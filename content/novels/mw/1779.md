---
title: Capitolo 1779 – Le Ricompense della Vittoria
pubDate: 2025-12-15T08:37:10.440Z
tags:
    - mw
---


<em>Capitolo sponsorizzato, ringraziamo Mattia!
9 (9 Mattia) capitoli in coda, 0/5
-Schadenfreude</em>


Per un'intera razza, un solo Sacro Lord non era niente di che.


Solo nella razza umana del Regno Divino c'erano diverse centinaia di Empirei, 3000 sovrani di grandi mondi, i numerosi Grandi Re del Mondo dei molti palazzi di Empirei, insieme anche a quelli nascosti, e gli ordinari Re del mondo e Sacri Lord erano semplicemente innumerevoli.


Quando un coltivatore ordinario avanzava allo stadio di Sacro Lord, per qualcuno al livello di un Empireo sarebbe stato l'equivalente di un piccolo insetto che usciva dal bozzolo, non avrebbe destato il suo interesse.


Ma l'avanzamento di Lin Ming fece rimanere senza parole tutti gli Empirei presenti per molto tempo.


Il giovane era già abbastanza forte da battere il Sacro Figlio di Zaohua. Allora quanto sarebbe stato forte dopo essere avanzato di stadio?


Se avesse affrontato di nuovo il Sacro Figlio di Zaohua, come sarebbe finita?


Non troppo lontano, il Sacro Figlio di Zaohua si era già ridestato e aveva inghiottita una pillola curativa.


Oggi era il giorno più frustrante che avesse mai sperimentato in tutta la sua vita.


Durante la sua battaglia con Lin Ming aveva anche bruciato un po' della sua essenza di sangue e aveva comunque perso. Anche così, i danni al suo fisico non erano nulla in confronto al duro colpo morale che aveva ricevuto.


In particolare, alla fine, il gravemente ferito Lin Ming era avanzato allo stadio di Sacro Lord e lo aveva superato di un grande margine. Questo combinato al fatto che Lin Ming era più giovane di lui, perse il coraggio di continuare a competere con lui.


"Sua altezza Wumo..."


Accanto al Sacro Figlio di Zaohua, l'Empireo saggio sospirò internamente. Quando i saggi avevano invaso il Regno Divino, il Sacro Figlio di Zaohua aveva ottenuto una serie di vittorie. Prima aveva condotto il grande esercito dei saggi in una spedizione nel Grande Mondo Lucentezza, ricevendo innumerevoli lodi e, dopo aver sfidato Re del Mondo umani e anche un Grande Re del Mondo, li aveva battuti tutti uno dopo l'altro!


Nelle ultime diverse decine di anni, il morale dei saggi era cresciuto sempre di più. Allo stesso tempo, mentre quello degli umani era precipitato. Il Sacro Figlio di Zaohua all'inizio era stato una figura illustre quasi imbattibile, ma oggi era stato sconfitto da Lin Ming in modo netto!


L'Empireo saggio non sapeva come confortarlo. Poté solo dire: "Sua altezza, il giorno in cui la nostra razza dei saggi conquisterà il Regno Divino non è troppo lontano. Allora... Lin Ming non avrà assolutamente il tempo di crescere. Un genio morto non è affatto un genio..."


Il Sacro Figlio di Zaohua non sembrò nemmeno sentirlo. Strinse i pugni, facendo crepitare le sue nocche. Non poteva tollerare una sconfitta del genere. Anche se i saggi avessero distrutto l'umanità, aveva comunque perso contro Lin Ming, questo era immutabile e la sua umiliazione più grande di tutta la sua vita!


"Wumo! Sei stato sconfitto! Come d'accordo, tira fuori i metodi per avanzare allo stadio di Vera Divinità dell'umanità, insieme alla pillola delle Nove Aperture e annullerai anche la proposta di matrimonio alla razza dei demoni!"


Lin Ming strinse la lancia del drago nero e la puntò verso il Sacro Figlio di Zaohua. Intento omicida divampò dal suo corpo, emettendo un fragore tonante!


In quel momento, visto che Lin Ming aveva appena fatto il suo avanzamento, aveva recuperato più della metà della sua energia. Così, mentre parlava, emanò un'aura estremamente potente. Le onde soniche della sua voce fecero tremare lo spazio e il Sacro Figlio di Zaohua già gravemente ferito ebbe difficoltà a resistere. Sussultò e impallidì.


L'Empireo saggio accanto a lui rilasciò un filo di essenza astrale e lo riversò nel corpo del Sacro Figlio di Zaohua. Solo allora il Sacro Figlio di Zaohua riuscì a rilassarsi.


Questa era un'umiliazione senza precedenti per Wumo. In passato era sempre stato lui ad usare la sua aura per intimidire e spaventare gli altri? Anche in presenza di Empirei, il Sacro Figlio di Zaohua era riuscito a contare sulla Perla Primordiale per rimanere composto.


Ma ora, i suoi meridiani e i suoi organi erano danneggiati, e la sua essenza astrale era nel caos. Non poteva affatto attivare la Perla Primordiale.


Era stato surclassato completamente da Lin Ming.


Il Sacro Figlio di Zaohua strinse i denti e lanciò un'occhiataccia assassina verso Lin Ming. Fece un cenno e due tavolette di giada e una scatola di pillole sfrecciarono come scariche elettriche!


<em>Pa!</em>


Le tavolette di giada e un contenitore di pillole caddero nelle mani di Lin Ming. La scatola si frantumò, rivelando immediatamente una pillola delle dimensioni di un longan. La pillola era color verde scuro e aveva una fragranza che scaldava il cuore e la mente. Era la pillola delle Nove Aperture.


La pillola delle Nove Aperture si avvicinava allo stadio di Vera Divinità. Era stata raffinata personalmente dal Sovrano dei Saggi e i materiali usati per raffinarla erano estremamente rari. Era una vera medicina miracolosa per i praticanti di arti marziali della trasformazione del corpo. Per Lin Ming era proprio utile.


Per quanto riguardava le due tavolette di giada, erano metodi di coltivazione da Vere Divinità che potevano essere usati dagli umani. Una era relativamente completa e l'altra era solo un frammento.


Lin Ming coltivava il Dao Celeste Asura, così queste tavolette non gli sarebbero state troppo utili. Ma per gli Empirei umani aveva una grande importanza!


Mentre i molti Empirei umani presenti guardavano le due tavolette di giada nelle mani di Lin Ming, i loro occhi brillarono.


Questi erano metodi di coltivazione per diventare Vere Divinità!


Nella grande calamità di 3,6 miliardi di anni fa, le eredità dell'umanità erano state perdute e raggiungere lo stadio di Vera Divinità era diventato un mito ormai impossibile. Per gli Empirei dell'umanità, era diventato un motivo di grande rimpianto.


Nonostante fossero ben consapevoli che perfino queste due serie di metodi coltivazione avrebbero avuto poche possibilità di farli diventare Vere Divinità, c'era comunque un raggio di speranza. Ciò che un praticante di arti marziali temeva di più non erano le difficoltà, ma non avere nessuna speranza di fare progressi.


Per un po', i diversi Empirei umani presenti non poterono trattenersi dall'usare la loro percezione per sondare le tavolette di giada. I loro sguardi rivelarono grande speranza.


Ognuno di loro aveva un livello di esperienza straordinario. Avevano visto che queste tavolette di giada non erano dei falsi, erano veri metodi di coltivazione da Vera Divinità!


<em>'Umpf! Quelle vecchie scarpe mezze morte, credono davvero di poter avanzare allo stadio di Vera Divinità così? Anche con le tavolette di giada sarà comunque inutile!'</em>


Pensò con ferocia il Sacro Figlio di Zaohua. Non solo diventare una Vera Divinità era quasi impossibile, ma anche se avessero potuto farlo, chi sapeva quando sarebbe successo? Quando un Empireo coltivava, impiegava milioni o centinaia di milioni di anni per farlo. L'umanità sarebbe già perita allora.


Anche così, queste due tavolette di giada che Lin Ming aveva vinto avevano un'importanza straordinaria per l'umanità...


"Lin Ming, ci hai davvero aiutato molto..."


L'Empireo Vasto Universo lo ringraziò sinceramente. Accanto a lui, l'Empirea Sogno Divino si inchinò lievemente. Anche se questi due metodi di coltivazione da Vera Divinità non erano molto utili per Lin Ming, aveva comunque dovuto scommettere la lancia del drago nero. E quell'arma era sicuramente molto importante per Lin Ming!


Lin Ming aveva vinto questi due metodi di coltivazione da Vera Divinità per stabilizzare il morale degli Empirei umani e per far sì che il Sacro Figlio di Zaohua non potesse usare questi metodi di coltivazione per attirarli dalla sua parte. Altrimenti i saggi non avrebbero nemmeno dovuto attaccare per vincere contro l'umanità. I traditori che sarebbero spuntati tra i loro ranghi li avrebbero messi in una posizione ancora più precaria.


"Dobbiamo tutti la nostra gratitudine a Lin Ming." Disse piano l'Empirea Sogno Divino. Quando osservò il giovane, mostrò uno sguardo pieno di emozioni contrastanti.


L'Incontro di Arti Marziali Assoluto era stata la prima occasione in cui Sogno Divino aveva visto Lin Ming. Allora il giovane era più debole di Hang Chi e Bing Meng, e il suo talento era leggermente inferiore a quello di Xiao Moxian. Allora, gli aveva solo prestato poca attenzione, non gli aveva dato troppa importanza. Non si sarebbe mai immaginata che, dopo così tanti anni, Lin Ming avrebbe ottenuto dei risultati così leggendari!


La sua crescita non poteva essere descritta usando normali criteri.


"Terrificante. Temo che tra altri 100-200 anni... Lin Ming mi raggiungerà..."


L'Empireo Vasto Universo sorrise con amarezza mentre guardava il giovane. Non provava altro che gioia sincera vedendo i progressi di Lin Ming, ma era anche incredulo. Tra uno o duecento anni Lin Ming avrebbe avuto solo qualche secolo d'età. Avere una forza paragonabile a quella di un Empireo ad un'età del genere era sconvolgente.


Si poteva solo dire che il talento di Lin Ming era innaturale e, dati i cambiamenti nel mondo causati dalla grande calamità, le sue imprese avrebbero superato ogni aspettativa.


"In questo grande mondo nasceranno molti eroi tra noi. Allora Lin Ming sarà sicuramente la persona che li guiderà. Gli altri talenti sicuramente brilleranno, ma non importa quanto sono appariscenti, non potranno mettere in ombra Lin Ming..."


Il nuovo era rimpiazzato costantemente dal vecchio. L'Empireo Vasto Universo sentì il peso dell'età in quel momento.


Anche se era un Empireo, questa grande calamità non sarebbe stata la sua occasione per brillare. Solo l'Empirea Sogno Divino, il Grande Budda Senza Limiti, l'Imperatore Shakya, l'Empireo Genesi Diabolica e altri Empirei al picco del suo stadio avrebbero avuto la capacità di influenzare le sorti della battaglia. Per loro c'era perfino una lieve speranza di diventare Vere Divinità!


Lin Ming mise da parte la pillola delle Nove Aperture. Con un cenno del braccio, mandò le due tavolette di giada da Sogno Divino.


"Senior Sogno Divino, lascerò a lei queste tavolette di giada. Credo che sia una guardiana molto più adatta."


Sogno Divino poteva essere definita la guida dell'umanità. Se avesse avuto le tavolette, allora le sue parole sarebbero state molto più influenti. Dopotutto, Sogno Divino era solo il capo nominale e molti Empirei potevano non essere disposti ad ascoltarla. Ma con queste due tavolette di giada, sarebbe stata lei a controllare il potere e l'autorità. Chi non avrebbe osato ascoltarla?


Sogno Divino strinse le tavolette di giada ancora calde per il tocco di Lin Ming e annuì energicamente. Avrebbe ricevuto questo favore. Anche se Lin Ming era in debito con lei, il suo contributo era stato di gran lunga inferiore in confronto al dono che le aveva appena fatto il giovane.


"Coltiva in pace allora. Lascia le questioni di guerra tra l'umanità e i saggi a me." Disse con una trasmissione del suono l'Empirea Sogno Divino.


"Ottimo."


Lin Ming poteva sentire che la grande calamità era imminente. Doveva sfruttare il tempo rimasto e aumentare il più possibile la sua forza!


Lin Ming strinse i pugni e si voltò, guardò dritto verso l'Empireo Genesi Diabolica e l'Imperatore dei Mostri.


"Senior Genesi Diabolica! Senior Imperatore dei Mostri!"


La voce di Lin Ming era piena di energia. La sua aura brillava di fronte ai due Empirei, non si indebolì minimamente!


Genesi Diabolica guardò silenziosamente Lin Ming, senza parole.


Oggi, le imprese di Lin Ming non potevano essere descritte solo come eccezionali. Invece, poteva essere definito il membro della giovane generazione numero uno in tutti e 33 i Cieli!


Sia in quanto forza, che talento, personalità, portamento, coraggio o perseveranza, raggiungeva la perfezione.


Normalmente innumerevoli Sect avrebbero lottato per ammetterlo tra i loro ranghi. Innumerevoli sovrani e guerrieri avrebbero mandato le loro discepole più sbalorditivi, figlie e nipoti da Lin Ming, anche come concubine.


In tempo di pace, perfino l'Empireo Genesi Diabolica sarebbe stato contento e rassicurato di vedere Xiao Moxian insieme a lui.


Ma ora... la situazione era completamente diversa.


"Senior Genesi Diabolica, desidero fare una proposta di matrimonio. Per favore mi permetta di chiedere la mano di Xiao Moxian!"


Lin Ming strinse i pugni, la sua voce era forte e chiara.


Xiao Moxian tremò. I suoi occhi si inumidirono di lacrime.


All'inizio, quando Lin Ming e il Sacro Figlio di Zaohua avevano deciso di combattere, Xiao Moxian si era preoccupata moltissimo per lui. Poi, quando Lin Ming aveva combattuto ferocemente con l'avversario senza finire in svantaggio, aveva provato un profondo senso di orgoglio. E ora, dopo che Lin Ming aveva sconfitto il Sacro Figlio di Zaohua, aveva provato una gioia sconfinata.


Alla fine, Lin Ming era diventato un Sacro Lord e sotto gli occhi di tutti i presenti, aveva fatto la sua proposta di matrimonio una seconda volta. Xiao Moxian era colta dall'emozione e aveva difficoltà a mantenere la sua compostezza!
                                


                                



