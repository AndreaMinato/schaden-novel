---
weight: 178
title: Capitolo 178 - []
pubDate: 2025-10-16T07:28:18.447Z
tags:
    - mw
---


<strong><em>
Ho messo il titolo in fondo perché è uno spoiler.
-Schadenfreude</em></strong>


Per la gente della Landa Selvaggia del Sud, l'Imperatore delle Piume era praticamente una divinità seconda solo allo Stregone.


C'erano molti seguaci che credevano fermamente che l'Imperatore delle Piume non fosse ancora morto e che invece fosse asceso al cielo per unirsi allo Stregone.


Secondo Na Yi, se nemmeno l'Imperatore delle Piume non poteva superare la quinta prova, allora i test successivi non avevano alcuna utilità.


Chi avrebbe potuto superarle?


............


Il tempo passò, un minuto dopo l'altro. Lin Ming tirò fuori una pietra di vera essenza e fece circolare la Formula True Primal Chaos per recuperare lentamente la sua vera essenza. Stava recuperando lentamente il potere del tuono e della fiamma che aveva consumato usando l'Annientamento Thunderfire.


A causa dell'incredibile vitalità di Lin Ming, le sue capacità di recupero erano superiori ad un normale praticante di arti marziali. In solo mezz'ora si era ripreso.


"Inizia la quinta prova!" Gridò Lin Ming a Yan Mo che era da tempo scomparso.


"Bene. Come desideri. Questa quinta prova, il Mondo dei Mortali non è stata superata per 10.000 anni!"


"10.000 anni..."


Lin Ming non lo riteneva troppo insolito. Dato che nessuno aveva superato la quarta prova in 6.000 anni, allora era plausibile che nessuno avesse concluso con successo la successiva negli ultimi 10.000 anni.


Lo spazio circostante cominciò ad oscurarsi. Lin Ming arrivò in un vasto spazio vuoto; sotto i suoi piedi c'era una terra sconfinata e sopra di lui brillava un cielo stellato. Attorno al ragazzo si formarono diciotto ombre. Erano praticanti di arti marziali. Indossavano vestiti neri e brandivano una grande varietà di armi; spade, sciabole, lance, bastoni e così via. Si poteva dire che queste diciotto ombre avessero ogni tipo di arma.


Mentre notava la coltivazione di questi uomini, Lin Ming si incupì. Tra questi diciotto individui, dodici erano al picco della Forgia delle Ossa e sei erano allo stadio Circolazione!


Come poteva affrontarli?


Lin Ming era senza parole. Non c'era da meravigliarsi che nessuno avesse superato questa prova negli ultimi 10.000 anni!


Dei sei praticanti alla fase della Circolazione, cinque erano negli stadi iniziali del loro livello e ce n'era anche uno negli stadi intermedi. Dei dodici uomini al picco della Forgia delle Ossa, ognuno di loro aveva quasi raggiunto lo stadio Circolazione. Erano tutti molto più potenti dell'uomo con la faccia da scimmia e del tizio pelato!


Lin Ming non poté non chiedersi se, nell'intero continente Tianyan, esistesse un ragazzo di 15 anni che fosse così anormale da poter sconfiggere diciotto praticanti di arti marziali del genere tutti insieme.


Esistevano davvero persone in grado di superare questo genere di prova?


Da ciò che aveva detto Yan Mo, sembrava che 10.000 anni fa c'era stato davvero qualcuno in grado di superare questa prova... semplicemente incredibile!


Dalla terza prova la difficoltà era aumentata in modo incredibile.
Se non fosse stato per l'Annientamento Thunderfire, allora Lin Ming non avrebbe potuto concludere con successo la quarta prova.


Non si era aspettato che sarebbe stato così arduo. Di questo passo come sarebbe riuscito ad affrontare la sesta e la settima prova?


"La difficoltà di questa prova della vita e della morte è troppo anormale. Prima di entrare qui potevo affrontare a stento un praticante di arti marziali alla fase della Circolazione.
Ora ce ne sono sei di loro! E ce n'è pure uno negli stadi intermedi. Ci sono anche dodici uomini al Forgia delle Ossa per ostacolarmi." Lin Ming posizionò orizzontalmente la Lancia Pesante d'Argento Flessibile e lasciò che la vera essenza circolasse nel suo corpo. Nonostante avesse poche speranze di superare questa prova, avrebbe comunque combattuto con tutte le sue forze!


"Questa prova è una vera e propria formazione d'assalto. Devo stare attento. Se avrò la peggio dovrò arrendermi, altrimenti se mi distraessi un attimo potrei davvero morire qui."


Di fronte a così tanti maestri di arti marziali, Lin Ming non osò fare come prima e precipitarsi sul nemico come una tigre in un gregge di pecore. Se avesse fatto una cosa del genere ora sarebbe stato praticamente un suicidio.


<em>Whoosh!</em>


Un uomo che stava brandendo un lungo bastone aveva già attaccato Lin Ming. L'arma stava sfrecciando verso le ginocchia del ragazzo. Allo stesso tempo un uomo con una sciabola bianca avanzò. I due avevano già tagliato ogni via di fuga del ragazzo.


"Roc Dorato che Squarcia il Vuoto!" Lin Ming usò la sua tecnica di movimento e sguiscò tra gli attacchi come un pesce. Nonostante fosse in grado di bloccare gli attacchi non osò combattere, altrimenti sarebbe stato occupato a lottare e sarebbe stato circondato.


Il suo corpo formò una serie di immagini illusorie e la sua velocità aumentò incredibilmente. Sfuggì a quattro attacchi di fila e poi, come un fantasma, apparve dietro un praticante di arti marziali che stava usando un <a href="https://upload.wikimedia.org/wikipedia/commons/thumb/1/11/Meteor_hammer.JPG/800px-Meteor_hammer.JPG">martello meteora</a>. 


Il martello meteora era un'arma che veniva usata raramente. Era adatta agli attacchi a lungo raggio, ma in un combattimento ravvicinato la sua mobilità sarebbe stata inferiore. Perciò Lin Ming aveva scelto quest'uomo come suo primo obiettivo!


"Drago del Fiume si Addentra nei Mari!"


Lin Ming attaccò. Il suo nemico era solo al picco della Forgia delle Ossa, ma contrattaccò molto velocemente. L'uomo legò la catena del martello meteora attorno alla Lancia Pesante d'Argento Flessibile.


<em>Kacha!</em>


Le catene spesse si erano già legate attorno alla punta della lancia, bloccandola sul posto.


Se Lin Ming fosse stato trattenuto anche solo per un attimo, avrebbe dovuto affrontare contemporaneamente gli attacchi di diciotto persone. Poté solo lasciare la presa sulla sua arma, altrimenti non avrebbe potuto schivare.


A quel punto il ragazzo sogghignò. Un fulmine balzò e si avventò sulla catena di metallo, puntando verso il praticante di arti marziali che brandiva il martello meteora.


<em>Zizizi!</em>


L'uomo venne fulminato dall'attacco e divenne paralizzato. Lin Ming si approfittò di questa occasione e, con un grido, fece esplodere la sua forza di 10.000 jin. La sua mano destra afferrò la base della Lancia Pesante d'Argento Flessibile e sferrò un violento attacco verso l'uomo che teneva il martello meteora, trapassando il suo collo.


<em>Puff!</em>


Un attacco aveva tagliato la sua gola!


Dopo aver ucciso un uomo al picco della Forgia delle Ossa in un solo colpo, Lin Ming non osò rimanere lì fermo e indietreggiò subito.


<em>Whiz!</em>


Un'alabarda spessa come il braccio di un bambino fu scagliata nel posto in cui Lin Ming era appena stato. Ci fu una potente esplosione e il terreno roccioso che il ragazzo aveva appena calpestato crollò. Questo era l'attacco del praticante di arti marziali nello stadio intermedio del Circolazione.


Lin Ming si spaventò. Questa era una vera formazione d'assalto. Se fosse stato un minimo più lento e avesse ricevuto quel colpo, sarebbe stato ad un passo dalla morte.
Gli attacchi seguenti degli altri uomini non gli avrebbero dato nemmeno l'opportunità di arrendersi.


Ma in quel momento Lin Ming sentì una potente energia Heaven Earth Origin riversarsi nel suo corpo. Con questa risorsa, la vera essenza di Lin Ming raggiunse un punto critico che gli permise di avanzare ufficialmente nel picco dell'Alterazione dei Muscoli!


"Uh? Questo mondo Mortale aumenta la vera essenza e la coltivazione?"


Lin Ming era contentissimo. Prima, i mondi del Regno degli Inferi, dei Fantasmi Affamati, delle Bestie o anche dello Schiavo della Strega, non erano stati in grado di aumentare direttamente la sua coltivazione. Davano dei bonus come un potenziamento della vitalità o della forza dell'anima. Nonostante fossero un ottimo vantaggio per Lin Ming, non avrebbero potuto accrescere le sue capacità combattive. Piuttosto che aumentare la sua coltivazione, avevano modificato il suo corpo.


"Ne ho ucciso solo uno, eppure ho raggiunto il picco dell'Alterazione dei Muscoli. Se li uccidessi tutti, allora quanto aumenterebbe il mio potere?" Il cuore di Lin Ming si riempì di spirito combattivo. "Ucciderò quelli al Forgia delle Ossa per primi e poi quelli allo stadio Circolazione!"


Dopo aver raggiunto il picco dell'Alterazione dei Muscoli, la forza di Lin Ming era aumentata drasticamente e così anche la sua velocità. Ora con il potere del Roc Dorato che Squarcia il Vuoto era praticamente un fantasma; nemmeno gli attacchi degli uomini al Forgia delle Ossa potevano ferirlo.


Si poteva dire che il Roc Dorato che Squarcia il Vuoto fosse stato l'asso nella manica su cui Lin Ming contò per superare questa prova. Se fosse stato circondato dai suoi nemici, sarebbe stato immediatamente sconfitto.


Grazie alla sua estrema agilità, Lin Ming poteva attaccarli a sorpresa e il potere del tuono era la sua arma principale.


Se una persona fosse stata ad un livello simile a quello di Lin Ming, sarebbe stata paralizzata per un momento dalla sua forza elettrica.
Comunque in una battaglia tra maestri, un attimo di paralisi era sufficiente a decretare la sconfitta.


<em>Puff!</em>


Lin Ming spazzò via con la sua lancia e tagliò la testa di un uomo al Forgia delle Ossa. La vera essenza nel suo corpo aumentò di un altro livello.


"Il limite dell'Alterazione dei Muscoli!"


Lin Ming era esultante. Era appena avanzato all'Alterazione dei Muscoli poco più di un mese fa e ora era già arrivato quasi al Forgia delle Ossa.


Ma in quel momento il ragazzo si sentì come se fosse caduto in un pantano; ogni movimento sembrava essere influenzato da una strana trazione invisibile che lo rallentava.


Si girò e vide che l'uomo negli stadi intermedi del Circolazione aveva piantato la sua alabarda nel terreno, stava condensando ed emanando vera essenza.


<em>'Manipolazione della gravità?'</em>


L'uomo allo stadio Circolazione menò un fendente verso il ragazzo. La spada blu puntò verso Lin Ming!


"Cacchio!"


Lin Ming sollevò la sua lancia per bloccarla, ma il vento creato dalla spada era incredibilmente affilato. Anche se ne aveva bloccato una parte, passò attraverso l'asta della lancia e tagliò il corpo di Lin Ming.


<em>Swish!</em>


L'onda d'urto strappò i vestiti al livello del busto di Lin Ming, rivelando l'Armatura Flessibili Oro-viola al di sotto.
La vera essenza trapassò l'equipaggiamento e cercò di infilzare gli organi del ragazzo.


Lin Ming tossì e fu sbalzato via all'indietro. Riprese velocemente l'equilibrio e controllò le condizioni del suo corpo, rimase stupito da ciò che scoprì.


"Eh? Non è successo niente?"


Nonostante sentisse un po' di dolore, i suoi organi interni non avevano subito alcuna ferita. Le sue difese erano così formidabili che nemmeno lui riusciva a credere ai suoi occhi. "Nella quarta prova quando ho ucciso lo Schiavo della Strega, la sua energia ha davvero cambiato il mio corpo in un modo anormale. Quello era un attacco di un maestro allo stadio Circolazione. Anche se è solo vento di spada dovrebbe essere sufficiente ad uccidere una persona all'Alterazione dei Muscoli, eppure sono riuscito a resistere e non sono rimasto ferito.


Il praticante di arti marziali che brandiva la spada era solo una marionetta formata da energia Heaven Heart Origin. Era priva di emozioni, quando vide che il suo colpo non aveva avuto alcun effetto, sollevò di nuovo la spada per attaccare.


Naturalmente Lin Ming non lo avrebbe affrontato direttamente. Il suo corpo si mosse come un fulmine mentre usava il Roc Dorato che Squarcia il Vuoto. Il ragazzo riapparì istantaneamente dietro i due uomini al picco della Forgia delle Ossa.


<em>Chi! Chi!</em>


Volarono due teste! I due praticanti di arti marziali erano stati uccisi!


Dopo che Lin Ming aveva raggiunto il limite dell'Alterazione dei Muscoli, uccidere due persone all'apice della Forgia delle Ossa era facile.


Due fiotti di pura energia si riversarono nei meridiani di Lin Ming, che cominciò a tremare, sentiva il suo scheletro intorpidirsi come se qualcosa si fosse introdotto nelle sue ossa.


Il suo scheletro era diventato più denso e resistente.


"La vera essenza entra nelle ossa, stadio Forgia delle Ossa!"


In quel momento il ragazzo era entrato ufficialmente nel Forgia delle Ossa.


Vera essenza incredibilmente potente si riversò nel suo corpo. Lin Ming sentì la sua forza aumentare vertiginosamente, come se si fosse acceso qualcosa nel suo corpo e il suo sangue cominciò a ribollire.


Vedendo l'uomo che brandiva la spada scagliare altri attacchi di vento verso di lui, Lin Ming gridò e contrattaccò con la sua lancia.


"Forza Penetrante!"


<em>Bang!</em>


5000 filamenti di vera essenza si scatenarono, ognuno molto più spesso rispetto a prima. Di fronte ad una vera essenza così travolgente, il vento della spada dell'uomo allo stadio Circolazione fu fatto a pezzi!



