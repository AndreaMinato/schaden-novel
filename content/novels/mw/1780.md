---
weight: 1780
title: Capitolo 1780 – Le Fiamme della Speranza
pubDate: 2025-12-15T08:37:10.441Z
tags:
    - mw
---


<em>Capitolo sponsorizzato, ringraziamo Mattia!
8 (8 Mattia) capitoli in coda, 0/5
-Schadenfreude</em>


La prima volta che Lin Ming aveva fatto la sua proposta di matrimonio, era stato deriso e ritenuto solo un pagliaccio. Ma la seconda volta, fece cambiare le espressioni di molti dei presenti.


Quando Xiao Moxian aveva viaggiato con Lin Ming in passato, non si aspettava che non ci sarebbe stato un lieto fine per loro. Nonostante avesse detto diverse volte che non sperava che rimanessero insieme in futuro, che tipo di ragazza non voleva sposarsi con una persona che amava sinceramente?


Perciò Lin Ming aveva fatto la sua proposta solennemente due volte.


Xiao Moxian era sconvolta. Non poteva più pensare chiaramente, ma sapeva che avrebbe ricordato per sempre con emozione questo momento. Anche se fosse perita in futuro nella grande calamità perché aveva scelto Lin Ming, non avrebbe avuto nessun rimpianto!


Quando l'Empireo Genesi Diabolica vide la serie di espressioni di sua nipote, sospirò profondamente. Poi fece un cenno e ritirò il blocco di vera essenza che aveva messo nel suo corpo. Immediatamente la giovane recuperò le forze. Si sentì alleggerire il corpo e poi si girò verso l'Empireo Genesi Diabolica.


Dalla sua angolazione poteva solo vedere la sua schiena.


La sua schiena era alta e forte, quella che aveva visto fin dalla nascita. Ma in quel momento, per qualche motivo Xiao Moxian sentì solo un'infinita tristezza provenire da lui.


"Vai..." Disse con tono cupo l'Empireo Genesi Diabolica.


"D'ora in avanti non sarai più mia nipote. Anche la razza dei demoni troncherà ogni rapporto con te. Segui Lin Ming e aiutalo. Assicurati che i suoi risultati siano impareggiabili. Se c'è anche solo un briciolo di speranza, forse otterrà il potere per ribaltare la situazione e governare il mondo. In tal caso... per favore chiedigli... di lasciare un bastoncino di incenso per la razza demoniaca..."


La voce dell'Empireo Genesi Diabolica riecheggiò nelle orecchie di Xiao Moxian. Non sembrava più il sovrano incredibile della razza demoniaca, ma un povero vecchio messo in difficoltà dalle circostanze. E in effetti provava solo profondo amore e preoccupazione per sua nipote...


"Nonno..."


Xiao Moxian si morse le labbra, non sapeva come reagire al dolore che stava iniziando a provare: "Non puoi credere in Lin Ming? Credere nell'umanità? Credi davvero che non ci siano possibilità di sopravvivere per l'umanità?"


"L'umanità..." L'Empireo Genesi Diabolica scosse la testa: "Ci sono alcune cose che non sai. Tra tre giorni, vieni a trovarmi insieme a Lin Ming. Vi darò qualcosa e vi darò qualche avvertimento..."


Dopo aver finito di parlare, l'Empireo Genesi non disse altro. In questa occasione, a causa dello scontro tra Lin Ming e il Sacro Figlio di Zaohua, il banchetto della longevità stesso era diventato irrilevante.


Il Sacro Figlio di Zaohua non aveva più interesse a rimanere. Se ne andò immediatamente e tornò nel Mondo della Lucentezza.


Per quanto riguarda gli esperti umani, la maggior parte restò per festeggiare il compleanno dell'Imperatore dei Mostri. Gli imprevisti del banchetto avevano superato ogni aspettativa le loro aspettative.


All'inizio le razze umane e dei mostri erano neutrali. Ma ora stavano bevendo insieme allo stesso tavolo. Questo diede una sensazione strana ai giovani talenti dei mostri.


Tutto questo grazie a Lin Ming.


Dopo che il banchetto finì, trascorsero tre giorni.


Notizie di come Lin Ming aveva sconfitto il Sacro Figlio di Zaohua si erano diffuse in tutte le grandi organizzazioni grazie a reti di informazioni, presto queste informazioni raggiunsero l'intero Regno Divino.


Il Sacro Figlio di Zaohua aveva sfidato ripetutamente i Re del Mondo e i Grandi Re del Mondo dell'umanità, e aveva vinto più volte. Gli eserciti dei saggi avevano messo sotto pressione il territorio della razza umana e il Regno Divino era in una posizione precaria, sull'orlo dell'instabilità! In questo momento, l'umanità aveva disperatamente bisogno di una vittoria!


Inoltre, questa era una vittoria assoluta completamente inaspettata!


Prima la gente pensava solo che Lin Ming avrebbe duellato contro il Sacro Figlio di Zaohua tra cento anni. Anche se non avevano molta fiducia in lui all'inizio, non si sarebbero mai immaginati che dopo solo 60 anni, avrebbe già sconfitto il suo avversario!


Un guerriero al picco del Lord Divino aveva superato un Sacro Lord negli stadi intermedi!


Anche se il Sacro Figlio di Zaohua aveva usato ogni mossa possibile nel suo arsenale, inclusa la Perla Primordiale, non era comunque riuscito a competere con Lin Ming!


E, aspetto più terrificante, Lin Ming aveva sfruttato lo scontro per avanzare di livello e aveva destato ammirazione in tutti i presenti!


Per un po', le notizie si erano diffuse con dei titoli come "Lin Ming ha sconfitto il Sacro Figlio di Zaohua e dopo ha domato la razza dei mostri e dei demoni" o "Lin Ming è avanzato allo stadio di Sacro Lord, ottenendo una forza simile a quella di un guerriero ad un passo di un Empireo" da ogni grande rete di informazioni.


Quando gli innumerevoli coltivatori dei 3000 grandi mondi sentirono queste notizie, sembrava che ne fossero stati stimolati. Erano pieni di gioia zelante e festeggiavano ogni giorno.


In tutti i ristoranti ci sarebbero state delle persone che raccontavano la storia di come Lin Ming aveva sconfitto il Sacro Figlio di Zaohua.


Anche se questi resoconti avevano numerosi abbellimenti, le persone avrebbero sollecitato con entusiasmo a ripeterli.


La vittoria di Lin Ming era come un annuncio ad ogni forma di vita che i giovani membri d'élite dell'umanità non erano inferiori a quelli dei saggi!


Tutti i giovani Linmaniaci di varie organizzazioni considerarono Lin Ming il loro obiettivo ed idolo, venerandolo.


Gli Empirei nei palazzi celesti e quelli che si trovavano nei mondi nascosti lodarono le imprese del giovane. Molti si erano perfino precipitati nel palazzo di Sogno Divino nello stesso giorno, ad aspettare il ritorno di Sogno Divino e Lin Ming.


Se uno avesse dovuto capire il motivo delle loro reazioni, era sicuramente a causa dei due metodi di coltivazione da Vera Divinità che avevano ottenuto. Molti supremi Empirei bloccati negli stadi avanzati non poterono che emozionarsi dopo aver sentito la notizia.


I metodi di coltivazione per diventare Vere Divinità erano fin troppo importanti per loro!


Naturalmente, solo pochissime persone avrebbero potuto fare come loro e attendere Lin Ming e Sogno Divino nel palazzo celeste. Per la maggior parte dei coltivatori era impossibile vedere Lin Ming. Potevano solo tirarsi indietro e cercare di lusingare alcune delle organizzazioni che erano in buoni rapporti con Lin Ming.


Ad esempio il clan dell'Antica Fenice.


Grazie a Lin Ming ora l'attuale clan dell'Antica Fenice aveva una posizione straordinaria.


L'organizzazione ricevette ogni sorta di preziosa risorsa, e molti giovani talenti si precipitarono ad unirsi al clan dell'Antica Fenice. Questi Linmaniaci sognavano di diventare discepoli del clan come il loro eroe.


Questo spinse il clan dell'Antica Fenice a stabilire requisiti più stringenti per ammettere discepoli.


I giovani erano il futuro di un Sect. Avere così tanti discepoli sbalorditivi significava anche che la setta avrebbe avuto una prospettiva meravigliosa.


E per permettere al clan dell'Antica Fenice di svilupparsi rapidamente e di non tardare la crescita di questi talenti, il palazzo di Sogno Divino aveva mandato alcuni Re del Mondo per istruirli.


Allo stesso tempo, queste persone avevano portato anche risorse di coltivazione ed eredità superiore.


Di questo passo, il clan dell'Antica Fenice presto sarebbe diventato una Terra Sacra di Re del Mondo, anche di un Grande Re del Mondo con il passare del tempo.


A causa del feroce duello tra Lin Ming e il Sacro Figlio di Zaohua, il clan dell'Antica Fenice era diventato molto animato.


Innumerevoli membri di grandi organizzazioni si presentarono nel clan dell'Antica Fenice. Ogni sorta di cavalcatura, nave spirituale e maestosa barca riempiva il cielo sopra la setta.


E per quanto riguardava le prime mogli di Lin Ming, Mu Qianyu e Qin Xingxuan, e la sua sorellina Lin Xiaoge, ricevettero moltissima attenzione e cura dagli altri.


Dopo essere stata nel Regno Divino per tutti questi anni, Lin Xiaoge a volte si recava nel clan dell'Antica Fenice, in altre occasioni andava nel palazzo di Sogno Divino. E ovunque andasse, aveva ricevuto un'istruzione di alta qualità e numerose risorse. Contando anche la sua percezione non troppo scarsa, adesso era arrivata negli stadi avanzati del Lord Divino.


Nonostante potesse sconfiggere persone dalla coltivazione superiore alla sua, non era incredibile come una vera discendente di un Empireo. Anche così, era un risultato di cui andare orgogliosi.


E in quel momento, tra le persone che avevano visitato il clan dell'Antica Fenice, c'erano molti Grandi Re del Mondo.


Un Grande Re del Mondo era il sovrano di un grande mondo. Un tempo erano delle figure capaci di annientare il clan dell'Antica Fenice con un cenno della mano.


Ma nemmeno loro avevano i requisiti per contattare Lin Ming.


Anche gli Empirei avrebbero aspettato cortesemente al palazzo di Sogno Divino, cosa potevano fare loro? Così, potevano solo recarsi nel clan dell'Antica Fenice e porgere i suoi saluti a Mu Qianyu e a Qin Xingxuan.


La posizione di una moglie rifletteva quella del marito. Quando questi grandi sovrani fecero visita a Mu Qianyu e Qin Xingxuan, mostrarono grande cortesia.


I vari preziosi doni di congratulazioni si erano accumulati nelle stanze dove Mu Qianyu, Qin Xingxuan e Lin Xiaoge coltivavano. Uno solo di questi regali era sufficiente a spingere Sacri Lord ad iniziare un combattimento all'ultimo sangue per ottenerli. Erano dei tesori che sarebbero stati molto importanti per Terre Sacre di Sacri Lord.


Ma ora Mu Qianyu e Qin Xingxuan avevano così tanti di questi tesori da riempire intere stanze.


Non potevano rifiutarli nemmeno se avessero voluto.


E mentre questi sovrani stavano cercando di attirare il favore di Lin Ming, il giovane era con Xiao Moxian. Erano stati accompagnati dall'Empirea Sogno Divino e avevano evitato tutti quanti, arrivando silenziosamente nella pagoda nera dell'Atlante per cercare l'Empireo Genesi Diabolica.


Poco tempo fa, l'Empireo Genesi Diabolica aveva detto a Xiao Moxian che aveva qualche cosa da dire.


Per quanto riguardava l'Empirea Sogno Divino, li stava seguendo per proteggere Lin Ming. Dopotutto, le razze dei mostri e dei demoni non erano alleati dell'umanità. Anche se Sogno Divino non credeva che l'Empireo Genesi Diabolica avrebbe attaccato Lin Ming, doveva prepararsi ad ogni eventualità.
                                


                                



