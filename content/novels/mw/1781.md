---
weight: 17810
title: Capitolo 1781 – Il Consiglio di Genesi Diabolica
pubDate: 2025-12-15T08:37:10.441Z
tags:
    - mw
---


<em>Capitolo sponsorizzato, ringraziamo Mattia!
7 (7 Mattia) capitoli in coda, 0/5
-Schadenfreude</em>


Anche se il banchetto della longevità dell'Imperatore dei Mostri era finito, i discepoli nell pagoda nera si sarebbero goduti i festeggiamenti per un altro mese.


Quando Lin Ming, Sogno Divino e Xiao Moxian entrarono nella struttura, non allertarono nessuno. Entrarono in una formazione di trasmissione e si diressero verso la cima.


Qui c'era una grande sala. Questa stanza er priva di luci, ma data la vista acuta del gruppo, naturalmente non sarebbero stati influenzati da questo buio. Potevano vedere chiaramente la schiena di un uomo alto che indossava un lungo mantello nero. Era senza dubbio l'Empireo Genesi Diabolica.


"Nonno..."


Chiamò piano Xiao Moxian con voce tremante. Riunirsi con suo nonno in una situazione del genere le fece provare una serie di emozioni contrastanti.


L'Empireo Genesi Diabolica si voltò e non fu sorpreso nel vedere Sogno Divino che seguiva silenziosamente la coppia. Disse solo: "Sedetevi."


Il gruppo prese posto attorno al tavolo e l'Empireo si sedette dall'altro lato del tavolo. Dopo un lung periodo di silenzio, si tolse un anello dal dito e lo fece rotolare verso Lin Ming.


Il giovane sussultò. Gettò un'occhiata verso l'Empireo Genesi Diabolica e sondò il contenuto dell'anello spaziale. Dopo averlo esaminato, rimase sorpreso.


Lo spazio interno di questo anello spaziale era ampio quanto un mondo in miniatura; era un anello spirituale da Empireo.


Al livello di Lin Ming, i tesori da Empireo ordinari non erano troppo preziosi. Ma anelli spaziali del genere erano incredibilmente rari perché raffinare un oggetto del genere era estremamente difficile.


Un anello spaziale da Empireo possedeva uno spazio interno estremamente stabile e poteva contenere oggetti molto grandi.


Quando Lin Ming sondò lo spazio interno dell'anello spaziale, scoprì un giardino medicinale pieno di ogni sorta di rara erba medicinale preziosa. Il giardino emanava una densa energia spirituale ed era di altissima qualità.


In particolare, al centro del giardino c'era un'orchidea spirituale rossa. Era alta tre piedi e ogni foglia era tagliente come una spada ed emetteva una densa aura fredda. Lin Ming non dubitava che se avesse potuto piegare una delle sue foglie, avrebbe potuto usarla come arma.


E al centro di questa orchidea c'era un frutto delle dimensioni di un pugno. Questo frutto aveva la forma di una fenice e sembrava pieno di vita. A giudicare dalla consistenza delle piume, sembrava proprio una fenice in miniatura congelata nel tempo.


Anche se Lin Ming era lontano dall'anello spaziale, poteva sentire la terrificante energia Origin che conteneva questo frutto. Se un coltivatore di tipo fuoco l'avesse inghiottito, si poteva immaginare che vantaggi avrebbe ottenuto.


Inoltre Lin Ming notò che il frutto non era ancora pienamente maturo. Una volta che l'avesse fatto, la sua qualità sarebbe aumentata di netto!


"Questo frutto..."


Lin Ming sussultò. Guardò l'Empireo Genesi Diabolica.


"Questo è un frutto del nirvana. È già cresciuto per diverse centinaia di migliaia di anni. Quando Xian'er è nata, ho deciso di donarlo a lei. Questo giardino di medicine ha molte erbe medicinali preziose e rare, ma sono state scelte appositamente per fare da fertilizzante per il frutto del nirvana. Non devono essere raccolti, vengono fatti appassire e cadere in modo da diventare il concime nel suolo del frutto del nirvana."


Lin Ming ne fu sbigottito.


Quando una famiglia di mortali avesse piantato delle erbe medicinali, avrebbero usato fertilizzanti per nutrirle, e oltre agli escrementi umani e animali, avrebbero anche incluso le ceneri di piante. Alcune piante morte venivano seppellite direttamente in modo che potessero marcire ed essere usate come fertilizzante.


Quando l'Empireo Genesi Diabolica aveva piantato questo frutto del nirvana, aveva usato ogni sorta di rara erba medicinale come fertilizzante, lasciando che appassissero e cadessero nel suolo.


Queste erbe spirituali rare e preziose avevano assorbito l'energia del mondo e avevano radunato una quantità sconfinata di essenza. Dopo la loro morte, anche la loro essenza si sarebbe fusa nel suolo, dove sarebbe stata assorbita dal frutto del nirvana. Ci si poteva immaginare quanto sarebbe stata incredibile il frutto del nirvana.


Nell'anello spaziale, a parte il frutto del nirvana, c'era anche una pila di cristalli del sole viola e un buon numero di giade dei nove soli.


Alla fine, qualcosa attirò l'attenzione di Lin Ming in particolare. C'era una fiamma nera che bruciava lentamente in questo spazio.


Questa massa di fuoco bruciava pacificamente, come se non fosse affatto calda. Ma da essa Lin Ming percepì un'aura terrificante.


Senza dubbio questo era l'Elementale della Fiamma dell'Annientamento che l'Empireo Genesi Diabolica aveva accettato di dare a Lin Ming.


Se il giovane avesse voluto sbloccare il terzo palazzo del Dao, quello dell'Estremo Polare, aveva bisogno un Elementale del Fuoco e una Fonte del Tuono di livello Empireo. Ora che aveva ottenuto il primo, gli mancava solo una Fonte del Tuono adatta.


"Questi oggetti sono per te e Xian'er. Ho già accettato di darti l'Elementale del Fuoco, e per quanto riguarda il frutto del nirvana e gli altri oggetti, possono essere considerati la dote di Xian'er. Sei qualcuno che ha avuto innumerevoli occasioni fortunate nella sua vita e ne troverà altre ancora, così ciò che posso offrirti è limitato."


Disse lentamente l'Empireo Genesi Diabolica. Molte delle occasioni fortunate che Lin Ming aveva ottenuto erano al livello di Vera Divinità. Non importava quanto fossero prestigiose le origini dell'Empireo Genesi Diabolica, i suoi tesori potevano arrivare al massimo al picco dello stadio di Empireo. Anche se avesse tirato fuori oggetti del genere, non sarebbero stati molto utili per Lin Ming.


"La ringrazio Empireo Genesi Diabolica."


Lin Ming prese l'anello con entrambe le mani e lo accettò rispettosamente.


"Senior, prima ci ha chiesto di venire per darci qualcosa e avvertirci. Potrei chiedere di cosa si tratta?"


Chiese Lin Ming. Anche l'Empirea Sogno Divino era interessata. L'Empireo Genesi Diabolica era una persona molto seria, e se avesse invitato solennemente Lin Ming per richiedere un incontro, probabilmente non l'aveva chiamato per una questione insignificante, e forse riguardava perfino la guerra tra l'umanità e i saggi.


"Mn... riguarda questa imminente calamità..." L'Empireo Genesi Diabolica creò un incantesimo che isolò ogni suono della sala dall'esterno.


Lin Ming si raggelò dopo aver sentito queste parole.


"Come sapete già, i saggi sono venuti da noi per formare un'alleanza. Potreste pensare che allearsi con i saggi vada contro i nostri interessi, ma in realtà... visto che i saggi volevano formare frettolosamente un'alleanza, hanno detto qualche informazione a em e all'Imperatore dei Mostri..."


Lin Ming irrigidì la schiene e drizzò le orecchie.


"La prima informazione è che, per qualche motivo, le Vere Divinità dei saggi non possono venire qui per il momento. Che sia a causa della guerra con gli spirita o per via di qualche altra questione urgente, non lo so, né posso immaginarlo..."


"La seconda è che presto i saggi attaccheranno l'umanità. Non è un evento troppo lontano... forse quando le Vere Divinità dei saggi finiranno di occuparsi delle loro questioni, lanceranno un pieno assalto al Regno Divino. Potrebbe avvenire tra più di cento anni o anche qualche decina di anni. Quindi... non vi rimane molto tempo..."


L'Empireo Genesi Diabolica parlò con lentezza e solennità. Ma queste parole furono un duro colpo per Lin Ming, Xiao Moxian e Sogno Divino!


"Hai detto che... l'assalto dei saggi potrebbe avvenire entro cento anni?"


L'Empirea Sogno Divino osservò Genesi Diabolica con una rara espressione terrorizzata.


Non c'era da meravigliarsi che le razze dei mostri e dei demoni si fossero alleate così velocemente con i saggi. Anche se Lin Ming aveva dimostrato il suo potenziale e il suo talento, non avrebbe comunque cambiato i piani dell'Empireo Genesi Diabolica.


Questo perché mancava pochissimo prima che la grande calamità scoppiasse.


Solo cento anni. Non importava quanto fosse talentuoso Lin Ming, era impossibile per lui diventare forte quanto una Vera Divinità in un arco di tempo così breve.


Sarebbe stato già straordinario se Lin Ming avesse potuto affrontare un debole Empireo tra un secolo!


Ma come poteva la forza di un debole Empireo influenzare una grande calamità che avrebbe causato l'estinzione di una razza?


L'Empirea Sogno Divino non poté che gettare un'occhiata verso Lin Ming. Il giovane aveva chinato la testa e si stava accigliando. Le parole dell'Empireo Genesi Diabolica lo avevano preoccupato.


Se ciò che l'Empireo Genesi Diabolica aveva detto era vero, allora gli mancava davvero troppo poco tempo.


Le informazioni che aveva ottenuto in origine era che gli spirita erano in guerra con i saggi. Secondo le stime di Lin Ming, le due parti erano più o meno alla pari, così era impossibile che una specie sconfiggesse l'altra entro cento anni.


Questo lasciava una sola possibilità, cioè che avessero raggiunto una tregua per qualche motivo.


In tal caso, era davvero una pessima notizia per loro!


Cosa poteva fare Lin Ming in solo cento anni?


"Ciò che ho detto mi è stato riferito dal Sacro Figlio di Zaohua. E ho avuto la sensazione che non fosse una menzogna. Lin Ming, spero che ti possa prendere cura di te e di fare del tuo meglio. Non voglio vedere lo sterminio della vostra intera razza..." L'Empireo Genesi Diabolica lo guardò: "E ti affiderò Xian'er. Per favore bada a lei per me."


Mentre diceva queste parole, l'Empireo si alzò, segnalando chiaramente che il suo discorso era finito.


Xiao Moxian guardò l'Empireo Genesi Diabolica con tristezza e dolore. Ma alla fine, non disse nulla, invece seguì Lin Ming nella grande sala.


Prima di andarsene, si guardò indietro un'ultima volta e vide che l'Empireo si era già girato e se ne stava andando. Il suo lungo e pesante mantello scomparì lentamente nell'oscurità sconfinata...


.....


Il breve incontro con l'Empireo Genesi Diabolica spensero la gioia di Sogno Divino e di Lin Ming dovuto alla sconfitta del Sacro Figlio di Zaohua.


Se l'invasione dei saggi fosse davvero iniziata tra cent'anni, l'umanità non sarebbe stata affatto preparata e sarebbe stata sconfitta.


E se fosse stata una Vera Divinità a guidare personalmente le truppe, sarebbe stato impossibile per gli Empirei umani opporsi!


"Lin Ming... non uscire per i prossimi anni. Sei appena avanzato allo stadio di Sacro Lord, consolida le tue fondamenta nel mio palazzo celeste... impiegherò ogni mia risorsa per cercare occasioni fortunate per te, così che la tua coltivazione aumenti il più possibile. Spero che entro cent'anni avrai la forza di rivaleggiare con l'Empireo più debole..."


Meno di un secolo era troppo poco tempo. Sogno Divino non sapeva nemmeno come aiutare Lin Ming. Rimanere solo in isolamento non avrebbe fatto crescere troppo velocemente la propria coltivazione. Ora che Lin Ming aveva raggiunto lo stadio di Sacro Lord, sarebbe stato impossibile per lui avanzare allo stadio successivo. Aveva bisogno di accumulare lentamente dell'energia.


L'Empirea Sogno Divino aveva già ideato un piano. Se i saggi avessero davvero iniziato la loro invasione entro cent'anni e l'umanità non fosse riuscita a fermarli, potevano solo mandare via Lin Ming prima del tempo. Finché il giovane fosse sopravvissuto e fosse avanzato allo stadio di Vera Divinità, ci sarebbe sempre stata la speranza che l'umanità si ristabilisse un giorno.


Tuttavia, dopo aver ascoltato il suggerimento dell'Empirea, Lin Ming scosse la testa. Disse: "Rimangono solo cento anni. Ho qualche piano in mente..."


"Oh?"


L'Empirea Sogno Divino lo guardò con sorpresa: "Che cos'hai intenzione di fare nei prossimi cento anni?"


Al suo attuale livello, non importava cosa avrebbe provato a fare, l'Empirea temeva che non avrebbe avuto molto significato. Era troppo debole in confronto all'intera razza dei saggi.


Lin Ming disse: "Desidero recarmi in un posto e cercare una persona. Forse potrà cambiare qualcosa..."
                                


                                



