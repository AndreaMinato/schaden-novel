---
weight: 17820
title: Capitolo 1782 – Il Piano di Lin Ming
pubDate: 2025-12-15T08:37:10.441Z
tags:
    - mw
---


<em>Capitolo sponsorizzato, ringraziamo Mattia!
6 (6 Mattia) capitoli in coda, 0/5
-Schadenfreude</em>


"Oh? Vedere qualcuno?"


L'Empirea Sogno Divino divenne pensosa. Se Lin Ming voleva vedere qualcuno, allora non sarebbe stata una persona ordinaria. Inoltre Lin Ming aveva sottinteso chiaramente che avrebbe potuto influenzare la situazione tra i saggi e gli umani; questo lasciò perplessa l'Empirea Sogno Divino. Non le venne in mente nessuno di così importante tra i membri della razza umana: " È qualcuno che hai incontrato nella Strada Asura?"


L'Empirea Sogno Divino non poté che giungere a questa conclusione. Se Lin Ming avesse incontrato qualche Vera Divinità nella Strada Asura, allora questa figura avrebbe avuto qualche possibilità di aiutarlo e in effetti di cambiare il fato dell'umanità. Ma perché una Vera Divinità si sarebbe fatta coinvolgere in queste questioni? Per resistere all'intera razza dei saggi, una sola Vera Divinità non sarebbe stata sufficiente, perché i saggi stessi possedevano più di una Vera Divinità nei loro ranghi.


Per quanto riguardava il livello a cui era il Sovrano dei Saggi, era impossibile capirlo per loro.


Lin Ming disse: "Esattamente, è una persona che ho incontrato nella Strada Asura. Ma per trovarla, avrò bisogno del suo aiuto. Un tempo ho sentito che Senior Sogno Divino si è avventurata nel mondo dell'anima, comprendendo i princìpi della coltivazione dell'essenza e dell'anima, per poi creare la legge del Sogno Divino, vero?"


L'Empirea guardò con sorpresa Lin Ming. "Vuoi andare nel Mondo dell'Anima?" All'inizio pensava che il giovane sarebbe tornato nella Strada Asura.


Lin Ming annuì. Attraversare il Muro del Sospiro Divino per recarsi nel Mondo dell'Anima era difficile. Per entrare nella Strada Asura invece bisognava usare il Comando Asura, che poteva solo teletrasportare nell'universo di provenienza.


Lin Ming disse: "Desidero vedere una spirita Empirea. È una mia conoscenza..."


"Fratellone Lin, vuoi vedere Sheng Mei?" Chiese all'improvviso Xiao Moxian. Se Lin Ming stava cercando una spirita della vecchia generazione, naturalmente aveva pensato subito a Sheng Mei.


Se non altro, se avessero trovato Sheng Mei, avrebbero potuto chiarire alcune questioni. Sarebbero riusciti a scoprire perché i saggi stavano facendo una tregua con gli spirita. Per l'umanità era una questione estremamente importante.


"Un'Empirea Spirit?" Chiese sorpresa Sogno Divino. "Un'Empirea... credi che potrà esserti d'aiuto trovarla?"


"Non ne sono troppo sicuro..." Lin Ming non poteva dire di esserne assolutamente certo. Se avesse trovato Sheng Mei, anche se non avesse potuto fare molto, almeno ci sarebbe stata qualche speranza.


"Senior Sogno Divino, la persona che cercherò può essere solo un'Empirea, ma è una figura di altissimo livello nella razza degli spirita. Desidero chiederle il motivo per cui i saggi e gli spirita avrebbero fatto una tregua proprio adesso, e se l'umanità potrà pagare un certo prezzo per allearsi con gli spirita."


Il nemico di un nemico era un amico. Se l'umanità avesse potuto allearsi con gli spirita, allora questa grande calamità potrebbe non essere così terrificante.


"Formare un'alleanza con gli spirita!"


Lo sguardo di Sogno Divino si accese. Se fosse stato possibile, allora l'umanità avrebbe avuto una piccola speranza di sopravvivere!


Ma formare un'alleanza non poteva essere così semplice.


Senza menzionare se l'umanità potesse soddisfare le condizioni date dagli spirita, anche trovare Sheng Mei nell'enorme Mondo dell'Anima non sarebbe stato facile.


La responsabilità di coprire la distanza così enorme che c'era tra gli universi dei 33 Cieli con una missione così importante sarebbe ricaduta sulle spalle di Lin Ming. Sogno Divino sospirò profondamente: "In questi anni hai fatto fin troppo per la razza umana. E pensare che molti Empirei avrebbero addossato una responsabilità del genere ad un membro della giovane generazione come te..."


Lin Ming disse: "Senior Sogno Divino, per favore non mi consideri un estraneo. L'umanità rappresenta le mie radici. Se l'umanità sarà sterminata, allora diventerà una foglia priva di radici... farò sempre del mio meglio per aiutare l'umanità a sopravvivere a questa grande calamità. Riguardo alla questione che le ho fatto, potrei chiedere se esiste ancora l'entrata per il Mondo dell'Anima?"


"È ancora lì... solo che..." L'Empirea Sogno Divino si accigliò, facendo una pausa per un momento per poi continuare a dire: "È  una formazione di trasmissione in un'antica rovina che ho incontrato per caso durante la mia giovinezza. È qualcosa che è stato tramandato da predecessori dell'umanità 3,6 miliardi di anni fa, o anche 4-5 miliardi di anni fa. La ragione dei miei progressi in gran parte è dovuta a questa antica rovina che ho scoperto."


"L'antica rovina è uno spazio estremamente misterioso. E a causa di qualche strano motivo, c'è una fessura nel Muro del Sospiro Divino in quell'area..."


Le mura che dividevano i 33 Cieli non erano affatto perfette. C'erano alcune piccole eccezioni, a volte si erano formati dei buchi neri che trapassavano le barriere in luoghi estremamente misteriosi.


Tuttavia, anche se esistevano posti così mistici, era quasi impossibile per un praticante di arti marziali passarci. Ma se una Vera Divinità fosse stata disposta a sacrificare una porzione della sua coltivazione, avrebbe potuto trasformare queste terre mistiche e formare una connessione tra le barriere che dividevano le barriere tra i 33 Cieli.


Quando i saggi erano entrati nell'universo dell'umanità per uccidere l'Empireo Primordius e rubare la Perla Primordiale, era stato a causa del Sovrano dei Saggi che aveva creato personalmente un passaggio attraverso il Muro del Sospiro Divino.


Tuttavia, il Sovrano dei Saggi non aveva trovato un buco nero, né una fessura nel muro. Invece aveva usato la sua potenza coltivazione per creare un varco.


Ma l'antica rovina menzionata dall'Empirea Sogno Divino era diversa. Questo posto era un punto debole del Muro del Sospiro Divino e, grazie agli sforzi di antiche Vere Divinità sconosciute, questi luoghi erano diventati qualcosa di simili ad una formazione di trasmissione che connetteva due universi e che poteva essere preservata per molto tempo.


Lin Ming sussultò. Trasformare uno spazio indebolito e creare una formazione di trasmissione per connettere due Cieli, era un metodo davvero astuto. Forse una Vera Divinità ordinaria non sarebbe stata capace di farlo, e per riuscirci bisognava essere una figura straordinaria.


La storia dell'umanità un tempo era stata grande e illustre, erano nati innumerevoli talenti impareggiabili nella sua razza. Ma tutte queste persone erano state dimenticate tra le sabbie del tempo e non era rimasto nulla di loro...


Anche le antiche rovine che l'Empirea Sogno Divino aveva scoperto appartenevano a qualche sovrano umano misterioso.


L'Empirea Sogno Divino disse: "Lin Ming, conosco solo io la posizione delle antiche rovine. Solo che visto che è passato così tanto tempo, la formazione di trasmissione è troppo danneggiata per mantenere la sua stabilità. Temo che sarebbe incredibilmente pericoloso entrarci di forza..."


"La formazione di trasmissione passa attraverso il Muro del Sospiro Divino dove c'erano delle tempeste spaziali indescrivibili. Ho paura che non riuscirai a sopportarle..."


"Sono così forti?" Lin Ming ne fu scioccato. L'Empirea Sogno Divino aveva capito appieno quanto era forte, ma era ancora preoccupata. Era evidente quanto fossero terrificanti le tempeste spaziali.


L'Empirea Sogno Divino disse: "Le terrificanti tempeste spaziali sono solo un aspetto... un altro aspetto è che la formazione di trasmissione è diventata estremamente fragile negli anni, e ora è praticamente un ponte di legno marcio. Se userai troppa forza e combatterai con furia, potrai respingere le tempeste spaziali. Ma il ponte stesso potrebbe non resistere ai danni e rompersi. In tal caso, non rimarrebbe nemmeno un osso di te!"


Sentendo la descrizione di Sogno Divino, Lin Ming rabbrividì.


Se avesse usato troppa forza, allora la formazione di trasmissione stessa sarebbe collassata, e così non sarebbe comunque riuscito ad attraversarla!


Così avrebbe dovuto trovare qualche modo per lottare usando un livello limitato di energia. Solo allora sarebbe riuscito a superarlo a stento.


Forse nell'intero Regno Divino non ci sarebbe stata nemmeno una manciata di persone capaci di soddisfare dei requisiti così stringenti...


L'Empirea Sogno Divino disse: "Milioni di anni fa quando ho attraversato l'antica formazione di trasmissione, era in condizioni migliori. Ma ormai è cambiata. Dopo che ci sono passata, la formazione è stata danneggiata ulteriormente. Se vuoi attraversarla ora, non ho idea di come finirà..."


L'Empirea Sogno Divino osservò Lin Ming, il suo sguardo limpido come un lago era pieno di preoccupazione.


Lin Ming rispose: "Anche se è difficile, devo fare un tentativo. È sempre meglio che aspettare la morte nel Regno Divino. Inoltre, andare nel Mondo dell'Anima per cercare Sheng Mei sarà anche un'occasione per fare esperienza e temprarmi. Non lo troverei isolandomi nel Regno Divino..."


Non c'era più nessuno che potesse contendere con Lin Ming nel Regno Divino. Governare un piccolo angolo pacifico del cosmo sarebbe stato svantaggioso per la crescita di Lin Ming.


Solo viaggiare in un mondo più grande e allargare le sue vedute, cercando nuovi avversari più forti e lottando per ottenere altre occasioni fortunate gli avrebbe permesso di migliorare.


"Dato che ti sei già deciso, non proverò a farti cambiare idea. Lin Ming... sei la speranza dell'umanità. Non dimenticartelo. Per tutta l'umanità, non importa cosa farai, devi assicurarti di sopravvivere. Finché sarai vivo, sarà la vittoria più grande per noi. Se potrai continuare a vivere per diversi secoli o anche milioni di anni, l'umanità potrà recuperare la gloria perduta!"


"Mn... capisco..."


Lin Ming fece un respiro profondo e strinse i pugni. Più era elevata la coltivazione di un praticante di arti marziali, più era difficile progredire. Da Re del Mondo ad Empireo, da Empireo a Vera Divinità, questi due stadi richiedevano un lungo periodo di accumulo. Questo periodo di tempo non poteva essere sostituito da un'occasione fortunata.


Anche se Lin Ming avesse potuto competere con il più debole Empireo tra cento anni, l'avrebbe fatto solo in termini di forza combattiva. In quanto a coltivazione, era improbabile che sarebbe riuscito a diventare un Re del Mondo.


La strada era ancora lunga per lui.


E i saggi non gli avrebbero dato tempo di percorrerla.


Questo era il motivo per cui l'Empirea Sogno Divino aveva detto che sarebbe stata già una vittoria se Lin Ming fosse sopravvissuto.


<em>'Mi chiedo a che livello arriverò tra diversi secoli o anche milioni di anni? Allora potrò combattere contro il Sovrano dei Saggi?'</em>


Mentre Lin Ming ci pensava, il suo cuore si riempì di audacia e intento combattivo. Questa grande calamità era un disastro per tutta l'umanità, ma allo stesso tempo era anche il seme per dare alla luce un'era prospera piena di innumerevoli occasioni fortunate. Anche un giovane nel Regno Divino sarebbe stato battezzato dal fuoco della grande calamità.


Le onde si infrangevano sulla spiaggia, ma una volta che la marea le avesse fatte ritirare, avrebbe rivelato oro. Ogni morto sarebbe stato una perdita, ma i sopravvissuti sarebbero diventati tutti individui straordinari.


"Senior Sogno Divino, quando partirò, il mio futuro sarà incerto. Vorrei chiederle di prendersi cura della mia famiglia, dei miei amici e delle mie mogli."


Mentre parlava, guardò Xiao Moxian: "Xian'er, dovresti restare anche te nel palazzo di Sogno Divino..."


"Fratellone Lin..." Xiao Moxian si irrigidì. Quando guardò Lin Ming provò un po' di amarezza e riluttanza. Si era appena riunita a lui e avrebbe potuto seguirlo, ma Lin Ming aveva deciso di separarsi da lei e andare nel Mondo dell'Anima. Naturalmente era a disagio.


"Capisco..." Sussurrò Xiao Moxian, forzando un sorriso: "Aspetterò il tuo ritorno nel Regno Divino."


"Mi dispiace..."


Vedendo il sorriso di Xiao Moxian, Lin Ming si sentì ancora più triste. Se possibile, gli sarebbe piaciuto portare con sé Xiao Moxian. Non importava quanto fosse pericoloso il Mondo dell'Anima, sarebbe stato disposto a vivere e morire con lei.


Ma Xiao Moxian era incinta.


Inoltre il suo bambino aveva un livello di talento insolito. Prima che prendere forma, era già capace di assorbire il potere del mondo. Questo era il motivo per cui la forza combattiva di Xiao Moxian era calata così drasticamente.


Se fosse andata all'avventura con lei nel Mondo dell'Anima, avrebbe avuto sicuramente ogni sorta di scrupolo. Ci sarebbero stati molti posti pericolosi in cui non avrebbe osato visitare.


In un certo senso, questo viaggio del Mondo dell'Anima era pieno di incognite lo avrebbe messo all'angolo. Se avesse avuto troppe preoccupazioni, sarebbe stato impossibile per lui compiere grandi imprese. In tal caso, allora sarebbe stato meglio lasciare Xiao Moxian nel Regno Divino e lasciare che coltivasse in pace. Questo sarebbe stato di beneficio sia per lei che per il loro bambino.
                                


                                



