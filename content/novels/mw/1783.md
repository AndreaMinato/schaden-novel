---
weight: 1783
title: Capitolo 1783 – I grandi festeggiamenti del clan della fenice
pubDate: 2025-12-15T08:37:10.441Z
tags:
    - mw
---


<em>Capitolo regolare,
6 (6 Mattia) capitoli in coda, 0/5
-Schadenfreude</em>


Un mese dopo, nel mondo della Luce Cremisi nel Regno Divino, il clan dell'Antica Fenice dall'eredità lunga cento milioni di anni stava festeggiando un evento senza precedenti.


I molti Anziani del clan, i 72 maestri di palazzo, che fossero in isolamento, stessero raffinando pillole o fossero in missione, furono richiamati dal quartier generale per festeggiare questo grande evento.


Tuttavia, anche se gli Anziani e i maestri di palazzo del clan dell'Antica Fenice si erano radunati, poterono tutti aspettare fuori dal palazzo centrale. Questo perché c'erano figure di livello fin troppo elevato all'interno.


Erano i sovrani del Regno Divino che il clan dell'Antica Fenice non avrebbero mai potuto contattare in passato.


Ma ora tutte queste persone si erano affrettati a raggiungere il clan dell'Antica Fenice ed erano incredibilmente cortesi.


Tra questi gruppi c'erano Re del Mondo, Grandi Re del Mondo e anche leggendari Empirei!


Per un po', innumerevoli eroi del Regno Divino erano affluiti nel clan dell'Antica Fenice. Questo era qualcosa che i discepoli del clan dell'Antica Fenice non si erano mai sognati in passato.


Il clan dell'Antica Fenice era solo un'ordinaria terra sacra al picco del suo livello. Chi avrebbe immaginato che un giorno si sarebbero radunate così tante figure di alto livello nel suo quartier generale, non meno di quelle che si erano presentate al banchetto della longevità dell'Imperatore dei Mostri?


E questo grande evento non era un avanzamento allo stadio di Re del Mondo o la successione di un nuovo patriarca, ma perché si sarebbe svolto il matrimonio di Lin Ming.


E allo stesso tempo avrebbe celebrato la sua vittoria sul Sacro Figlio di Zaohua!


Si poteva dire che Lin Ming fosse conosciuto da tutto il Regno Divino; era al picco della sua fama!


Un guerriero ad un passo dal Sacro Lord si era battuto contro il Sacro Figlio di Zaohua, sconfiggendolo per ottenere i metodi di coltivazione per avanzare allo stadio di Vera Divinità. Poi, aveva costretto l'Empireo Genesi Diabolica a dargli Xiao Moxian in sposa. Dopo essere riuscito a fare tutto questo, era diventato un Sacro Lord, impressionando tutti i presenti.


Questi risultati avevano causato grande trambusto per tutto il Regno Divino. Anche gli Empirei avrebbero mostrato un po' di timore reverenziale quando parlavano di Lin Ming.


La forza del giovane aveva già superato quella di molti Grandi Re del Mondo e non era lontana da quella di un Empireo. Così, Lin Ming non sarebbe stato più considerato un membro della giovane generazione, sarebbe diventato una figura che un giorno avrebbe potuto guidare l'umanità.


All'inizio Lin Ming non voleva fare dei festeggiamenti del genere. Con la grande calamità in avvicinamento, come avrebbe potuto pensare a delle inezie del genere?


Ma secondo Sogno Divino, la razza umana ora era troppo disperata e sofferente. Aveva bisogno di un'occasione per festeggiare e diffondere notizia della sconfitta del Sacro Figlio di Zaohua, ispirandone il morale.


Perciò questo grande evento si tenne con grande entusiasmo e giubilo.


E visto che non rimaneva molto tempo a Lin Ming, decise di tornare nel clan dell'Antica Fenice per celebrare il suo matrimonio prima di dirigersi verso il mondo dell'anima. Così decise che avrebbe tenuto il suo matrimonio e questi festeggiamenti nello stesso giorno e questo era il motivo per cui si erano radunate così tante figure di alto livello nel mondo della Luce Cremisi.


Il quartier generale dell'Antica Fenice era stato avvertito in anticipo per prepararsi. Avevano creato una formazione titanica, radunando più di mille montagne celesti fluttuanti percorse da milioni di arcobaleni brillanti. Luce effimera e splendida riempiva l'aria. Tra i magnifici arcobaleno c'erano anche dei prezzi di giada gloriosi che fluttuavano. Innumerevoli fiori rari, alberi spirituali e altri tesori fiorivano grazie al supporto di molti incantesimi.


Densa energia Heaven Earth si condensò fino a formare delle gocce. Innumerevoli navi spirituali lussuose, vetture appariscenti e barche di giada spirituale solcavano il cielo. Un numero quasi infinito di bestie sacre volavano nell'aria, immergendosi tra le foschie effimere di energia spirituale. Da lontano sembrava un paradiso.


Il clan dell'Antica Fenice non avrebbe mai potuto creare questa grande formazione che teneva così tanti Empirei e Grandi Re del Mondo. Visto che il clan dell'Antica Fenice aveva ottenuto notizie in anticipo, aveva unito le forze con diverse grandi organizzazioni del mondo della Luce Cremisi e molti maestri di formazione mandati dai palazzi degli Empirei per completare tutti i preparativi entro un mese.


Queste grandi organizzazioni avevano consumato un grande capitale per queste decorazioni.


Dopotutto non era un evento dedicato solo a Lin Ming, ma si teneva per festeggiare la vittoria e aumentare il morale della razza umana!


"Il maestro del palazzo celeste Vasto Universo: l'Empireo Vasto Universo!"


"Il maestro del palazzo celeste Senza Traccia: l'Empireo Senza Traccia!"


.....


"Il sovrano del mondo delle Vere Arti Marziali: il Re del Mondo delle Vere Arti Marziali!"


"Il capo dei discepoli del monarca del Demone Oscuro: il saggio Tian Gu!"


.....


Il cerimoniere che presiedeva questo evento gridava costantemente nomi e titoli scioccanti. Queste persone avevano tutte una posizione scioccante e perfino i guerrieri ad un passo dallo stadio di Empireo e i 3000 Grandi Re del Mondo potevano solo mettersi in coda dietro.


Quando i discepoli del clan dell'Antica Fenice sentirono questi nomi terrificanti, furono tutti un po' colti dal panico.


In passato non avrebbero mai potuto vedere figure del genere, non importava quanto ci avessero provato. Per gli ordinari praticanti di arti marziali, queste persone erano come dei spirituali, alteri e orgogliosi!


A causa di questo grande evento, il clan dell'Antica Fenice avrebbe aumentato di molto il suo prestigio. Quando gli Anziani e i patriarchi degli altri tre clan delle Bestie Divine guardarono i festeggiamenti, provarono una strana sensazione.


In realtà, cento milioni di anni fa, i quattro clan delle Bestie Divine avevano esplorato insieme il mistico regno delle Bestie Divine e avevano trovato quattro cadaveri di Bestie Divine sottoterra. Queste erano state le fondamenta che li avevano aiutati a raggiungere queste condizioni. Tuttavia questo aveva anche limitato le loro origini. Ma ora, grazie alla presenza di Lin Ming, il clan dell'Antica Fenice era diventata all'improvviso un'organizzazione di massimo livello nel Regno Divino. Anche i palazzi celesti da Empirei dovevano dare loro un certo rispetto.


Il divario tra di loro era fin troppo grande.


"Ahah, Lin Ming, di questo passo non passerà molto tempo prima che tu diventi un Empireo. Anche arrivare allo stadio di Vera Divinità sarà solo una questione di tempo."


"Eheh, Vasto Universo ha ragione. Inoltre quando Lin Ming lo diventerà, sarà sicuramente una Vera Divinità sbalorditiva!"


Molti Empirei umani si precipitarono a congratularsi con Lin Ming.


Il giovane si inchinò in risposta a ciascuno di loro come un rispettoso membro della giovane generazione.


Anche se questi Empirei si stavano rivolgendo a Lin Ming come se fosse un loro pari, Lin Ming non aveva altra scelta che mostrare rispetto. Dopotutto erano membri della generazione più grande ed erano molto più vecchi di lui.


Così i festeggiamenti continuarono per tre giorni.


L'Empirea Sogno Divino non rivelò che la grande calamità era imminente. Aveva intenzione di tenere un incontro segreto tra Empirei dopo i festeggiamenti per impedire che si diffondesse il panico.


Così molti Empirei umani non sapevano ancora di quanto fosse imminente. Bevvero e si divertirono quanto desideravano.


Sia per congratularsi con Lin Ming sia per via dei metodi di coltivazione da Vera Divinità ottenuti dopo aver sconfitto il Sacro Figlio di Zaohua. Chi di loro non desiderava ardentemente di avanzare di stadio?


Inoltre, da ciò che aveva detto il Sacro Figlio di Zaohua, questi due metodi ottenuti dal regno delle Rovine Primordiali non erano da sottovalutare. Ovviamente avrebbero desiderato dare loro un'occhiata.


.....


Cinque giorni dopo, al calare della notte...


Lin Ming era seduto in uno splendido giardino circondato da piante spirituali lussureggianti e incantevoli. Di fronte a lui c'era un tavolo di pietra pieno di piatti con frutta spirituale fragrante e vino spirituale di 100.000 anni. Se un coltivatore di basso livello avesse potuto godersi una di queste prelibatezze, sarebbero aumentati rapidamente di livello e sia il loro fisico che il loro mondo interno ne avrebbero beneficiato.


"Fratellone... hai intenzione di andartene di nuovo?"


Sedute di fronte a lui c'erano tre donne. Mu Qianyu, Qin Xingxuan e sua sorella, Lin Xiaoge.


Grazie alla reputazione del giovane, le tre donne in stretto rapporto con lui avevano ricevuto un'enorme attenzione e premuta negli anni. Anche i sovrani di grandi organizzazioni avrebbero mostrato rispetto vedendole.


Ma l'aspetto più sfortunato era che, nonostante Lin Ming fosse l'uomo più importante delle loro vite, erano rimasti separati per molto tempo. Lin Ming era rimasto nella Strada Asura per 60 anni e quando era tornato, aveva dovuto partecipare al banchetto della longevità dell'Imperatore dei Mostri e subito dopo sarebbe dovuto andare nel Mondo dell'Anima.


Una volta che Lin Ming fosse partito, chissà quando sarebbe tornato.


Solo nei giorni prima dei festeggiamenti era riuscito a godersi del tempo con Qin Xingxuan e Mu Qianyu. In questo breve periodo di tempo, Lin Ming aveva sospeso ogni allenamento e aveva passato il suo tempo libero con Mu Qianyu e Qin Xingxuan, godendosi dei rari momenti felici.


Lin Ming sospirò: "Devo andare, ma prima devo fare un viaggio nei regni inferiori. Dovreste venire tutte con me anche voi..."


"Piani inferiori?"


Mu Qianyu sussultò: "Hai intenzione di tornare nel continente Tianyan?"


"Sì. Devo tornarci e prendere una cosa. È piuttosto importante per me..."


Sia Mu Qianyu che Qin Xingxuan ne furono sorprese. Dal loro punto di vista, il continente Tianyan era solo un mondo di un regno inferiore e non ci sarebbe dovuto essere nulla di troppo prezioso per Lin Ming.


C'era solo l'Antico Abisso Demoniaco, un'antica rovina lasciata dall'Empireo Primordius. Tuttavia Lin Ming ci era già andato.
                                


                                



