---
weight: 1785
title: Capitolo 1785 - L'Eredità del Vendicatore del Fulmine
pubDate: 2025-12-15T08:37:10.442Z
tags:
    - mw
---


<em>Capitolo sponsorizzato, ringraziamo Mattia!
4 (4 Mattia) capitoli in coda, 0/5
-Schadenfreude</em>


"Mm, va bene."


Lin Ming annuì. In passato, l'Empireo Vendicatore del Fulmine era stato un Empireo di grado superiore, se non al picco del suo stadio. Non sarebbe stato così facile entrare nel luogo che conteneva la sua eredità. Xiao Moxian era incinta e, Lin Xiaoge, Mu Qianyu e Qin Xingxuan erano di gran lunga inferiori al suo livello. Non voleva che corressero pericoli entrando nelle profondità del Dominio del Fulmine.


"Torna presto!" Le donne guardarono Lin Ming con dolcezza.


Lin Ming annuì lievemente. Poi spostò lo sguardo verso le profondità del Dominio del Fulmine. Con un cenno della manica, attraversò la tempesta come una saetta. Il suo tempo era prezioso e visto che l'invasione dei saggi sarebbe avvenuta più velocemente di quanto si aspettava, aveva bisogno di recarsi nel mondo dell'anima non appena possibile. Prima di andarci, avrebbe dovuto fare un altro avanzamento di livello e aumentare la sua forza.


E il modo più veloce di farlo era sbloccare il terzo Palazzo del Dao, quello Polare Estremo.


Secondo il Manuale del Tiranno Celeste, il palazzo Polare Estremo richiedeva due tipi diversi di energia per direzionare e catalizzare l'avanzamento di livello. Lin Ming aveva scelto il fulmine e il fuoco, e per raffinare la pillola necessaria aveva bisogno di una Fonte del Fulmine e di un Elementale del Fuoco al livello di un Empireo. Lin Ming aveva già ottenuto un Elementale dell'Annientamento della Fiamma dall'Empireo Genesi Diabolica, ma ora gli mancava una Fonte del Fulmine. Così naturalmente aveva ripensato all'Empireo Vendicatore del Fulmine.


Era certo che l'Empireo possedesse una Fonte del Fulmine di massimo livello. Altrimenti dopo la sua morte non sarebbe apparso un Dominio del Fulmine così enorme sopra il Mare dei Miracoli e la Palude Nera delle 8000 chilometri.


Ora Lin Ming voleva solo ottenere la Fonte del Fulmine il prima possibile e combinarla con l'Elementale dell'Annientamento della Fiamma per fare progressi.


<em>Bang!</em>


Scariche elettriche frustarono Lin Ming, ma svanirono non appena lo toccavano senza causare nessun danno.


Dopo aver superato 40 chilometri di distanza, il potere del fulmine diventava sempre più forte.


Era un'esperienza diversa dall'ultima volta che era entrato. Ora Lin Ming la sua comprensione del fulmine aveva già raggiunto il settimo livello.


Ogni fulmine si trasformava in innumerevoli rune e leggi del fulmine negli occhi di Lin Ming. Il fulmine e il fuoco sopra l'Albero del Dio Blasfemo nel suo corpo iniziarono ad entrare in risonanza con queste saette, aiutandolo istintivamente a chiarire il vero significato del fulmine e soddisfacendolo.


Avanzando ulteriormente, la luce delle saette iniziò a diventare viola scuro.


Le scariche elettriche ruggirono, trasformandosi in pitoni viola sinuosi!


Un potere del fulmine cento volte superiore impattò su Lin Ming, per poi venire divorato, mescolandosi con le saette e i fulmini che galleggiavano sui grossi rami dell'Albero del Dio Blasfemo.


Mentre Lin Ming avanzava, la luce iniziò a diventare color nero... e poi ritornò dorata...


<em>Zizizi!</em>


Scariche elettriche si intrecciarono attorno a Lin Ming, condensando delle dense rune del fulmine che percorsero i suoi muscoli, sembrava un dio del fulmine appena rinato.


Dopo essersi inoltrato ulteriormente nel Dominio del Fulmine, la comprensione e l'esperienza nelle leggi del fulmine di Lin Ming si approfondirono ancora di più.


Quando Lin Ming arrivò a 90 chilometri, le saette da rosso, diventarono viola dorato.


Non troppo lontano c'era il confine di 90 chilometri. Una luce illusoria color viola biancastro apparì all'improvviso come un mare tra le nuvole, sembrava sconfinato.


Questa luce mistica assochilometriva al bagliore di un tramonto. Illuminava il mondo, affascinando chiunque con la sua bellezza mozzafiato.


Lin Ming poteva sentire che, nonostante questa luce viola biancastra sembrasse calma come un mare placido, in realtà conteneva una forza selvaggia e strana.


"Finalmente ci siamo." Sussurrò Lin Ming. Il suo sguardo misterioso sondò la luce mistica di fronte a lui e sospirò.


L'ultima volta che era entrato nel Dominio del Fulmine, era riuscito a percepire che il posto pià pericoloso era questo Domino del Fulmine delle 90 chilometri.


Ai suoi occhi, la luce mistica era diventata una serie di enormi rune del fulmine che fluttuavano su e giù, come catene di isole.


Tra queste rune c'era il vero significato del tuono.


Lin Ming era ben consapevole che questo era il confine della zona che conteneva l'eredità dell'Empireo Vendicatore del Fulmine.


Mentre avanzava, la luce da sogno continuò a bagnare il suo corpo.


L'Albero del Dio Blasfemo nel mondo interno di Lin Ming si levò verso l'alto. Innumerevoli draghi del fulmine planavano tra i suoi rami. Mentre il potere del fulmine si radunava, si trasformava in rune che rimasero con lui.


In passato queste saette illusorie l'avrebbero fatto inorridire, ma ora non potevano nemmeno ferirlo.


In un solo respiro di tempo, era avanzato di cento chilometri nelle profondità del Dominio del Fulmine. Pareva che il suo intero corpo fosse coperto da un'armatura dallo strato bianco argenteo, era uno spettacolo davvero spettrale.


"Mm?"


L'espressione normalmente impassibile di Lin Ming mostrò uno sguardo solenne.


A 100 chilometri dal Dominio del Fulmine, le saette erano immobili. Le sfere del fulmine fluttuavano silenziosamente nell'aria, sembravano pacifiche.


Lin Ming riuscì a vedere chiaramente che le distorsioni attorno alle sfere del fulmine erano spazio in frammenti. Questo spazio formava una gabbia attorno ad ogni sfera del fulmine, sigillandole.


Oltre queste sfere, c'erano isole che galleggiavano a mezz'aria, emettendo una forte aura vitale.


E ancora più in là c'erano fluttuazioni vitali ancora più intense. Oltre c'erano delle catene montuose e fiumi sinuosi, tutti emanavano la vitalità del sangue di potenti forme di vita...


Lin Ming le aveva già viste, ma rimase ancora più scioccato.


La sua percezione gli permise di vedere i biliardi di rune che si agitavano come granelli di sabbia, condensandosi in sfere del fulmine.


E si potevano distinguere delle linee dalla disposizione in cui erano messe le sfere del fulmine.


Queste sfere erano un muro continuo, ognuna di essa era grande quanto un mattone. Tra le pareti di sfere c'erano catene montuose, fiumi e così via.


Ogni sfera del fulmine conteneva una forza mistica, ognuna entrava in risonanza e si spostava con le altre. Dal modo in cui cambiavano costantemente miliardi di volte, doveva essere una grande formazione.


Lin Ming non dubitava che se avesse cercato di entrare di forza avrebbe attivato una trappola e una serie di esplosioni a catena.


Questa sorta di scoppio sarebbe stato sufficiente a spaccare un pianeta. Anche se non l'avrebbe ucciso, di sicuro l'avrebbe gravemente ferito.


E le esplosioni a catena avrebbero potuto attivare automaticamente altri meccanismi che aveva lasciato l'Empireo Vendicatore del Fulmine, facendo perdere tutte le sue eredità. Non ne valeva la pena.


Lo sguardo di Lin Ming brillò. Si calmò e iniziò a riflettere su come gestire questa situazione. L'eredità dell'Empireo Vendicatore del Fulmine era stata nascosta con cautela nelle profondità di questa formazione di sfere del fulmine. Se voleva entrare, avrebbe dovuto sciogliere questa barriera.


Lin Ming aveva accumulato un'enorme quantità di conoscenze. Il sangue Asura conteneva una parte degli innumerevoli ricordi del suo ex-proprietario, e aveva anche divorato i ricordi del granmaestro oscuro Huo Yi Liu e diversi altri esperti. In termini di comprensione di formazioni e delle strutture delle rune, aveva molta esperienza.


Le sue pupille scintillarono. Il suo sguardo rifletté chiaramente ogni fluttuazione e cambio di energia nella formazione.


Si sedette a gambe incrociate e iniziò a dedurre rapidamente le sue strutture.


Gradualmente, pensò ad una formazione astratta  simile ad un diagramma.


Dopo innumerevoli deduzioni, iniziò a comprendere la natura di ogni cambiamento.


All'improvviso, una luce tagliente trapelò dallo sguardo di Lin Ming, che si alzò e scagliò un attacco con la Lancia del Sangue della Fenice.


Una luce rossa e fredda disegnò uno strano arco conforme alle leggi del Dao Celeste e arrivò all'istante in mezzo alle sfere del fulmine. Il bagliore di lancia colpì un punto centrale dello spazio sigillato.


Un'area del muro prima perfetto iniziò a tremare e a formare una fessura.


Un potere mistico scintillante del fulmine fuoriuscì, brillante come una stella.


Questo strano potere delle saette era completamente diverso da qualsiasi cosa che Lin Ming avesse sperimentato finora nel Dominio del Fulmine. Portava con sé un'aura vasta e antica, che sembrava provenire dai fiumi del tempo, piena di vita propria.


Mentre alcune sfere del fulmine si erano scontrate con questo potere brillante, iniziarono a formare dei rami e delle foglie lussureggianti e pieni di vitalità. Era uno spettacolo bizzarro.


<em>Woosh! Woosh! Woosh!</em>


Quando questo buco apparì, Lin Ming scagliò all'istante un milione di attacchi, colpendo diverse aree della formazione e allargando il buco.


La formazione di sfere del fulmine iniziò a tremare. Alla fine, si formò un'apertura delle dimensioni di una persona.


Sembrava che si fosse aperta una porta di luce.


Dietro di essa risuonarono i ruggiti orribili di antiche bestie. Si scorgeva anche il profilo di enormi catene montuose che si estendevano all'orizzonte, fluttuando su e giù nella barriera.


Lin Ming si tese. Sapeva che non poteva perdersi questa occasione ed entrò velocemente.


Dopo essere arrivato oltre cento chilometri, sentì un'atmosfera incredibilmente antica.


Il terreno sotto i suoi piedi era formato completamente da cristalli del fulmine condensati. In lontananza poteva distinguere innumerevoli isole che fluttuavano nel vuoto.


E sopra di esse c'erano enormi alberi che emanavano un immenso potere del fulmine.


Ogni albero era circondato da innumerevoli draghi di saette che volavano in cerchio attorno al tronco.


Gli alberi erano alti circa quanto due persone. Erano circondati da erba lussureggiante che scintillava, formando uno spettacolo davvero strano.


Lin Ming vide che, in lontananza, c'era un'enorme catena montuosa che torreggiava nel cielo, dove era nascosta da nubi.


In cima a questa catena montuosa c'era una massa inesauribile di nuvole del fulmine che convergevano in un vortice sconfinato, sembravano avere un aspetto antico e magnifico.


Si poteva anche distinguere la presenza di un enorme palazzo sul picco della montagna più alta.


Questo palazzo era così alto che era impossibile vederne la cima. Tutto ciò che si poteva vedere erano le porte dorate delle dimensioni di una montagna che emettevano lo sconfinato potere mistico del fulmine.


Sembrava un sole enorme che bruciava.


"...La terra dove si trova l'eredità!" Percependo l'aura emanata dal palazzo, l'Albero del Dio Blasfemo e i molti draghi del tuono iniziarono ad emettere dei gridi di entusiasmo.


Lin Ming poteva sentire chiaramente il settimo livello del vero significato del fulmine. Emetteva un'aura incredibilmente incantevole, sembrava avere una sua coscienza spirituale.


Aveva la sensazione che qualcosa nel palazzo dorato lo stesse chiamando.


Lin Ming era pieno di entusiasmo. Proprio mentre stava per precipitarsi in avanti, sentì un forte rumore, era il ruggito tonante di una bestia.


"Mm?"


Lin Ming sussultò. Dopotutto questa era una terra formata dall'Empireo Vendicatore del Fulmine. Nonostante fosse inferiore all'eredità dell'Empireo Primordius, era comunque estremamente terrificante.


Anche se Lin Ming era diventato un Sacro Lord, rimase in allerta e non osò abbassare la guardia.


Il ruggito sconvolgente era provenuto dal palazzo dorato.


Lin Ming era vigile. Attraversò il vuoto e presto raggiunse la cima della montagna, arrivando proprio di fronte al grande palazzo dorato.
                                


                                



