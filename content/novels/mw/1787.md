---
weight: 17870
title: Capitolo 1787 - L'Anima Residua del Vendicatore del Fulmine
pubDate: 2025-12-15T08:37:10.442Z
tags:
    - mw
---


<em>Capitolo regolare,
3 (3 Mattia) capitoli in coda, 0/5
-Schadenfreude</em>


Nella sala oscurata, la figura che Lin Ming all'inizio pensava che fosse un cadavere si alzò e aprì gli occhi!


Per un po' due luci verdi illuminarono la sala. Quello sguardo tagliente fendeva l'oscurità come una saetta.


Lin Ming era inorridito. Fece un improvviso passo indietro. Una situazione del genere avrebbe inquietato chiunque.


<em>'Il Vendicatore del Fulmine non è morto?'</em>


Lin Ming rabbrividì.


All'inizio aveva sospettato che l'Empireo Primordius non fosse morto.


Se fosse stato vero, allora non sarebbe stato strano se nemmeno il Vendicatore del Fulmine fosse morto, ma che fosse rimasto gravemente ferito come l'Empireo Nebbia Divina e si fosse sigillato per sopravvivere.


In tal caso, allora si metteva male.


Lin Ming non osò commettere nessuna imprudenza di fronte a questa persona che un tempo era stata il fratello giurato di Primordius e anche un potente Empireo.


"Dopo così tanti anni, qualcuno finalmente è riuscito ad entrare... che rara occasione..." La voce dell'Empireo Vendicatore del Fulmine era emozionata, ma il suo tono rimase lento e profondo.


Lin Ming guardò silenziosamente l'Empireo e valutò rapidamente la sua forza. Percepì che al momento era in pessime condizioni.


<em>'È un'anima residua...?</em>'


Si chiese Lin Ming. Se fosse stata solo un'anima residua legata al suo cadavere, allora non sarebbe stato troppo terrificante.


"È stato lei Senior a creare il Dominio del Fulmine? Che questo posto sia la terra dell'eredità che ha lasciato?" Chiese Lin Ming in maniera falsa.


"Esattamente. L'ho creato 100.000 anni fa. È stato un colpo di fortuna per te arrivare qui!"


Mentre parlava, l'Empireo Vendicatore del Fulmine lo esaminò, voleva vedere il suo mondo interno.


Quando se ne accorse, Lin Ming rabbrividì. Nascose frettolosamente ciò che l'Empireo Vendicatore del Fulmine non avrebbe dovuto vedere, come l'uovo di drago, l'energia dell'intento marziale di Primordius e altre caratteristiche simili.


Celò anche le potentissime leggi Asura e il buco nero creato dall'Arte di Sigillo Divino. Questo perché naturalmente avrebbe destato il sospetto dell'Empireo Vendicatore del Fulmine.


Era impossibile che un praticante di arti marziali normale del Regno Divino possedesse caratteristiche del genere.


Dopo aver nascosto tutto, il mondo interno di Lin Ming divenne molto più ordinario. Anche così però l'Empireo Vendicatore del Fulmine ne fu scosso. Guardò il giovane con sorpresa.


All'inizio pensava che Lin Ming potesse essere qualche viaggiatore interstellare che era capitato per caso nel pianeta Sky Spill e che avesse un talento ordinario. Anche così, l'Empireo Vendicatore del Fulmine avrebbe comunque dovuto lasciargli la sua eredità, perché era impossibile che un grande talento venisse in un posto così remoto come il pianeta Sky Spill.


Se l'Empireo Vendicatore del Fulmine avesse potuto passare la sua eredità, ne sarebbe stato più che soddisfatto. Ma non si sarebbe mai immaginato che il talento di Lin Ming sarebbe stato così straordinario.


"Il tuo talento è più grande di quanto mi aspettassi..."


L'Empireo Vendicatore del Fulmine lo trovò incredibile. In realtà, le sue capacità di valutazione erano limitate perché era solo il residuo dello spirito originale, e anche la forza della sua percezione divina era ordinaria. Se l'Empireo Vendicatore del Fulmine avesse saputo della vera forza di Lin Ming, forse sarebbe svenuto per lo shock.


"È  troppo cortese. Il mio talento è mediocre. È stato solo grazie a qualche occasione fortunata che ho trovato qualche materiale celeste per consolidare le mie fondamenta della mia vitalità del sangue e raggiungere i miei attuali risultati." Spiegò con noncuranza Lin Ming.


"Materiali celesti?" Ripeté sorpreso l'Empireo Vendicatore del Fulmine. Annuì immediatamente: "Sì, la tua vitalità del sangue è enorme e sembra anche contenere l'aura di una Bestia Divina. Grazie a molte risorse in effetti sarebbe impossibile arrivare a livelli del genere. Questo dimostra che il tuo destino e le tue fondamenta sono sbalorditive, e questo è sufficiente per diventare un mio discendente."


L'Empireo Vendicatore del Fulmine si sporse un po' in avanti, concentrando lo sguardo su Lin Ming, come se stesse aspettando di vedere un'espressione entusiasta.


Tuttavia l'espressione del giovane rimase rigida, senza mostrare nessuna risposta.


Questo fece accigliare un po' l'Empireo Vendicatore del Fulmine. Ma pensandoci, forse questo giovane non sapeva chi era, così non sarebbe stato consapevole del significato dietro la sua eredità.


Così l'Empireo Vendicatore del Fulmine tossì lievemente e disse: "Probabilmente non conosci la mia identità. Nei 3000 grandi mondi del Regno Divino, sono l'Empireo del mondo della Luce del Fulmine: l'Empireo Vendicatore del Fulmine. In passato ho vagato liberamente nel Regno Divino ed ero un Empireo potente. Il palazzo del Vendicatore del Fulmine che ho creato era un'organizzazione da Empireo al picco del suo livello che ha radunato innumerevoli geni sbalorditivi. Il mio palazzo si è perfino avvicinato al livello dell'organizzazione numero uno del Regno Divino: il Monte Potala!"


"Un discendente è completamente diverso da un discepolo. Un discepolo riceverà i miei insegnamenti, mentre un discendente non solo otterrebbe l'eredità completa, ma anche tutti i miei tesori e la mia eredità. È come ereditare tutti gli averi di un Empireo. Dato che hai coltivato fino a questo punto dovresti capire il significato dietro le mie parole, vero?"


Mentre parlava, l'Empireo Vendicatore del Fulmine guardò con aspettativa Lin Ming, che annuì rigidamente: "Capito."


"Mm..."


L'Empireo Vendicatore del Fulmine temporeggiò, sembrava un po' riluttante: "Il fatto che non sei stato colto dal panico di fronte ad un'occasione fortunata del genere dimostra che la tua disposizione è ottima. Non c'è da meravigliarsi che abbia ottenuto risultati del genere ad una così giovane età."


L'Empireo Vendicatore del Fulmine si levò in volo. Mentre attraversava il vuoto, un passo alla volta, arrivò di fronte a Lin Ming.


Il suo viso vecchio e solenne era ad un solo piede di distanza da quello di Lin Ming. Da vicino, Lin Ming poteva sentire l'enorme pressione che lo stava schiacciando lentamente, come un dio del fulmine che aveva attraversato i fiumi del tempo, superando 100.000 anni per incontrarlo.


Anche se era solo un filo di spirito e non gli rimaneva molta forza, questa era la pressione di un Empireo. Lin Ming si mise in guardia.


Poteva percepire che l'anima residua di fronte a lui conteneva la Fonte del Fulmine. Anche se era solo il filo di uno spirito, non poteva sottovalutarlo.


"Sei disposto a ricevere la mia intera eredità?" Disse lentamente l'Empireo Vendicatore del Fulmine.


Anche se era riluttante, l'Empireo era stato un praticante di arti marziali supremo un tempo. Non voleva che le sue conoscenze si perdessero, svanendo senza lasciare un solo successore.


Lin Ming divenne pensoso. Chiese: "Non dovrebbe essere così semplice, vero? Potrei chiedere che condizioni ci sono?"


"Ahah! Che giovane intelligente!" L'Empireo Vendicatore del Fulmine rise fragorosamente. Le sue pupille emisero una strana luce, diventando sempre più annebbiate.


"...se vuoi ottenere la mia eredità, devi fare un giuramento..." Mentre parlava, lo sguardo dell'Empireo Vendicatore del Fulmine divenne sempre più misterioso e pieno d'odio.


"Dopo aver ottenuto la mia eredità, voglio che tu giuri di cercare tutti i discendenti di quel vecchio cane di Primordius e di ucciderli. Se non puoi completare questo obbiettivo, che tu venga punito dal cielo e che la tua anima venga annientata!"


Mentre parlava, non riuscì a nascondere il suo forte intento omicida.


Lin Ming mostrò un'espressione strana. In realtà si aspettava già un giuramento del genere.


<em>'Uccidere tutti i discendenti dell'Empireo Primordius? Non è come chiedermi di suicidarmi? Sono il solo che ha ottenuto l'eredità di Primordius dopotutto."</em>


<em>Mentre Lin Ming rifletteva, l'Empireo Vendicatore del Fulmine continuò: "Inoltre, in futuro dovrai radunare materiali celesti per guarire l'anima per me. Mi rimane solo una parte della mia anima e anche se il mio corpo è stato preservato per 100.000 anni usando una tecnica segreta, ha già iniziato a decomporsi e non può essere più usato. Devi aiutarmi a rinascere!"


"Ho una tecnica segreta che può usare il potere del fulmine per raffinare un'anima vivente e risucchiare la sua essenza spirituale per compensare la carenza di forza spirituale. Devi radunare anime per me, più saranno potenti e meglio sarà. Quegli spiriti che hanno un grande talento avranno gli effetti migliori!"


Il potere del fulmine era la nemesi degli spiriti. Se un'anima fosse stata colpita da un fulmine, sarebbe stata trasformata in essenza spirituale. Per quanto riguardava il marchio dello spirito, sarebbe stato tutto annientato e non ci sarebbe stato nessun effetto collaterale nell'assorbirne i residui.


E l'Empireo Vendicatore del Fulmine era un maestro delle arti del fulmine. Questa sorta di arti diaboliche che guarivano l'anima si addicevano perfettamente a lui.


"Se ho capito bene, allora dopo aver ottenuto la sua eredità, dovrei uccidere molte persone per aiutare a guarire la sua anima?" Chiese Lin Ming.


"Esatto. La strada delle arti marziali è già una strada piena di morte e distruzione. Non solo devi aiutarmi a guarire la mia anima, ma dopo averlo fatto dovrai trovarmi un corpo adatto da possedere, così rinascerò davvero!"


</em>
                                


                                



