---
weight: 17880
title: Capitolo 1788 – Spada del Vendicatore del Fulmine
pubDate: 2025-12-15T08:37:10.442Z
tags:
    - mw
---


<em>Capitolo regolare,
3 (3 Mattia) capitoli in coda, 0/5
-Schadenfreude</em>


Lin Ming si riempì di disprezzo. Così l'Empireo Vendicatore del Fulmine aveva creato questa terra non solo perché voleva tramandare la sua eredità, ma per rinascere.


E usare questo metodo di coltivazione per nutrire la sua forza spirituale avrebbe richiesto un numero incalcolabile di vite.


L'Empireo Vendicatore del Fulmine non aveva torto a dire che la strada delle arti marziali era piena di morte e distruzione. Finché uno fosse stato un praticante di arti marziali, inevitabilmente avrebbe dovuto uccidere. Lui, Primordius, Xiao Moxian erano nelle stesse condizioni da questo punto di vista. Lin Ming stesso coltivava la Ruota Karmica delle Miriadi di Demoni, un metodo di coltivazione che raffinava le anime simile al modo suggerito dall'Empireo Vendicatore del Fulmine.


Tuttavia, fino ad ora, c'era un limite che Lin Ming non aveva mai valicato, non aveva mai ucciso deliberatamente degli innocenti.


"Cosa, non sei interessato? Eheh, 100.000 anni fa, se avessi diffuso notizia che accettavo un discendente, chissà quante persone si sarebbero precipitate per inginocchiarsi ai miei piedi, sperando che li accettassi. Eppure stai ancora esitando!"


L'Empireo Vendicatore del Fulmine si accigliò, estremamente irritato.


Lin Ming disse piano: "Naturalmente sono interessato e ha ragione. Per ottenere grandi risultati è necessario uccidere. Inoltre ho massacrato chissà quante persone finora. Tuttavia questo Empireo Primordius..."


Lin Ming accennò a questo punto. Voleva capire un po' di più cos'era accaduto 100.000 anni fa.


Tuttavia la domanda di Lin Ming sembrò toccare un punto dolente. L'Empireo Vendicatore del Fulmine disse freddamente: "Umpf, quel vecchio cane di Primordius all'inizio era un mio fratello giurato, ma a causa di un mero tesoro si è rivoltato contro di me e alla fine mi ha attaccato. Ha trapassato questo pianeta per distruggere il mio corpo e fare a pezzi la mia anima. Che uomo crudele e feroce! I miei milioni di anni di coltivazioni sono stati distrutti all'istante e ora tutto ciò che è rimasto è questo filo d'anima. Ho potuto solo rimanere sigillato qui, aspettando che arrivasse la mia occasione. Se non potrò distruggere la sua eredità, come potrei riposare in pace?!"


Il tono dell'Empireo Vendicatore del Fulmine era tagliente e pieno di malvagità. Lin Ming ascoltò in silenzio. Sembrava che il suo resoconto degli eventi fosse completamente diverso da quello del Drago Nero.


Lin Ming non avrebbe creduto ciecamente ad una parte. Tuttavia, secondo l'imparziale Sogno Divino e a giudicare dall'invasione dei saggi, dalla tomba dell'Imperatrice Celeste Xuanqing e altri riferimenti, Lin Ming aveva capito che l'empireo stava dicendo menzogne.


Il cosiddetto tesoro che aveva fatto sì che l'Empireo Primordius si rivoltasse contro di lui era indubbiamente la Perla Primordiale.


Per quanto riguarda il motivo per cui erano diventati nemici, c'erano molte possibilità. Forse l'Empireo Vendicatore del Fulmine pensava di possedere una parte della perla, o forse voleva usarla per praticare le sue arti diaboliche, ma Primordius non gliel'aveva permesso e alla fine i loro attriti erano aumentati fino a causare un conflitto.


Era fin troppo normale che un tesoro così prezioso destasse l'avidità degli altri.


Lin Ming mantenne la compostezza. Dopo un periodo di silenzio, disse: "Allora è così. Quindi le sue due richieste sono ragionevoli."


"Ahah, ottimo!"


L'Empireo Vendicatore del Fulmine annuì: "In tal caso, allora accetta la mia eredità. Nel momento in cui accetterai la mia eredità, la mia anima risiederà temporaneamente nel tuo corpo. Pianterò un sigillo nel tuo mare spirituale, così non pensare di poter violare il giuramento che hai fatto!"


Mentre parlava, la sua anima si precipitò in avanti all'improvviso. Una massa di forza spirituale verde pallido iniziò a sollevarsi dal suo corpo, formando delle rune.


Queste rune sembrarono nuotare come pesci. Avvolte dall'anima residua del Vendicatore del Fulmine, apparirono nel cielo del mare spirituale di Lin Ming.


Dopo un po' di tempo, la luce dello spirito l'Empireo Vendicatore del Fulmine si attenuò. Allo stesso tempo, una forza spirituale crudele e caotica apparì.


<em>Hu hu hu!</em>


Grida spettrali risuonarono nell'aria. Una fila di sigilli di maledizioni verdi comparirono sopra il mare spirituale di Lin Ming, era formata da forza spirituale.


L'Empireo Vendicatore del Fulmine aveva diviso una porzione della sua forza per incidere dei sigilli nel mare spirituale di Lin Ming.


Il mare spirituale di un coltivatore era estremamente fragile e delicato. Una volta che qualcuno si fosse introdotto in quest'area, poteva accadere ogni sorta di pericolo. L'Empireo Vendicatore del Fulmine credeva che prendendo l'iniziativa di venire qui avrebbe potuto controllare la situazione.


Avrebbe fatto sì che Lin Ming non osasse ricorrere a qualche trucco.


"Ora puoi essere considerato un mio discendente. D'ora in avanti, la mia anima residua risiederà al centro della tua anima. Se violerai il giuramento, allora attiverò i sigilli e distruggerò la tua mente e il tuo spirito."


Lin Ming aveva un potere spirituale estremamente potente. Aveva capito che questi sigilli erano una parte dell'anima residua dell'Empireo.


Per controllarlo completamente, il Vendicatore del Fulmine non avrebbe esitato a dividere la sua anima estremamente incompleta.


"Ora ti tramanderò la mia eredità." L'Empireo Vendicatore del Fulmine non si preoccupò più della lealtà di Lin Ming, era chiaro che avesse molta fiducia nei suoi sigilli.


"La mia eredità è contenuta in un tesoro che si chiama Spada del Vendicatore del Fulmine. In passato quest'arma ha ucciso innumerevoli guerrieri ed è diventata formidabile... Ho posto un incantesimo su di essa, così che riconosca solo la mia aura. Se qualcun altro si avvicinasse e cercasse di influenzare, esploderebbe... e nemmeno il Dominio del Fulmine continuerebbe ad esistere." Disse l'Empireo Vendicatore con fare inquietante.


Lin Ming rabbrividì. Fortunatamente non aveva commesso imprudenze. Se avesse davvero distrutto subito l'anima residua dell'Empireo, ci sarebbero state gravi conseguenze.


Informazioni sotto forma di ricordi passarono dallo spirito del Vendicatore del Fulmine.


In un istante, Lin Ming seppe la posizione della spada. Inoltre scoprì qualcosa di ancora più importante; le fondamenta del Dominio del Fulmine era la Fonte del Fulmine di alto livello che stava cercando e anch'essa era sigillata sotto la Spada del Vendicatore del Fulmine.


Lin Ming seguì le istruzioni e attraversò volando il Dominio del Fulmine per mezzo bastoncino di incenso di tempo fino a raggiungere una sala vasta. Questa stanza conteneva innumerevoli murali dell'Empireo, immagini di come conduceva eserciti e spedizioni; era una scena incredibilmente maestosa. Era chiaro che fosse un palazzo che l'Empireo Vendicatore del Fulmine aveva costruito personalmente in passato.


Qui le montagne di pietra del fulmine brillavano come soli.


L'aura più primordiale delle leggi del Fulmine riempiva ogni angolo di questa sala.


E l'aura più ricca della fonte delle Leggi del Fulmine proveniva dal grande trono al centro.


Nove draghi volavano in cerchio sopra il trono, emanando un potere frenetico che ispirava timore reverenziale e paura.


Lin Ming scattò come un fulmine. Attraversò lo spazio e arrivò all'istante di fronte al trono.


Era stato riconosciuto dall'Empireo Vendicatore del Fulmine e c'era anche la sua anima residua nel suo mare spirituale, così i nove draghi neri che avevano ruggito non appena il giovane si era avvicinato percepirono l'aura dell'Empireo e tornarono nel loro trono come cagnolini ubbidienti.


L'intero trono sembrava alto e nobile, la sua dignità e il suo onore erano ultraterreni.


Ma Lin Ming sapeva che era solo una rappresentazione della spada del Vendicatore del Fulmine.


In realtà questo trono era formato dall'impugnatura d'osso di drago dell'arma.


Lin Ming scalò il trono enorme. Poi, concentrò la sua forza nel suo dantian e una vitalità del sangue sconfinata si radunò nelle sue braccia.


Il trono dei nove draghi era piantato con fermezza tra i cristalli del fulmine. Ma Lin Ming riuscì a strapparlo con la sua forza che arrivava a cento miliardi di jin.


La sala grossa quanto una montagna tremò violentemente. Alla fine comparì una spada abbagliante...


Emanava un'aura incredibilmente grande e distante.


Risuonarono dei sibli acuti. I draghi sottili quanto un capello si dissiparono dalla lama e nello spazio, forando il vuoto.


Si poteva capire quanto era potente questa lama anche solo estraendo questa lama, era assolutamente un tesoro da Empireo di massimo livello!


Lin Ming usò sempre più vitalità del sangue. Poco alla volta, estraeva costantemente la Spada del Vendicatore del Fulmine.


L'intera sala tremò con forza, le mura e il suolo gemettero. Sembrava che l'intera struttura stesse per collassare da un momento all'altro.


<em>Bang!</em>


Con un ultimo strattone, tirò fuori la spada del Vendicatore del Fulmine.


In quell'istante, Lin Ming ebbe la sensazione di tenere un impetuoso drago di saette che voleva sfuggire disperatamente dalla sua presa.


Ma l'anima residua dell'Emprieo mandò subito parte della sua aura.


Quando questo spirito residuo sfiorò l'arma, la spada sembrò temerlo e iniziò a rimpicciolirsi rapidamente, iniziò a dimenarsi sempre meno.


Lin Ming non poteva perdere questa occasione. Usò il potere dell'Albero del Dio Blasfemo e lasciò che fuoriuscisse dal suo corpo.


<em>Ka ka ka!</em>


I draghi del fulmine ruggirono e le fenici di fuoco bruciavano. Lin Ming fuse più forza possibile nella spada del Vendicatore del Fulmine, cercando di lasciare il più possibile il suo marchio.


Il corpo principale dell'Empireo era perito e, in un certo senso, quest'arma non aveva più un padrone. Il solo problema era che l'anima residua dell'Empireo Vendicatore del Fulmine aveva lasciato un po' della sua volontà al suo interno, ma per sua iniziativa, l'Empireo l'aveva ritirata.


Così, in poco tempo, l'arma diventò il tesoro di Lin Ming.
                                


                                



