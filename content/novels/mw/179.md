---
weight: 179
title: Capitolo 179 - Tre Splendidi Tesori
pubDate: 2025-10-16T07:28:18.447Z
tags:
    - mw
---


"Muori!"


Lin Ming avanzò, la sua lancia era come un serpente velenoso; "Fiori nella Tempesta!"


<em>Ding ding ding ding ding ding ding ding!</em>


In quel momento Lin Ming scambiò moltissimi colpi con il fantasma del praticante di arti marziali. I colpi del ragazzo non erano affatto più lenti di quelli del suo avversario!


"Potere del Fulmine!"


Le scosse elettriche crepitarono nell'aria. Un fulmine viola stordì l'uomo allo stadio Circolazione.


Lin Ming sollevò la lancia e lo colpì di nuovo, ma in quel momento intervenne il praticante di arti marziali con l'alabarda!


<em>Clang!</em>


Lin Ming usò la sua arma per contrattaccare e le aste delle due armi si intersecarono. La Lancia Pesante d'Argento Flessibile si difese contro la spessa alabarda.


Quel colpo conteneva tutta la forza di un praticante di arti marziali nello stadio intermedio del Circolazione, eppure era stato bloccato da Lin Ming!


"Sei finito!"


Il ragazzo aprì la Forza del Dio Blasfemo. Una grande quantità di tuono e fulmine si fusero in una sola entità e sulla Lancia Pesante d'Argento Flessibile apparve una sfera delle dimensioni di una testa.


"Annientamento Thunderfire!"


<em>Bang!</em>


La forza altamente compressa degli elementi provocò un'esplosione devastante.
Diecimila lame di luce trafissero il cielo nero corvino e una potente onda d'urto si disperse in tutte le direzioni. Molti nemici lì attorno furono sbalzati via dall'impatto!


L'uomo con l'alabarda era stato travolto in pieno dal potere distruttivo dell'esplosione. Tutti i suoi organi erano stati distrutti ed era morto subito sul posto.


Accerchiato da così tanti praticanti di arti marziali, Lin Ming aveva usato una sola mossa per uccidere una persona negli stadi intermedi del Circolazione. Lin Ming era un po' sbalordito di sé stesso. Senza accorgersene le sue capacità combattive erano aumentate fino a questo punto.


Un'energia Heaven Earth Origin molto densa fluì nel corpo del ragazzo. Tutta la vera essenza nel corpo di Lin Ming era stata rinvigorita da questa forza che fluiva nelle sue ossa e nei suoi muscoli. Era appena entrato nello stadio Forgia delle Ossa, eppure la sua coltivazione si era già consolidata.


Lin Ming era sorpreso. Di questo passo forse la sua coltivazione sarebbe arrivata al picco della Forgia delle Ossa!


Se fosse accaduto quanto sarebbe diventato più forte?


Ora che aveva ucciso il più forte praticante di arti marziali, la strana trazione gravitazionale che ostacolava i suoi movimenti sparì.
Dato che i suoi nemici erano diminuiti e le sue forze erano aumentate, la pressione che doveva affrontare era diminuita di molto.


Non doveva più guizzare tra i nemici e usare delle tattiche di diversione; ora poteva direttamente avventarsi sui suoi nemici!


I praticanti di arti marziali al picco della Forgia delle Ossa non erano più una minaccia per lui. Con una spazzata della sua Lancia Pesante d'Argento Flessibile, molti uomini al Forgia delle Ossa furono uccisi. Mentre il numero di nemici diminuiva, Lin Ming diventava sempre più forte!


In solo mezzo bastoncino di incenso di tempo, più di una decina di cadaveri giacevano a terra. Di fronte a Lin Ming erano rimasti solo quattro praticanti di arti marziali allo stadio Circolazione, ma la sua coltivazione aveva già raggiunto il Gran Successo della Forgia delle Ossa!


L'esito della battaglia era già deciso.


Perfino un uomo agli inizi dello stadio Circolazione non rappresentava più una minaccia per Lin Ming.


In un solo respiro, falciò i quattro nemici rimasti e la sua coltivazione raggiunse il picco della Forgia delle Ossa!


"Picco della Forgia delle Ossa..." Lin Ming fece un respiro profondo e strinse i pugni. Si sentiva pieno di una formidabile energia; non era mai stato così forte!


Durante questa quinta prova, la forza di Lin Ming era aumentata in modo incredibile; stentava quasi a crederci.


Se non avesse ricevuto questi potenziamenti improvvisi, non avrebbe mai potuto superare questa prova.


Se anche la sesta prova avesse aumentato la sua coltivazione avrebbe potuto raggiungere gli inizi o anche il Gran Successo dello stadio Circolazione?


Tuttavia le probabilità che fosse così non erano troppo alte. Assorbire grandi quantità di energia Heaven Earth Origin per aumentare rapidamente la propria forza era come mangiare dei materiali preziosi. Non si poteva aumentare infinitamente la coltivazione in questo modo; altrimenti sarebbe diventata incredibilmente instabile.


In quel momento apparì Yan Mo, osservò Lin Ming per un po' prima di dire:"Congratulazioni. Negli ultimi 19.000 anni della prova della vita e della morte, sei il giovane più talentuoso che abbia mai visto! Aspetto impazientemente di vedere se passerai la sesta prova. Fin dai tempi antichi nessuno è riuscito a farlo. Hai tre ore per recuperare le forze."


"Nessuno l'ha mai superata fin dai tempi antichi?" Lin Ming si accigliò. "Se nessuno ha mai superato il sesto livello, allora il settimo non sarà praticamente impossibile? Lo Stregone ha alzato troppo la difficoltà?"


Yan Mo rispose:"Questa disposizione è stata decisa dal mio padrone, non ho alcun diritto di commentare il processo e le regole che ha scelto. È possibile che il mio padrone abbia sopravvalutato i talenti della Landa Selvaggia del Sud o che forse l'abbia fatto deliberatamente. La Pagoda dello Stregone continuerà ad esistere per decine di millenni, se non centinaia di migliaia di anni. Solo perché nessuno è riuscito a superare il sesto livello negli ultimi 19.000 anni non significa che non ci saranno geni sbalorditivi che coglieranno quest'opportunità. Credo che questo sia il desiderio del padrone. Il padrone ha lasciato tre doni come premio per chi completa la prova della vita e della morte. Quando un tesoro verrà conquistato, ce ne sarà uno in meno. Se la difficoltà fosse troppo bassa, allora sarebbero già stati tutti presi."


Lin Ming chiese:"Negli ultimi 19.000 anni, quante persone hanno partecipato alla prova della vita e della morte e quali risultati hanno avuto?"


Yan Mo disse:"Ci sono stati 32 individui che hanno partecipato alla prova finora. Tre persone si sono fermate alla prova delle Bestie, 26 sono stati bloccati dello Schiavo della Strega. Di questi 29 ne sono morti sette! Solo tre sono riusciti a superare la prova dello Schiavo della Strega e solo una persona è riuscita a concludere con successo la prova dei Mortali. Ora sei il secondo, spero che riuscirai a completare la prova della vita e della morte e ricevere uno dei tre tesori lasciati dal Padrone."


Completare tutte le prove? Lin Ming fece un respiro profondo. Ad essere sinceri non era sicuro di farcela dato che aveva sperimentato la quarta prova, a partire da lì la difficoltà era aumentata rapidamente e drasticamente. Se non fosse stato per l'aumento improvviso di coltivazione non sarebbe mai riuscito ad arrivare qui.


"Quali sono i tre tesori? Potrei darci un'occhiata?" Chiese cortesemente Lin Ming.


"Puoi farlo." Yan Mo non nascose nulla. In realtà voleva mostrare questi tre tesori al ragazzo e lasciare che ne scegliesse uno.


Con un pensiero, Yan Mo fece distorcere lo spazio di fronte a sé e tre tesori apparirono di fronte a Lin Ming.


Di questi tre, il primo era un rotolo di pergamena d'oro scuro. Era ampio un piede e i suoi due cilindri erano composti da un osso di una qualche bestia antica. La superficie di questi cilindri era morbida come la seta e il rotolo era spesso. Solo guardandolo si poteva percepire un'aria antica!


Il secondo era un cristallo di quarzo color cremisi. Al centro di questa pietra era sigillato un piccolo filamento, come se fosse trattenuto al suo interno.


Il quarzo era un tipo di cristallo che conteneva un materiale simile ad un ago. Queste pietre erano di tipi e di forme diversi e questo in particolare sembrava più comune dei normali cristalli visto che aveva solo una vena a forma di capello al suo centro.


Tuttavia nel normale quarzo, le strisce all'interno della pietra erano immobili, il filamento di questa pietra invece si muoveva lentamente e galleggiava all'interno del cristallo, simile ad un piccolo serpente. Pareva che l'interno della pietra fosse liquido, era un fenomeno magico e misterioso.


Il terzo era una bottiglia di giada bianca come il latte con dei motivi bellissimi. Nonostante Lin Ming non sapesse cosa ci fosse al suo interno, solo guardarla lo spaventava. Sembrava che la bottiglia contenesse qualche profondo mistero o ordine superiore; se una persona l'avesse guardata troppo a lungo si sarebbe perso in essa.


Lin Ming era senza fiato. Credeva che lo Stregone avrebbe lasciato qualche sorta di arma divina, non pensava che avrebbe messo come premio tre oggetti di cui non poteva discernere l'uso.


Nonostante non sapesse cosa fossero, solo dall'aura che emanavano, Lin Ming era sicuro che fossero degli oggetti straordinari.


Il battito del ragazzo accelerò; desidera poter prendere tutti e tre i tesori.


Sfortunatamente... poteva sceglierne solo uno e la premessa dietro a questo era di passare il settimo livello!


"Qual è la funzione di questi tesori?" Chiese Lin Ming. Se avesse potuto sceglierne uno, allora doveva accertarsi del loro uso ed esaminarli con cautela.


Ma non si era aspettato che Yan Mo dicesse:"Mi dispiace, ma non posso spiegarti o mostrarti l'uso o l'effetto di questi tesori. Questo perché il loro valore non è lo stesso, per assicurare l'imparzialità della prova della Pagoda dello Stregone, dovrai scegliere da te."


"Il valore non è lo stesso?" Lin Ming si accigliò. Sembrava che potesse contare solo sulla sua fortuna. Qual era il più prezioso?


Dei tre tesori, ognuno sembrava un tesoro antico e senza pari. Tuttavia Lin Ming aveva già deciso di non scegliere il rotolo d'oro. Probabilmente era un qualche metodo di coltivazione o una tecnica marziale, o perfino un manoscritto di alchimia o di tecniche di raffinazione.


Potrebbe anche essere il metodo di coltivazione che lo Stregone praticava e che voleva tramandare alle future generazioni.


Naturalmente era prezioso. Per un praticante di arti marziali poteva essere perfino considerato un aspetto vitale per la fondazione delle sue arti marziali, ma Lin Ming ne possedeva già e in futuro ne avrebbe sicuramente ricevuti altri. Per questo non desiderava il metodo di coltivazione dello Stregone.


Ciò che rimaneva era la bottiglia di giada e quel quarzo con il filamento rosso sigillato al suo interno.


Di questi due tesori, qual era il più prezioso?


Lin Ming si immaginò che ci fosse qualche sorta di miracoloso elisir all'interno della bottiglia di giada.


La maggior parte degli elisir venivano usati per aumentare la coltivazione e ce n'erano anche alcuni che potevano potenziare la forza fisica, temprare il corpo e altro ancora.


Per quanto riguarda il quarzo rosso, non aveva assolutamente alcuna idea di cosa fosse e che utilità avesse. Lo sondò con la forza dell'anima, ma scoprì di non poter penetrare il quarzo rosso. Era come se ci fosse un altro mondo all'interno della pietra. Lin Ming non poteva capire se quel filamento rosso fosse una creatura vivente o qualcosa di morto.


"Che cosa potrebbe essere il filamento rosso? Se è una creatura viva potrebbe essere una bestia legata da un contratto o un mostro intelligente? Se è un oggetto inanimato potrebbe essere un materiale prezioso usato per raffinare artefatti o tesori? O potrebbe essere mangiato e usato per accrescere la propria coltivazione?


Mentre guardava il quarzo rosso, Lin Ming ebbe un intenso impulso di sceglierlo, per vedere quale fosse la sua utilità.


Yan Mo non mise fretta al ragazzo. Rimase soltanto da una parte, sospeso in silenzio nell'aria, nonostante Lin Ming stesse sondando costantemente i tre tesori con la sua forza dell'anima.


Dopo un quarto d'ora, il ragazzo strinse i denti e giunse finalmente ad una decisione:"Scelgo il quarzo rosso!"


Alla fine non era riuscito a resistere alla tentazione.
Nonostante le medicine miracolose fossero utili, la condizione di Lin Ming era già ottima e in futuro molto probabilmente avrebbe avuto molte opportunità per ottenere tesori che potevano migliorare il suo fisico.


Per quanto riguarda potenziamenti di coltivazione, finché si fosse allenato diligentemente, sarebbe riuscito ad avanzare di livello negli anni.


Lin Ming non sapeva perché, ma aveva il presentimento che se avesse perso l'opportunità di scegliere il quarzo rosso, allora non avrebbe più avuto l'occasione di ottenerlo.
                                


                                



