---
weight: 1790
title: Capitolo 1790 – Distruggere Vendicatore del Fulmine
pubDate: 2025-12-15T08:37:10.442Z
tags:
    - mw
---


<em>Capitolo sponsorizzato, ringraziamo Mattia!
1 (1 Mattia) capitoli in coda, 0/5
-Schadenfreude</em>


"Tu!!" L'anima residua dell'Empireo tremò violentemente. Guardò Lin Ming, pieno di rabbia: "Hai nascosto deliberatamente la tua forza?"


Mentre era arrabbiato, fu anche colto dal panico. Era solo un'anima residua. In confronto alla sua maestosità di 100.000 anni fa, quando era stato un Empireo superiore, la sua forza era calata precipitosamente. Anche così, le sue capacità di valutazione superavano quelle di un normale praticante di arti marziali, così com'era riuscito un giovane Sacro Lord a prendersi gioco di lui?


<em>'Che metodi aveva usato questo ragazzo?'</em>


Mentre l'Empireo Vendicatore del Fulmine fu colto dalla sorpresa, sentì un'aura estremamente familiare nel mondo interno di Lin Ming. Era anche l'aura che detestava a non finire.


Per un po', il suo corpo sembrò accendersi di scariche elettriche mentre sparava fulmine dagli occhi.


La sua figura spettrale iniziò a sollevarsi rapidamente mentre aumentava la sua aura.


"Energia primordiale! Hai davvero energia primordiale!" La voce dell'Empmireo Vendicatore del Fulmine tuonò, riecheggiando nella sala e piena di incredulità ed ira.


Lin Ming rimase in silenzio. La luce della spada Vendicatore del Fulmine scomparì lentamente.


Con un pensiero, l'intero Tempio del Fulmine Dorato iniziò a rimpicciolirsi rapidamente, scagliando innumerevoli rune che portavano il vero significato delle saette. Alla fine, il tempio divenne così piccolo da poter essere tenuto facilmente in mano.


Senza estinguere pienamente l'anima residua dell'Empireo, Lin Ming non sarebbe riuscito ad usare la spada del Vendicatore del Fulmine e il tempio senza preoccupazioni.


"Quando hai tradito l'Empireo Primordius in passato, hai mai pensato che sarebbe venuto un giorno in cui sarebbe accaduto a te?" Disse con noncuranza Lin Ming. La luce attorno a lui iniziò a distorcersi, diventando sempre più caotica mentre formava uno strano campo di forza.


"L'intento marziale di Primordius! Bene! Molto bene!" Le pupille dell'Empireo Vendicatore del Fulmine si rimpicciolirono. Tremò e il suo sguardo si riempì d'odio mentre fissava Lin Ming.


"Così hai già ottenuto l'eredità di quel vecchio ladro di Primordius prima di venire qui, e poi hai nascosto la tua aura per ingannarmi!"


L'Empireo Vendicatore del Fulmine strinse i denti. Questo moccioso era il discendente della sua nemesi!


Aveva aspettato 100.000 anni in questo dominio del fulmine, eppure il solo che lo aveva trovato dopo tutto questo tempo era un discendente del suo peggior nemico. E ciò che lo rendeva ancora più perplesso era che non era riuscito a smascherare le illusioni di questo membro della giovane generazione e, di conseguenza, gli aveva dato la sua eredità.


"Moccioso, vuoi morire!"


Le pupille dell'Empireo Vendicatore del Fulmine emanarono una luce feroce. Una forza spettrale fuoriuscì dal suo sguardo, fusa con dei fulmini tonanti che si precipitarono nel corpo di Lin Ming.


Il giovane sporse una mano per affrontarlo. Un'aura gelida fuoriuscì dal suo corpo, un'aura che conteneva le urla di 10.000 demoni e innumerevoli fantasmi.


Forza spirituale nera come la pece si condensò in un'enorme ruota, spinta da spettri Asura.


Questa era la Ruota Karmica delle Miriadi di Demoni.


Proprio mentre gli strati di fulmini spettrali stavano per esplodere, furono tutti deviati dalla ruota e divorati lentamente.


La forza spirituale all'interno delle saette si dissipò per poi svanire completamente.


Vedendo questo, l'Empireo Vendicatore del Fulmine si incupì. Questa non era una tecnica che un giovane poteva possedere.


"Chi sei, è impossibile che tu sia un Sacro Lord!"


Dal suo punto di vista, era impossibile che un Sacro Lord potesse opporsi a lui. All'inizio aveva verificato con cautela che Lin Ming era davvero un Sacro Lord ed era stato per questo che credeva che Lin Ming non sarebbe mai riuscito a sfuggire al suo controllo.


Lin Ming non si preoccupò delle assurdità dell'Empireo. La Ruota Karmica delle Miriadi di Demoni roteò lentamente, fluttuando sotto i suoi piedi.


"Umpf! Credi davvero che non possa farti nulla?" L'Empireo Vendicatore del Fulmine tossì freddamente, emettendo uno strano suono. Attorno a lui continuarono ad apparire leggi del mondo.


Queste rune formarono draghi del fulmine. Quando sfrecciavano nel cielo, sembrava che il mondo intero fosse diventato un insieme di saette.


In un istante, gli innumerevoli draghi del fulmine aprirono i loro occhi grosse quanto campane, emanando una luce cupa.


Allo stesso tempo, delle sfere del fulmine grandi quanto meteore apparirono a mezz'aria, permeate da un bizzarro potere mistico.


Innumerevoli mani invisibile sembrarono apparire nell'aria. All'improvviso, Lin Ming ebbe la sensazione che non potesse controllare il suo corpo.


<em>'Questo è un campo di forza? Un solo filo d'anima può attivare il potere delle leggi e formare questo campo di forza?'</em> Lin Ming ne fu sorpreso. L'Empireo Vendicatore del Fulmine era troppo potente. Il suo corpo mortale era stato distrutto e aveva perso il suo mondo interno, eppure, solo contando su quest'anima residua era riuscito ad usare una tecnica così formidabile.


Anche se l'Empireo Vendicatore del Fulmine aveva mostrato una facciata coraggiosa, in realtà era in una situazione critica. Non era più potente come un tempo e questo strano giovane di fronte a lui aveva troppi segreti.


Il Vendicatore del Fulmine sporse le mani. Il potere del fulmine attirato da questa forza spirituale iniziò ad agitarsi. 10.000 draghi di fulmini ulularono. Il vuoto iniziò a tremare e contrarsi su Lin Ming, come se volesse inghiottirlo.


Lin Ming non era preoccupato. Impassibile, stese con calma una mano. Puntini di lue nera si condensarono nel suo palmo, scintillanti. Poi queste briciole lucenti si radunarono nel palmo di Lin Ming, trasformandosi in un cubo nero che emanava un'aura vasta e antica.


Quando l'artefatto comparì, lo spazio circostante ricadde in un silenzio mortale.


Nonostante il Cubo Magico fosse delle dimensioni di una mano, emanava un'aura sconvolgente. Sembrava un universo nero, terrificante e denso.


Ogni puntino di luce pareva un vortice nero sconfinato dalla forza mistica.


Qualsiasi drago del fulmine che si avvicinava fu trascinato da una mano invisibile e divorato, scomparendo completamente. Dopo che svanirono, la loro connessione con la forza spirituale dell'Empireo Vendicatore del Fulmine fu troncata.


Vedendo questo cubo nero apparire, l'Empireo Vendicatore del Fulmine iniziò a tremare e cambiò espressione.


La sua forma attuale non era nient'altro che un'anima residua, così la sua esistenza era estremamente vulnerabile di fronte al Cubo Magico. In quanto spirito, provava una paura istintiva nei confronti di questo strumento divino. Solo guardandolo aveva la sensazione che sarebbe stato risucchiato da questo cubo nero.


"Cos'è quello?!"


L'Empireo Vendicatore del Fulmine non riconobbe il Cubo Magico. Anche se aveva visto la Perla Primordiale in passato, non sapeva nulla del Cubo Magico.


Dal centro dello strumento divino, brillò una luce nera devastante.


Quando questo bagliore si espanse in ogni direzione, iniziò a sfrecciare nel mondo.


Il campo di forza del fulmine che stava schiacciando Lin Ming si scontrò con la luce nera. Poi iniziò a sgretolarsi rapidamente e a venire distrutto. Anche il marchio spirituale dell'Empireo Vendicatore del Fulmine fu cancellato.


Fu tutto trascinato dalla luce nera e poi inghiottito.


Vedendo questo, l'Empireo Vendicatore del Fulmine iniziò a mostrare un'espressione piena di terrore. La sua forza spirituale era così fragile che sarebbe collassata al primo colpo di fronte a questo bagliore cupo!


Alla fine, sentì la forza terrificante contenuta nella luce nera, sembrava vasta e profonda come un oceano.


"Se avessi avuto un corpo, per quanto ferito poteva essere, non sarei riuscito a farti nulla. Che peccato per te che non sei altro che un'anima residua e che questo campo di forza è formato dalla tua forza spirituale. Dopotutto non hai un mondo interno, così puoi usare una quantità limitata di energia origin Heaven Earth, così non rappresenti affatto una minaccia per me."


Il tono di Lin Ming era indifferente. Evocò direttamente il Cubo Magico.


Per un po', un terrificante vortice di energia apparì nel cielo.


La luce nera attaccò. L'Empireo Vendicatore del Fulmine sentì una forza terrificante coprire il suo corpo. Questo era il potere di leggi a cui nessuno poteva resistere. Gridò selvaggiamente ma il bagliore cupo lo coprì completamente.


<em>Whorl! Whorl! Whorl!</em>


Il Cubo Magico iniziò ad espandersi. L'Empireo Vendicatore del Fulmine ruggì: "Cos'è quello?! Chi sei?!"


L'Empireo Vendicatore del Fulmine era terrorizzato. Anche se non aveva visto il Cubo Magico prima d'ora, aveva visto la Perla Primordiale. Aveva il presentimento che questo artefatto non fosse affatto inferiore alla Perla Primordiale! Ogni evento accaduto oggi superava completamente la sua immaginazione.


Aveva incontrato questo giovane terrificante spuntato dal nulla. Non solo, questo giovane possedeva uno strumento divino che lo bloccava perfettamente e che possedeva un potere indescrivibile!


Non aveva affatto senso!


"Muori e basta senza capire cos'è successo."


Disse con indifferenza Lin Ming. Riversò sempre più energia nel Cubo Magico.


Dal vortice nero risuonarono le urla miserabili dell'Empireo Vendicatore del Fulmine.


Lo maledisse con tutto il cuore, non voleva morire qui. La sua fine era stata fin troppo miserabile. Il discendente della sua nemesi lo aveva derubato della sua eredità e ora anche la sua anima residua era stata eliminata!


Come poteva non odiarlo?!


Tuttavia, non importava quanto imprecasse o si dimenasse, un mero filo di spirito non poteva fare nulla contro il Cubo Magico.


Il tempo passò. Dopo un bastoncino di incenso di tempo, le parole dell'Empireo Vendicatore del Fulmine si spensero lentamente.


Lin Ming non era affatto di fretta. Attivò con tranquillità il Cubo Magico e continuò a raffinarlo per un quarto d'ora prima di ordinare all'artefatto di fermarsi.


Il marchio spirituale dell'anima residua dell'Empireo Vendicatore del Fulmine era stato completamente cancellato dal Cubo Magico.


"In effetti è degno di essere definito un Empireo di massimo livello. Il filo della sua anima residua non possiede nemmeno un decimo della sua forza spirituale originale ed è stato anche indebolito per 100.000 anni, eppure ho dovuto evocare il Cubo Magico per domarlo. Altrimenti, temo che solo contare solo sulla Ruota Karmica delle Miriadi di Demoni non sarebbe stato sufficiente ad ucciderlo." Disse con tranquillità Lin Ming mentre ritraeva lentamente il Cubo Magico.


Sapeva che non appena avesse finito di fondere le sue energie con la spada del Vendicatore del Fulmine e con il tempio, l'Empireo avrebbe iniziato ad integrare la maledizione nella sua anima. Allora Lin Ming non avrebbe avuto altra scelta che rivelare la sua forza e la sua identità come successore dell'Empireo Primordius. Così Lin Ming si era già preparato ad usare il Cubo Magico.


Lo aveva evocato subito all'inizio dello scontro.


Il Cubo Magico era uno strumento divino che era la nemesi finale di ogni maestro che usava forza spirituale. Anche l'anima residua di un Empireo di massimo livello poteva resistergli.


Dopo aver distrutto l'anima residua dell'Empireo Vendicatore del Fulmine, Lin Ming mise via l'intero tempio del Fulmine Dorato e la spada.


Nel frattempo, a diverse centinaia di chilometri dal centro del Dominio del Fulmine, le saette terrificanti erano per lo più svanite.


Grandi fasce di palude nera apparirono sotto Lin Ming.


In mezzo all'oscurità, Lin Ming strinse la brillante Fonte del Fulmine che emetteva scariche elettriche, sembrava un imperatore del fulmine rinato.


"Ho ottenuto la Fonte del Fulmine. Insieme all'Elementale dell'Annientamento della Fiamma e un po' di cristalli della Vita Gemella del Fulmine di massimo livello... ho soddisfatto le condizioni per raffinare la pillola Polare Estrema. Dopodiché potrò sbloccare il palazzo del dao dell'Estremo Polare..." Lin Ming rifletté. Una volta che avesse attivato il terzo palazzo, la sua forza sarebbe aumentata ulteriormente.


Così, sarebbe potuto andare nel Mondo dell'Anima per cercare Sheng Mei!
                                


                                



