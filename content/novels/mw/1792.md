---
weight: 17920
title: Capitolo 1792 – Verso il Mondo dell'Anima
pubDate: 2025-12-15T08:37:10.443Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Tre giorni dopo, nel Reame Divino dell'Uccello Vermiglio.


Le azioni di Lin Ming nel Dominio del Fulmine avevano attirato troppo l'attenzione, era impossibile che i quattro Reami Divini non lo notassero.


Inoltre alcune persone avevano già notificato le figure di alto livello del Reame Divino delle Nove Fornaci. Così, quando Lin Ming finì di avanzare al terzo palazzo del Dao e lasciò la Palude Nera delle 8000 chilometri, un gruppo di guerrieri al Mare Divino Realm lo stava già aspettando.


Il ritorno di Lin Ming era un evento importantissimo; nessuno voleva perderselo.


Tuttavia nessuno dei guerrieri al Mare Divino Realm si sarebbe mai immaginato che, una volta arrivati nella palude nera, avrebbero visto una scena così sconvolgente. Lin Ming aveva preso l'intero Dominio del Fulmine e il Tempio delle Meraviglie.


Erano zone letali che erano esistite per 100.000 anni nel pianeta Sky Spill. E ora, a causa del ritorno di Lin Ming, erano svanite completamente in una sola notte.


Il Mare dei Miracoli, conosciuto anche come l'Oceano delle Infinite Tempeste, era diventato normale. Questa sorta di fenomeno stordì molti guerrieri al Mare Divino Realm.


Lin Ming non si preoccupò troppo di queste persone. Si limitò a salutarle con cortesia e poi portò Mu Qianyu, Lin Xiaoge, Qin Xingxuan e Xiao Moxian nel Reame Divino dell'Uccello Vermiglio.


Il regno dell'Uccello Vermiglio era uno dei quattro Reami Divini nel continente Tianyan. Data la sua attuale coltivazione, Lin Ming poteva coprire facilmente l'intero territorio con la sua percezione.


Volò veloce come un fulmine. In meno di un quarto d'ora di tempo, arrivò sopra un grandioso palazzo di giada. Questo era il palazzo imperiale del regno.


Lin Ming avvolse l'intera struttura con la sua percezione. Poi iniziò a scendere, seguito dagli altri.


Atterrò in un cortile silenzioso e ben decorato. Nel terreno erano state piantate diverse specie di bambù spirituali, la loro fragranza scaldava il cuore e la mente.


In questo cortile, c'era un uomo di mezz'età seduto ad un tavolo di pietra, stavano preparando del tè all'ombra. L'arrivo improvviso di Lin Ming sorprese l'uomo. Subito dopo, anche una donna sentì il trambusto e uscì. Quando vide Lin Ming, sussultò.


Vedendo questa coppia, Lin Ming si riempì di emozione.


"Padre, madre, vostro figlio è tornato a trovarvi..."


.....


Erano passati 70 anni dall'ultima volta che li aveva visti.


All'inizio aveva pensato di poter portare i suoi genitori nel Regno Divino.


Tuttavia, quando si rese conto che la grande calamità era imminente e non poteva sapere che fine avrebbe fatto l'umanità, decise che era meglio farli rimanere nei regni inferiori, dove sarebbero stati relativamente più al sicuro.


I genitori di Lin Ming avevano già perduto la loro occasione di coltivare. Lui stesso non desiderava che praticassero le arti marziali. Poteva però usare una varietà di materiali celesti per estendere la durata della loro vita di diversi millenni.


Così, ora i due sembravano ancora una coppia sui trent'anni. Anche le rughe sul viso di sua madre erano svanite grazie ai benefici dei tanti materiali celesti.


Dopo che Lin Xiaoge era ascesa al Regno Divino, i genitori di Lin Ming avevano avuto un altro figlio. Era il fratellino di Lin Ming e di Lin Xiaoge.


Per questi genitori dalla mentalità tradizionale, si sarebbero sentiti soli e vuoti se non fossero stati circondati da bambini e nipoti.


Anche dopo che erano trascorsi 70 anni, la famiglia Lin non aveva avuto molti discendenti. Anche così, erano indubbiamente la famiglia numero uno nell'intero pianeta. Sia i genitori di Lin Ming che i loro discendenti avevano tutti una posizione straordinaria.


Al momento, la famiglia Lin era arrivata a sette od otto persone. Di questo passo, avrebbe formato un vasto albero genealogico e i genitori di Lin Ming ne erano molto contenti.


In particolare, dopo che i due genitori incontrarono Xiao Moxian e seppero che stava aspettando un bambino, divennero ancora più felici.


Xiao Moxian era un po' circospetta. Non si sarebbe mai immaginata che l'incontro con i genitori di Lin Ming si sarebbe svolto in questo modo.


Era estremamente percettiva, poteva sentire chiaramente l'amore e la premura negli sguardi di questi due anziani.


Poi ripensò a suo nonno. L'Empireo Genesi Diabolica avrebbe sempre mantenuto la sua maestosità e dignità. Anche se era vero che provava affetto per Xiao Moxian, il suo amore era profondo e solenne, al punto da lasciarla senza fiato a volte.


Un contrasto del genere naturalmente rassicurò Xiao Moxian.


Quando Lin Ming vide i sorrisi dei suoi genitori, la sua famiglia sempre più prospera e anche il rispetto e la paura dei membri della giovane generazione, ne fu confortato.


Si era reso conto solo adesso di quanto fossero pesanti le sue responsabilità. L'umanità doveva superare la grande calamità e sopravvivere ad ogni costo; solo allora si sarebbero potuti godere una pace felice. Altrimenti, se il Regno Divino fosse perito, sarebbe stata solo una questione di tempo prima che anche i regni inferiori venissero travolti dal disastro.


Nel Reame Divino dell'Uccello Vermiglio, Lin Ming si godette un raro momento di pace e gioia.


A parte fare la necessaria meditazione ogni giorno, avrebbe accompagnato sua madre per discutere di ricette di cucina, e avrebbe giocato a scacchi e fatto del tè con suo padre.


Passò un intero mese così. Poi Lin Ming salutò i suoi genitori e riniziò il suo viaggio.


Nel giorno in cui Lin Ming era tornato nel Regno Divino, tutti i membri della famiglia Lin e quasi tutti i guerrieri al Mare Divino Realm del continente Tianyan, incluse le figure di alto livello di tutti e quattro i Reami Divini, si radunarono per salutarlo.


Era una scena maestosa e c'era perfino un'atmosfera festosa.


Dopotutto, ai loro occhi, il Regno Divino era una terra piena di occasioni fortunate. Ma nessuno sapeva che in realtà Lin Ming stava per iniziare una missione da cui dipendeva il destino dell'umanità. Il suo viaggio era destinato ad essere pieno di incredibili pericoli...


"È il momento..."


Lin Ming guardò Xiao Moxian, Mu Qianyu, Qin Xingxuan e anche Lin Xiaoge stava piangendo tra le braccia di sua madre. Tirò fuori il palazzo di Primordius e tutti loro volarono dentro. Subito dopo sfrecciò verso il Regno Divino...


.....


Dopo che Lin Ming tornò nel Regno Divino, si diresse verso il palazzo di Sogno Divino. L'Empirea lo stava già aspettando.


"Hai finito di occuparti delle tue questioni?" L'Empirea guardò Lin Ming, pensosa. Poteva sentire che, dopo appena un mese, l'aura del giovane era diventata ancora più intensa di prima.


"Ho finito."


"Mm. Allora andiamo..."


Dopo che l'Empirea Sogno Divino finì di parlare, un raggio di luce coprì Lin Ming. Senza usare una nave spirituale, i due trapassarono lo spazio.


Se non stavano usando una nave spirituale, significava che l'entrata per il Mondo dell'Anima non era troppo lontana dal palazzo di Sogno Divino. Lin Ming non ne fu sorpreso. L'entrata per il Mondo dell'Anima era troppo importante ed era naturale che l'Empirea volesse proteggerla. Quando aveva scelto l'area dove fondare il suo palazzo, probabilmente aveva anche considerato questo.


"Prendi questo..."


L'Empirea Sogno Divino diede a Lin Ming un antico simbolo di trasmissione. C'erano delle strane rune incise su di esso e Lin Ming aveva molta familiarità con esse; erano rune delle leggi Asura.


"Questo è il simbolo di trasmissione che ho ottenuto nella Strada Asura in passato. Ti proteggerà durante la trasmissione."


"Mm, capisco." Lin Ming sondò il simbolo e presto capì come usarlo.


Nel frattempo l'Empirea Sogno Divino aveva portato Lin Ming in un posto dove lo spazio era completamente distorto. Usò tecniche arcane dello spazio e sfrecciò per il labirinto complesso.


Era un percorso davvero intricato. Perfino Lin Ming ci avrebbe messo molto tempo ad uscirne senza una guida.


Non aveva nemmeno idea di come Sogno Divino fosse arrivata qui in passato.


<em>'Forse aveva un qualche tipo di mappa...'</em>


Mentre Lin Ming stava riflettendo, scoprì che lungo la strada c'erano alcune antiche formazioni di trasmissione in rovina e anche degli scheletri.


Lin Ming non sapeva a chi appartenessero quei resti. Se erano davvero guerrieri di miliardi di anni fa, era davvero scioccante.


Questi scheletri erano stati preservati per miliardi di anni. Solo da questo, ci si poteva immaginare a che livello fossero quando erano vivi.


Ma queste potenti forme di vita erano tutte perite qui. Per quale motivo?


"Eccoci."


L'Empirea Sogno Divino si fermò. Di fronte a lei e a Lin Ming c'era un antico altare.


Questo altare era coperto da chiazze. Visto che erano passati così tanti anni, anche la più potente delle formazioni si sarebbe indebolita lentamente fino a scomparire.


Questa formazione di trasmissione chiaramente non sarebbe durata ancora a lungo.


Lin Ming si mise di fronte all'altare, percependo la sua aura vasta e antica. La polvere qui aveva formato uno strato spesso e, quando ci camminò sopra, ricoprì i suoi piedi.


Lin Ming si avvicinò lentamente all'altare, un passo per volta.


Quando raggiunse la cima dell'altare e lo esaminò, rimase scioccato.


Aveva scoperto che il centro dell'altare era cavo. Quando spostò lo sguardo verso il basso, vide solo un abisso indescrivibile, era senza fondo e privo di luce. Non si sapeva cosa contenesse.


Lin Ming provò a sondarlo, ma scoprì che, una volta che mandava la sua forza spirituale al suo interno, era difficile recuperarla. Rabbrividì. Si rese conto che questo abisso non era una voragine ordinaria, ma un posto inondato dal potere feroce e violento dello spazio.


Questo significava che l'abisso stesso conteneva uno spazio diverso.


E l'abisso stesso era il canale spaziale!


In altre parole, questa era l'entrata per il Mondo dell'Anima!


Questo era anche il cosiddetto punto debole del Muro del Sospiro Divino menzionato dall'Empirea Sogno Divino. Un'antica Vera Divinità aveva stabilito una connessione tra i due universi e l'aveva trasformata in una formazione. Ma per quale motivo l'aveva fatto?


"Lin Ming, hai deciso allora? Dall'altra parte di questo abisso c'è il Mondo dell'Anima, ma le rune della trasmissione ormai sono incredibilmente fragili, sull'orlo del collasso. Non ho idea di quanta energia possa sopportare, e la formazione stessa non è stata usata per decine di milioni di anni. Sarà molto più pericoloso per te andare nel Mondo dell'Anima rispetto a quando ho usato questa formazione in passato."


"Inoltre, anche se tu ci andassi, chissà se potrai trovare Sheng Mei o anche formare un'alleanza con lei..."


L'Empirea Sogno Divino scosse la testa. Anche se sperava che l'umanità potesse allearsi con gli spirita, non c'erano molte probabilità che avvenisse.


Cosa poteva offrire Lin Ming per tentare Sheng Mei?


L'umanità era fin troppo debole in confronto agli spirita.


Lin Ming rimase di fronte all'abisso per molto tempo, sondando silenziosamente la formazione. Stava calcolando i rischi usando le sue conoscenze.


Poi galleggiò lentamente verso l'alto. Guardò l'Empirea Sogno Divino e disse: "Le chiedo umilmente di prendersi cura della mia famiglia. Devo andare assolutamente dagli spirita, indipendentemente da cosa succederà..."


Dopo aver detto questo, Lin Ming si girò verso l'abisso nero e balzò giù...
                                


                                



