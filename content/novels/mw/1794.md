---
weight: 17940
title: Capitolo 1794 – La Razza Umana del Mondo dell'Anima
pubDate: 2025-12-15T08:37:10.443Z
tags:
    - mw
---


<em>Ho ricevuto una donazione da 40 euro, ma non è stato specificato per quale serie, è per Martial God Asura o Martial World? (o un'altra forse?)</em>


<em>Capitolo regolare,
0 capitoli in coda, 0/5
-Schadenfreude</em>


<em>Nota traduzione: "stadio della forza, della carne, delle viscere, alterazione dei muscoli, forgia delle ossa e della circolazione" sarebbero "strength training, flesh training, viscera training, altering muscle, Forgia delle Ossa, e Circolazione".
Sono gli stadi della coltivazione usati nei primi capitoli che ho deciso di convertire, ma visto che sono ripetuti duecentomila volte nei capitoli precedenti ci vorrà moooolto tempo prima che li corregga.</em>


"Eh? È sveglio!"


Quando Lin Ming si tirò su a sedere sul suo letto, pensando a cosa fare, una giovane ragazza aprì la porta. Stava portando una vasca d'acqua calda da cui pendeva un asciugamano bianco.


Questa ragazze sembrava avere circa 15-16 anni. Il suo visino era arrossato e la sua pelle era liscia e il suo colorito era pieno di vigore. I suoi grandi occhi brillavano, sembrava piuttosto adorabile.


Tuttavia, quando Lin Ming vide questa giovane, rimase piuttosto scioccato.


Si sfregò il mento con una strana espressione.


La giovane arrossì. Non era sicura di cosa fare.


"Signore, lei..."


Per una giovane inesperta, essere fissata da un uomo in questo modo era considerato scortese. Tuttavia, vista la sua giovane età e la sua posizione inferiore come domestica, non era sicura sul da farsi.


Fortunatamente Lin Ming aveva già ritirato il suo sguardo. Le chiese un po' perplesso: "Sei... sei un'umana?"


Solo un momento fa aveva sondato la pancia della giovane e aveva percepito chiaramente l'esistenza di un dantian.


Solo un metodo di coltivazione umano avrebbe formato un dantian; questa era la base del sistema di raduno dell'essenza.


Tuttavia c'era qualcosa di strano. Un coltivatore umano del Regno Divino, anche se avesse praticato solo il sistema dell'essenza, sarebbe partito con i primi stadi della trasformazione del corpo. Avrebbe iniziato con lo stadio della forza, poi sarebbe passato a quello della carne, delle viscere, alterazione dei muscoli, forgia delle ossa e  alla fine della circolazione. Tutto questo per creare le fondamenta per le fasi avanzate Huotian, Xiantian e così via.


Ma questa giovane di fronte a lui chiaramente aveva coltivato un dantian, eppure non aveva allenato affatto il suo corpo. Era una debole donna normale e questo aveva stupito Lin Ming.


Il sistema di raduno dell'essenza del Mondo dell'Anima era diverso?


Inoltre, vedere una domestica umana nel Mondo dell'Anima...


"Lo sono... e allora?"


La ragazza spalancò gli occhi scuri, che brillavano mentre guardava Lin Ming. Dalla sua espressione, era confusa.


"Oh..." Lin Ming non fece altre domande, invece divenne pensoso.


Questa piccola scoperta fu molto utile per Lin Ming. Mentre riorganizzava queste informazioni, Lin Ming ebbe la sensazione di essere in una pessima situazione.


Voler trovare Sheng Mei sarebbe stato più difficile del previsto.


Guardò la giovane domestica e chiese: "Ci sono molti umani qui? In che percentuale?"


La giovane domestica guardò sorpresa Lin Ming, non era sicura del perché avesse fatto una domanda così bizzarra. "Ci sono molti umani, ma non sono sicura quanti ce ne siano. Probabilmente meno degli spirita, e in particolare vale nel Mondo Cardinale. Questa è la regione centrale e la maggior parte delle persone sono spirita."


La risposta della domestica confermò l'ipotesi di Lin Ming.


Tuttavia, per confermare, continuò a chiedere: "Gli umani formano grandi organizzazioni? Ad esempio... Sect di Re del Mondo?"


La giovane domestica rifletté per un momento e scosse la testa, un po' confusa: "Gli umani non sono bravi a coltivare. Non possiamo competere con gli spirita. È fin troppo difficile che un Re del Mondo appaia tra la nostra gente. Signore, è un coltivatore Xiantian o della Sfera d'Energia? Sfortunatamente sarà estremamente difficile per lei attraversare sette od otto stadi della Distruzione, e se potrà raggiungere il Mare Divino Realm in futuro, ogni passo sarà più difficile del precedente..."


Mormorò la giovane domestica, irritata per il fatto che Lin Ming volesse discutere dei suoi punti vulnerabili. Tutti sapevano queste cose, perché doveva spiegarle?


Tuttavia era strano. Questo giovane sembrava ad un livello decente, quindi come mai non sapeva nulla? Era spuntato da una montagna da qualche parte?


Forse era davvero un discepolo di un maestro nascosto che era partito all'avventura di recente, ma era fin troppo raro vedere un esperto umano.


Mentre ci pensava, la giovane domestica posò la vasca e iniziò a strizzare l'asciugamano.


Lin Ming era perso nei suoi pensieri.


Dalle parole della giovane domestica, poteva confermare molte informazioni.


Prima di tutto, questo era davvero il Mondo dell'Anima, ma non era l'universo principale.


Lin Ming si ricordò delle parole che l'Empirea Sogno Divino gli aveva riferito. Miliardi di anni fa, l'umanità era stata una delle tre più grandi razze dei 33 Cieli, non come adesso che era entrata da tempo in declino.


Quando l'umanità era al culmine della sua gloria, aveva occupato diversi Cieli; ben più del Regno Divino.


Ma in seguito, mentre il Muro del Sospiro Divino era svanito più e più volte, e le grandi guerre con i saggi e gli spirita erano scoppiate rapidamente, gli universi umani erano stati erosi lentamente.


Alla fine all'umanità era rimasto solo un Regno Divino. Gli altri universi erano stati conquistati dagli spirita e dai saggi.


Senza dubbio, questo universo in cui Lin Ming era entrato era uno degli universi umani conquistati dagli spirita miliardi di anni fa.


Questo mondo un tempo aveva fatto parte del territorio dell'umanità.


Dopo che era stato conquistato, gli spirita avevano creato le loro organizzazioni, iniziato a sviluppare risorse e ad aumentare in numero.


Tuttavia gli spirita non erano stati crudeli e spietati. Avevano permesso agli umani indigeni di continuare a vivere.


Tuttavia, mentre un'enorme quantità di spirita era migrata e si era moltiplicata per oltre 3,6 miliardi di anni, avevano occupato lentamente questo universo. Ora avevano una popolazione ancora più numerosa di quella umana.


E l'aspetto chiave era che gli spirita avevano ottenuto il controllo di tutte le risorse principali in questo universo. L'umanità si era devoluta in mortali per lo più comuni che occupavano terre remote.


E tra di loro, nascevano pochissimi maestri. Anche se molti umani venivano ammessi nei Sect, sarebbero diventati dei servi come questa domestica. Detto in termini più piacevoli, erano discepoli inservienti.


Visto che era passato troppo tempo, gli umani pensavano di essere deboli, inferiori agli spirita. Da ciò che aveva detto la giovane, credevano di non essere adatti alla coltivazione e di non poter competere con gli spirita.


Se erano così deboli, era normale che le risorse principali andassero agli spirita. Nessuno si sarebbe rivoltato e né avrebbe pensato di ribellarsi!


Inoltre, dal tono della giovane domestica, era estremamente difficile per i praticanti di arti marziali umani attraversare gli stadi della Distruzione.


Lin Ming ebbe la sensazione di essere tornato nel pianeta Sky Spill. Solo in un regno inferiore come il pianeta Sky Spill un guerriero si sarebbe preoccupato degli stadi della Distruzione.


E il motivo di tutto questo era che agli umani nel Mondo dell'Anima mancavano le risorse principali dietro la prosperità di una razza: le eredità!


La mancanza di eredità e di metodi di coltivazione avrebbero reso incredibilmente arduo coltivare. Questo perché gli umani possedevano un dantian e il loro mare spirituale era relativamente debole. Praticare gli stessi metodi degli spirita era semplicemente uno spreco di tempo!


Lin Ming non dovette nemmeno chiedere cos'era successo miliardi di anni fa quando gli spirita avevano conquistato questo universo, dovevano anche aver distrutto le eredità umane qui.


Poi avevano preso tutte le risorse principali e fondato i loro Sect. Cosa avrebbero potuto fare le generazioni umane a cui mancavano risorse ed eredità?


Era anche possibile che non sapessero la loro storia.


Nei mondi mortali già non si sapeva cosa fosse accaduto diversi millenni fa, figuriamoci ciò che era successo miliardi di anni fa!


Senza i Sect dalle eredità incredibilmente gloriose, era impossibile conservare delle note storiche che risalivano a milioni e miliardi di anni.


Forse tra gli umani del Mondo dell'Anima esistevano ancora vaghe leggende di come l'umanità un tempo era stata gloriosa, quando erano nati dei re tra di loro. Ma questi racconti probabilmente erano considerati solo dei miti fantastici e delle favole della buona notte.


Dopo diversi miliardi di anni, forse la razza umana del Mondo dell'Anima sarebbe degenerata ulteriormente fino a ridursi in qualche gruppo sparso, per poi svanire...


Pensando a questo, Lin Ming provò una serie di emozioni contrastanti.


Questo era il destino di una razza catturata. Anche il Regno Divino avrebbe seguito i loro passi e si sarebbe ridotta in polvere?


In effetti, i saggi forse avrebbero fatto una scelta ancora più drastica. Dopo aver conquistato il Regno Divino, forse avrebbero iniziato a massacrare tutti gli umani, abbreviando ancora di più il processo.


Lin Ming strinse i pugni. Non voleva che accadesse. Il Regno Divino era già l'ultimo bastione della speranza.


E mentre pensava alla sua missione, di cercare Sheng Mei, Lin Ming si preoccupò.


Secondo le sue ipotesi, questo non era l'universo principale, ma uno dei territori che gli spirita avevano sottratto all'umanità miliardi di anni fa. In tal caso, allora Sheng Mei forse non era nemmeno in questo universo!


Non sarebbe stato strano se gli spirita controllassero da sei ad otto Cieli. Anche se era entrato nel Mondo dell'Anima, le possibilità che fosse entrato nello stesso universo di Sheng Mei erano estremamente basse!


E una persona come Sheng Mei probabilmente non si sarebbe rivelata in pubblico. Cercarla in un'area così enorme non era più facile a dirsi che a farsi?


Inoltre Lin Ming non sapeva nemmeno quanto fosse difficile viaggiare tra i diversi universi del Mondo dell'Anima.


Sperava che non fosse assurdo come passare dal Regno Divino a qui.


Mentre Lin Ming era perso nei suoi pensieri, la giovane domestica aveva già bagnato l'asciugamano e stava per pulire il viso di Lin Ming.


Il giovane prese l'asciugamano e guardò la ragazza ingenua e innocente. Disse piano: "Lo farò da me..."


La giovane ne fu imbarazzata e lasciò la presa sull'asciugamano. Il suo sguardo limpido osservò Lin Ming con curiosità. Non poté che chiedere: "Ho sentito che è rimasto seppellito nella neve per molto tempo. Ha incontrato un nemico lì?"


"No, ho incontrato una tempesta."


Spiegò con noncuranza Lin Ming, non voleva ingannare questa giovane ingenua.


"Oh! Che sia la tempesta spaziale che ha avvolto un'area di 10.000 chilometri diversi giorni fa? È stata spaventosa! Allora qualcuno in lontananza ha visto un drago viola solcare il cielo! Lo ha proprio trapassato! È disceso dal cielo come un dio spirituale, rompendo a metà tutti i ghiacciai nel raggio di 10.000 chilometri. Gli Anziani del palazzo Zenith dicono che è il segno della nascita di un drago del ghiaccio senza corna. Probabilmente è qualche bestia sacra feroce. Il motivo per cui il palazzo Zenith ha mandato un Anziano qui è per domare il drago di ghiaccio senza corna."


Lin Ming tenne l'asciugamano con fare distratto, non sapeva cosa dire. Quando aveva superato la barriera spaziale per arrivare fin qui, il suo corpo era avvolto dal potere del Tempio delle Meraviglie del Fulmine mentre aveva percorso il vuoto. Non si sarebbe mai immaginato che gli altri l'avrebbero considerato un enorme drago e avrebbe causato un tale trambusto che avevano scambiato per la nascita di una bestia sacra.


Davvero... non aveva idea se ridere o piangere.


Non c'era da meravigliarsi che la gente del palazzo Zenith avesse vagato vicino al luogo in cui era caduto e che l'avessero trovato.


Non si sarebbero mai sognati che fosse lui il "drago di ghiaccio senza corna" che stavano cercando...
                                


                                



