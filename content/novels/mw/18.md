---
weight: 180
title: Capitolo 18 - Venduto
pubDate: 2025-10-16T07:28:18.398Z
tags:
    - mw
---


L'ultima fermata di Lin Ming era la casa d'aste Acero Rosso. Non credeva che avrebbe avuto successo, e mentre ci pensava, la stupenda banditrice della casa d'aste era già uscita per respingerlo.


Tuttavia questa bellissima signora sentiva di aver trattato Lin Ming un po' ingiustamente, quindi gli diede due suggerimenti. Prima avrebbe dovuto provare l'Associazione degli Iscrizionisti. Forse sarebbero stati interessati nell'acquisto delle sue carte per simbolo per collezione o per scopi educativi. Normalmente i simboli di iscrizione di un apprendista erano relativamente rari a causa della scarsa probabilità di successo, ma Lin Ming ne aveva quattro, quindi era ancora meglio. In secondo luogo potrebbe provare ad andare nella piazza della città e smerciarli lì.


Lin Ming non andò all'associazione degli iscrizionisti. Non aveva le credenziali di un maestro di iscrizioni e nemmeno un maestro di iscrizioni di massimo livello avrebbe potuto scorgere i misteri dietro le iscrizioni di Lin Ming. La differenza tra le tecniche del regno di Fortuna Celeste e quelle del Regno degli Dei era semplicemente troppo vasta.


La sola cosa che Lin Ming poteva fare era andare nella piazza della città e sperare di vendere lì le carte per simbolo. Sfortunatamente era impossibile ottenere un prezzo decente.


Sebbene la piazza della città fosse un centro di scambio di basso livello, era comunque una sede ufficiale sostenuta dal governo. Qui ci sarebbe stata una grande varietà di beni che potevano essere venduti su commissione. Il centro di scambi avrebbe preso il cinque per cento, ma la sua reputazione era ben nota, e non c'era timore di essere imbrogliati, quindi molti lo sceglievano per svolgere i loro affari.


La soglia di qualità per entrare nel centro di scambi era bassa; finché era un prodotto genuino e non una truffa, qualsiasi bene poteva essere venduto ad un prezzo ragionevole. I simboli di iscrizione di Lin Ming naturalmente erano autentici, questo non lo poteva negare nessuno, ma erano solo il prodotto di un apprendista, quindi il loro valore era basso.


Dopo che il perito del centro di scambi esaminò i suoi simboli, l'uomo grasso gli offrì un prezzo di 100 liang d'oro.


Sentendo questo numero Lin Ming si ammutolì. Tua sorella! Che succede?!


I materiali per l'iscrizione costavano 7-800 liang d'oro e il centro di scambi ne aveva offerti 100. Se li avesse venduti a quella cifra, Lin Ming avrebbe ricevuto solo 400 liang d'oro!


"Vuoi vendere oppure no?"


Lin Ming strinse i denti, "Sì, vendo. Ne venderò due."


Recentemente Lin Ming aveva speso tutti i suoi soldi. Se non fosse per l'alto stipendio e le buone condizioni del Padiglione dello Splendore, sarebbe già finito per strada.


Anche se ci avrebbe perso, poteva accettare di venderne due. Per quanto riguarda gli altri due avrebbe aspettato per un po'. Non era disposto a vendere gli ultimi due a 100 liang d'oro.


"Lascia il tuo indirizzo." Disse il grasso perito. Il centro di scambi era solo responsabile della vendita. Chi pagava per esporre la merce avrebbe ricevuto il suo compenso solo quando l'oggetto sarebbe stato acquistato. Lin Ming non aveva la certezza di poter vendere questi due simboli di iscrizione.


"Per depositarlo per un mese, un affitto di basso livello costa un liang d'oro, uno medio tre liang d'oro e uno alto cinque. Se dopo quel periodo di tempo l'oggetto non è stato venduto, verrà tolto dallo scaffale, i soldi non saranno rimborsati." Disse il grasso perito.


<em>C***o!</em> Anche questo richiedeva soldi, aveva proprio una sfortuna nera. Girò la testa e ci pensò. L'affitto di livello alto era ovviamente il migliore, seguito da quello medio. Quello basso probabilmente era un qualche angolo oscuro dove nessuno avrebbe visto i suoi oggetti.


Lin Ming pescò cinque liang d'oro dalle sue tasche e sbatté tre liang d'oro sul tavolo, "Scelgo l'affitto medio."


E pensare che sarebbe finita così. Senza dubbio l'iscrizione non era peggiore di quella di un maestro, ma sarebbe stata venduta per soli 100 liang d'oro e doveva anche pagare il cinque per cento di tasse insieme al costo del deposito! E non era nemmeno detto che qualcuno avrebbe comprato il suo oggetto!


Lin Ming sospirò. Era davvero difficile essere sconosciuto.


Ripose due liang d'oro nella sua tasca e fece un sorriso forzato. Figuriamoci comprare delle medicine rare per coltivare le sue arti marziali, sarebbe stato fortunato se ne avesse ricavato dei soldi per mangiare.


Senza le medicine e altri materiali, Lin Ming non se la sentì di chiedere al suo caro fratello Lin Xiaodong di farsi prestare dei soldi. Perciò rimase nelle Montagne Zhou e praticò la "Formula del Caos Primordiale". I giorni passarono così, uno dopo l'altro.


Erano già passati sette giorni.


La piazza della città era sempre stata un posto affollato. Alcune persone con buone capacità di valutazione sarebbero venute qui a guardare le vetrine e cercare qualche rarità che era stata messa ad un prezzo più basso. Era una sensazione gratificante trovare un tesoro nascosto!


Tuttavia queste persone normalmente non avrebbero cercato delle erbe medicinali o dei simboli di iscrizione. Era troppo difficile vederne la qualità, quindi spesso ignoravano questi oggetti.


A causa di questo, nonostante i centinaia di migliaia di clienti, i simboli di iscrizione di Lin Ming erano rimasti sullo scaffale, visto che nessuno aveva chiesto di esaminarli.


Ma quel giorno, un uomo alto dalla costituzione robusta gironzolava per il centro di scambi. Era pieno di muscoli e aveva un aspetto rude. Incuteva timore. Portava una spada lunga quattro piedi sulla schiena e camminava con l'orgoglio di una tigre.


Il suo sguardo era freddo e il suo corpo era percorso da cicatrici; era un uomo che aveva sperimentato innumerevoli battaglie all'ultimo sangue. Era un vero assassino; quei ragazzini che si allenavano nel Palazzo Marziale semplicemente non potevano reggere il confronto.


Vedendolo, il grasso perito ritrasse il collo. Quest'uomo era al quinto livello della trasformazione del corpo! Un praticante di arti marziali all'apice della Forgia delle Ossa!


Era solo ad un passo dal raggiungere lo stadio Circolazione. Ma fin troppe persone non erano state in grado di avanzare oltre per il resto della loro vita.


"Cosa vuole comprare?" Il grasso perito si alzò e lo accolse.


L'uomo non disse una sola parole e si guardò solo attorno, quindi, con discrezione, il perito rimase in silenzio.


L'uomo osservò la merce nel negozio e non sembrava che qualcosa avesse catturato il suo interesse, finché improvvisamente non puntò il dito verso i due foglietti gialli premuti tra due lastre di vetro. "Questo è un simbolo di iscrizione?"


"Sì."


"100 liang d'oro?" L'uomo disse con una traccia di sorpresa. Un normale simbolo di iscrizione costava più di 1000 liang d'oro. 100 liang d'oro era davvero economico.


Il negoziante disse con sincerità, "Questo è il prodotto di un apprendista di iscrizioni. Il suo livello di coltivazione era solo al terzo livello della Trasformazione del Corpo. L'aumento di forza che offrirà probabilmente sarà solo del dieci per cento."


"Dieci per cento..." L'uomo si accigliò. Era davvero un numero basso. Ma ahimè, non poteva permettersi di acquistare i simboli di iscrizione che valevano più di 1000 liang d'oro.


Il nome di questo eroe era Tie Feng. Le sue origini erano comuni e il suo salario dipendeva da ciò che l'esercito gli forniva. Doveva occuparsi dei suoi anziani genitori e acquistare le sue medicine, quindi non poteva spendere grandi quantità d'oro. Figuriamoci 1000 liang d'oro, anche 100 era un prezzo alto per lui.


Un mese fa Tie Feng aveva accompagnato le forze armate in una spedizione e aveva ottenuto la testa del comandante nemico, che era allo stadio Forgia delle Ossa anche lui! Aveva preso la sua spada come bottino di guerra. Questa spada era un tesoro di grado Human!


Le regole dell'esercito stabilivano che i soldati avevano il diritto di tenere i tesori ottenuti. Così Tie Feng aveva ottenuto una spada così preziosa. Tuttavia era danneggiata; la punta era spezzata.


Questo tesoro poteva solo mostrare un effetto limitato. Quando un praticante di arti marziali concentrava la sua forza dell'anima nell'arma, a causa di questo difetto, la sua potenza sarebbe stata minore.


In più Tie Feng era anche deluso dal fatto che la spada non avesse un simbolo di iscrizione.


Tie Feng non aveva pensato di iscriverci un simbolo, perché non era in grado di permetterselo e anche perché la spada era danneggiata. Non valeva nemmeno la pena di iscrivere un simbolo su un'arma del genere. Ma vedendo questi simboli iniziò a considerare l'idea.


Generalmente un simbolo che aumentava la forza del trenta per cento sarebbe valso 1500 liang d'oro. Ma questo aumentava la forza solo del dieci per cento, quindi era solo a 100 liang d'oro. Per un'efficacia simile il costo era alto, ma cosa più importante, se lo poteva permettere!


Domani era il terzo round del torneo di arti marziali dell'esercito. Sarebbe stato particolarmente arduo battere il suo prossimo avversario. Se avesse potuto aumentare la sua forza anche solo di poco, allora avrebbe avuto più possibilità di vincere.


Il torneo richiedeva che i praticanti di arti marziali fossero sotto i trent'anni. Se avesse ottenuto un buon risultato avrebbe ricevuto grandi premi o forse sarebbe stato promosso di grado!


Le imprese di Tie Feng si erano accumulate negli anni. Se avesse mostrato le sue capacità, sarebbe potuto diventare capitano di diecimila uomini. Inoltre voleva ottenere la ricompensa.
Dieci anni fa sua madre aveva raccolto le erbe medicinali per aiutarlo a praticare le arti marziali ed era caduta da un dirupo, rompendosi entrambe le gambe.
Era rimasta confinata a letto da allora. Tie Feng aveva giurato che avrebbe comprato la rara medicina Pasta di Giada Nera per sua madre. La Pasta di Giada Nera avrebbe potuto guarire le ossa rotte, se poste correttamente. Con essa sarebbe stato in grado di curare le gambe di sua madre e lei avrebbe potuto camminare di nuovo! Ma il prezzo di questa rara medicina era di 5000 liang d'oro. Per lui ora era una cifra inimmaginabile.


Con questo in mente, Tie Feng doveva ottenere la vittoria! Domani era il terzo giorno del torneo e anche il Maresciallo Qin Xiao avrebbe assistito di persona. Era la figura numero uno in queste terre! Non poteva perdere con quello che c'era in gioco!


Per la sua famiglia, per sua madre!


Tie Feng strinse i denti e disse al negoziante, "Prendo questo simbolo di iscrizione!"


...


"Impossibile! In qualche modo sei riuscito a riottenere 95 liang d'oro?" Lin Xiaodong guardò le banconote nella mano di Lin Ming e non riuscì a crederci. Non si immaginava che ci sarebbe stato qualche ridicolo scemo che avrebbe speso 95 liang d'oro per acquistare un pezzo di carta igienica.


"92 liang d'oro." Disse Lin Ming. Il centro di scambio era stato molto veloce nel pagamento.
Il giorno dopo l'acquisto avevano consegnato il profitto a Lin Ming. Originariamente erano 100 liang d'oro, e dopo aver preso il cinque per cento e i tre liang d'oro per l'affitto, erano rimasti 92 liang d'oro.


Un simbolo di iscrizione che avrebbe dovuto avere il valore di 1000 liang d'oro venduto solo per 92. Aveva lasciato senza parole Lin Ming il fatto che l'acquirente avesse guadagnato così tanto, ma era vero che aveva preso un grosso rischio.


90 liang d'oro non erano abbastanza per comprare delle medicine rare. Erano sufficienti per acquistare qualche genere di erba per curare le ferite. Lin Ming alzò le spalle e andò al negozio di medicine per cercare qualche materiale.


Ciò che non sapeva era che in quel momento si stava svolgendo un torneo di grande magnificenza, un grande raduno di praticanti di arti marziali!


...


Nei terreni Dieci chilometri, indossando una pesante armatura di ferro sotto il sole cocente, diecimila soldati stavano in piedi in una stretta formazione quadrata. Semplicemente avvicinandosi, una persona avrebbe sentito un'aura guerrigliera, come se si trovasse in qualche antico campo di battaglia e il dio della morte stesse galoppando verso di lei. Questi erano i guerrieri più superbi del regno di Fortuna Celeste. Uno qualunque tra di loro sarebbe stato capace di combattere contro altri dieci uomini!


Dal lato opposto a questi soldati c'era una fila di posti. Al centro sedeva un uomo con un'armatura dorata.
Sebbene i capelli nelle sue tempie si stessero già ingrigendo, la sua espressione era vivace e il suo sguardo era acuto come quello di un falco. Dava una sensazione di potere infinito, un eroe impareggiabile. Questo era l'uomo la cui forza aveva spazzato via il regno del Sole Meridionale ottanta anni fa, il Maresciallo Qin Xiao!


La sua presenza mostrava quanto fosse importante questo torneo. Tra gli spettatori c'era anche la famiglia Qin, inclusi Qin Xingxuan e il suo maestro, il Signor Muyi. Muyi aveva già cento anni. La sua coltivazione aveva raggiunto lo stadio intermedio dell'Houtian. Era anche uno dei più grandi maestri di Fortuna Celeste e un maestro iscrizionista. Anche il re di Fortuna Celeste doveva trattarlo con rispetto.


A parte la famiglia Qin, c'erano anche migliaia di altri ufficiali dell'esercito.
                                


                                



