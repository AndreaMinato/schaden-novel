---
weight: 180
title: Capitolo 180 - []
pubDate: 2025-10-16T07:28:18.447Z
tags:
    - mw
---


<strong><em>
Ho messo il titolo in fondo perché è uno spoiler.


Scusate se vi lascio così in sospeso, ma per evitare di farlo dovrei tradurre tipo altri 15 capitoli in una settimana e non è un ritmo sostenibile per me (anche perché mi occupo anche di Martial God Asura, Coiling Dragon, Doulou Dalu e Against The Gods).


<em>Ricordo che se volete potete fare donazioni <a href="http://novelleleggere.com/programmazione/">QUI</a>, non necessariamente a MW ma anche agli altri progetti.
-Schadenfreude</em></strong>




Lin Ming non sapeva perché, ma aveva il presentimento che, se avesse perso l'opportunità di scegliere il quarzo rosso, allora non avrebbe più avuto l'occasione di ottenerlo.


Per questo rinunciò alle pillole, che erano una scelta relativamente più sicura, e invece optò per il quarzo rosso.


"Come desideri."


Con un pensiero di Yan Mo, gli altri due tesori sparirono e rimase solo il quarzo rosso con il filamento cremisi.


"Umano, il tesoro che hai scelto è il più prezioso ed è anche il più difficile da ottenere. Dato che hai scelto questo oggetto, allora non riceverai alcun premio aggiuntivo dal settimo livello, la prova dell'Emissario Celeste. In altre parole, se non puoi superare il settimo livello, allora non riceverai nient'altro se non quello che hai già ottenuto dal quinto livello in giù."


Mentre Yan Mo parlava, all'inizio Lin Ming si era entusiasmato fino a raggiungere il settimo cielo, ma poi si demoralizzò.


Era una scommessa azzardata. Se non fosse riuscito ad arrivare al settimo livello, allora sarebbe stato tutto inutile!


Lin Ming si era affidato al fatto che avrebbe ricevuto un qualche potere dal sesto livello. Se non era un aumento di coltivazione, poteva essere qualche altro potenziamento. Pensava anche di avere qualche possibilità di concludere con successo la settima prova, ma ora le sue speranze erano svanite.


Doveva arrivare al settimo livello in un solo colpo!


Yan Mo era già svanito dopo aver parlato. Lin Ming non sprecò altro tempo. Si sedette subito a gambe incrociate, tirò fuori una pietra di vera essenza e cominciò a far circolare la 'Formula true Primal Chaos'.


Stavolta il tempo che utilizzò per recuperare le forze fu molto più lungo. Prima di tentare di affrontare la sesta prova doveva essere in forma perfetta e doveva migliorare il suo stato mentale. Negli ultimi 19.000 anni non c'era stato nessuno in grado di superare il sesto livello della Pagoda dello Stregone.


............


Na Yi aveva già aspettato per molto tempo fuori della Pagoda dello Stregone. Na Shui era in un angolo, addormentata. Era come un gatto raggomitolato, avvolta da capo a piedi dalla giacca di sua sorella.


Na Yi stimò che doveva essere mattino presto, quasi l'alba.


Eppure non era accaduto ancora nulla nella Pagoda dello Stregone. Questo la preoccupava. Era davvero entrato nel Regno Divino? Perché ci stava mettendo così tanto tempo? C'era stato qualche incidente?"


Nelle note, Na Yanda non aveva specificato quanto tempo avesse trascorso all'interno del Regno Divino, tuttavia secondo le descrizioni dell'ambiente circostanze e di quando aveva mangiato, Na Yi era stata in grado di stimare che era rimasto nel Regno Divino per una o due ore.


Ma Lin Ming era rimasto lì per almeno quattro o cinque ore!


Ciò che preoccupava di più Na Yi era che Na Yanda aveva scritto che chi entrava nel Regno Divino con una forza insufficiente sarebbe potuto morire!


Na Yi si strinse le mani al petto mentre sentiva stringersi il cuore. Aveva voluto molte volte entrare nella Pagoda dello Stregone per indagare, tuttavia si era trattenuta dal farlo.
Alla fine tutti avevano una sola opportunità per entrare nella Pagoda dello Stregone e ora non era il momento giusto per lei.


Inoltre sarebbe stato inutile, anche se fosse entrata, la sua forza era troppo inferiore a quella di Lin Ming.


Na Yi si sfregò nervosamente la fronte. Ritoccò irrequieta le ruvide pagine in pelle di pecora.


"Sorellona..." La voce assonnata di Na Shui risuonò da dietro di lei.


"Mmh? Ah Shui, sei sveglia."


"Sorellona, che ora è?" Disse Na Shui sbadigliando e stiracchiandosi. Dopo una serata di sonno sul duro pavimento di pietra, le doleva la schiena. Fortunatamente per lei era una praticante di arti marziali, se fosse stata una normale ragazzina la sua schiena sarebbe già piena di lividi.


"Non ne sono sicura. Dovrebbe essere appena prima dell'alba."


"Oh... il fratellone Mo non è ancora uscito?"


"No..." Sospirò Na Yi.




"Credi che il fratellone sia davvero entrato nel Regno Divino? Se ne uscirà non diventerà un eroe grande come Na Yanda?"


Na Yi annuì con riluttanza e disse:"Dovrebbe..."


Ma solo se fosse tornato sano e salvo...


............


Lin Ming avanzò nel sesto livello della prova della vita e della morte - l'Emissario Celeste.


Quando arrivò in quel mondo, il ragazzo vide in un enorme tempio bianco che fluttuava a mezz'aria. Attorno alla costruzione c'erano nove colonne avvolte da draghi di pietra dalle spire attorcigliate, ognuna di esse era alta mille piedi e si levava verso il cielo.


Lin Ming era in una vasta piazza di fronte a questa costruzione. Attorno a lui c'erano delle montagne celesti sospese a mezz'aria e delle cascate imponenti, alte decine di migliaia di piedi, che riversavano acqua dai loro versanti sfociando in torrenti violenti, trasformandosi in innumerevoli perle d'argento prima che cadessero in un vuoto senza fondo.


Di fronte a Lin Ming c'era un uomo di mezz'età vestito di blu che portava una lunga spada sulle spalle. I suoi capelli erano legati con un nodo stretto, mezzo nero, mezzo bianco e lungo più di due piedi.


Lin Ming esaminò la coltivazione dell'uomo e rabbrividì.


Era davvero un maestro Houtian!


Era solo agli inizi del suo stadio. Tuttavia c'era un cambiamento qualitativo essenziale tra un maestro allo stadio Circolazione e uno all'Houtian.


Lin Ming sentì un po' di amarezza. Aveva sedici anni eppure doveva affrontare un maestro Houtian al sesto piano!


In tutto l'intero continente Tianyan dove si potrebbe trovare un ragazzo di quindici anni che aveva la forza di un maestro Houtian?


L'uomo di mezz'età si girò silenziosamente. Il suo volto sembrava confuso, come se fosse avvolto da luci ed ombre. Senza dubbio questo era il nemico che Lin Ming doveva sconfiggere.


Questa era anche la prima volta che Lin Ming avrebbe dovuto affrontare un maestro Houtian.


La differenza tra una persona al picco della Forgia delle Ossa e una agli inizi dello stadio Houtian era di un livello e mezzo. Non potrebbe sembrare molto, ma nel cammino delle arti marziali il divario tra ogni stadio diventava sempre più grande.


Dal Forgia delle Ossa al Circolazione, i meridiani sarebbero stati aperti e connessi, facendo scorrere liberamente la vera essenza. Questa era già una netta differenza. Dal Circolazione all'Houtian, la vera essenza si sarebbe radunata nel Dantian e avrebbe potenziato i meridiani di tutto il corpo. Era un cambiamento drastico.


Lin Ming non era sicuro di poter affrontare un maestro Houtian.


"Tira fuori la tua lancia."


Lin Ming ne rimase sorpreso. Non solo l'uomo parlava, ma aveva anche usato il linguaggio del Regno degli Dei.


Lin Ming afferrò la lancia. Premette il gomito contro l'asta e appoggiò la base sul resto del corpo. Puntò la lancia di dieci piedi verso l'uomo di mezz'età, sfidandolo.


Il nemico tirò fuori la sua spada lunga e disse lentamente:"Tu... sei destinato a perdere contro di me."


<em>Cha...</em>


Quando la spada lasciò il suo fodero, risuonò un rumore simile a quello di una chiarina mentre l'aria veniva squarciata dalla lama. L'uomo di mezz'età brandi la sua arma e la puntò verso Lin Ming.


La sua velocità era incredibile e la sua spada seguiva una traiettoria imprevedibile. Era impossibile sfuggire a quell'attacco.


"Forza Penetrante!"


Lin Ming gridò e attaccò. Dato che non poteva capire il percorso della spada dell'uomo, usò la sua forza per distruggere la sua mossa e usò un'enorme quantità di vera essenza vibrante per bloccarla.


<em>Bang!</em>


Il vento della spada si disperse. Tuttavia la maggior parte dei 5000 filamenti di vera essenza furono distrutti. Il ragazzo si ritirò velocemente.


Aveva consumato una grande quantità di vera essenza, ma la situazione era ancora gestibile. Lin Ming cominciò a far circolare la 'Formula True Primal Chaos' e l'energia Heaven Earth Origin attorno a lui cominciò a riversarsi nel suo corpo, facendogli recuperare rapidamente la vera essenza che aveva usato. La coltivazione di Lin Ming era solo al picco della Forgia delle Ossa, ma la sua resistenza sorpassava di gran lunga un normale praticante al Circolazione.


"Uh?"


Il nemico mostrò un po' di curiosità e guardò sorpreso Lin Ming.


L'uomo mosse il polso e menò un fendente uguale a quello precedente. Tuttavia stavolta uno strato di luce rossa ricopriva la lama. Era chiaro che avesse usato una tecnica marziale!


Una tecnica marziale di una persona allo stadio Houtian!


Lin Ming strinse i senti ed evocò una grande quantità di vera essenza.
Delle fiamme tremolanti simili a dei fiori di loto rossi brillarono freddamente sulla punta della Lancia Pesante d'Argento Flessibile. Il fuoco si contorse insieme ai 5000 filamenti vibranti di vera essenza, affrontando la spada del nemico come se fosse una legione di draghi feroci.


<em>Bang!!</em>


Non ci furono delle mosse elaborate o appariscenti, le due armi si scontrarono l'una contro l'altra. Un'esplosione di vera essenza formò un'onda d'urto che si diffuse in ogni direzione. Nonostante Lin Ming fosse stato capace di bloccare l'attacco dell'uomo, non riuscì a fermarne le onde d'urto. La furia della vera essenza simile a delle armi nascoste travolsero il corpo di Lin Ming. Fu come se diverse decine di coltelli avessero infilzato gli organi del ragazzo; fu un dolore terribile!


Nonostante Lin Ming si sentisse rimestare il sangue, dopo aver controllato la sua condizione, scoprì che non c'era stata alcuna ferita grave.


"Uh? Ho resistito?"


Lin Ming era estatico. Le capacità difensive del suo corpo avevano sorpassato le sue aspettative. Era riuscito a difendersi dal vento della spada di un maestro al Circolazione e ora poteva respingere il contraccolpo provocato dall'attacco di un maestro Houtian!


"Dato che sei arrivato al sesto livello, sei davvero straordinario!"


L'uomo di mezz'età rivelò una traccia di riconoscimento. Non sottovalutò più Lin Ming a causa della sua coltivazione.


Mentre il ragazzo vide che l'espressione del suo avversario cambiava, capì che quest'uomo non era una marionetta condensata dall'energia Heaven Earth Origin, ma una persona vera e propria.


Era come Yan Mo, anche lui un servo dello Stregone?


"Avanti!" L'uomo di mezz'età brandì la sua spada lunga e si precipitò verso Lin Ming.


"Manifestazione di vera essenza!"


Lin Ming sollevò la lancia per incontrare l'attacco. I due si scambiarono diversi colpi. Sebbene ogni mossa non fosse particolarmente veloce, ogni attacco era pieno di una forza impetuosa.


Dato che la coltivazione dell'uomo superava di gran lunga quella di Lin Ming, era stato quasi solo lui ad attaccare, mentre il ragazzo poteva solo schivare e difendersi.


Nonostante avesse il potere del fulmine e del fuoco, insieme a Forza Penetrante, Lin Ming era comunque in difficoltà. Se non fosse stato per l'elusiva tecnica di movimento del Roc Dorato che Squarcia il Vuoto, allora non avrebbe potuto schivare il vento della spada dell'uomo e avrebbe già perso.


<em>Bang bang bang bang bang bang!</em>


Si erano già scambiati diverse decine di attacchi. La vera essenza turbolenta ruppe il pavimento di giada del palazzo celeste; le schegge sembravano delle gocce d'acqua che schizzavano dal cielo come delle cascate brillanti!


Nonostante le violente collisioni l'uomo non rimase ferito, Lin Ming invece soffriva per i ripetuti contraccolpi delle onde d'urto. Se non fosse stato l'energia verde dello Schiavo della Strage, i suoi organi sarebbero già collassati e avrebbe perso da tempo.


<em>Bang!</em>


Con un'esplosione, Lin Ming fu scagliato all'indietro di diverse centinaia di passi. Si alzò a stento con il supporto della Lancia Pesante d'Argento Flessibile e pulì i rivoli di sangue che gli erano usciti dagli angoli della bocca. Era ferito, ma non era niente di troppo serio. Con la sua potente vitalità a sostenerlo, sentiva che le sue ferite interne stavano lentamente guarendo.


Nonostante non fosse gravemente ferito, rimaneva una domanda.


Come poteva vincere?



