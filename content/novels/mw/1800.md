---
weight: 1800
title: Capitolo 1800 – Entrare nel Campo di Battaglia
pubDate: 2025-12-15T08:37:10.444Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda, 0/5
-Schadenfreude</em>


Così decisero che Lin Ming sarebbe stato ammesso. Il resto dei discepoli presenti lo trovavano incredibile. Gli avvenimenti di oggi erano stati fin troppo strani. Un umano si era precipitato nel loro luogo di incontro e aveva sconfitto all'istante il discepolo principale Yi Fan senza usare un'arma, ottenendo un posto per entrare nel campo di battaglia del Sogno Akashico.


Il loro Palazzo Zenith stava mandando un umano come rappresentante. Era qualcosa che non era accaduto per centinaia di migliaia di anni.


"Lin Muk, cosa stava facendo nelle grandi terre desolate dei ghiacciai? Non mi dica che stava solo passando di lì."


Yu Luo era insospettita. Lin Ming era troppo potente ed era anche apparso nella stessa area della tempesta spaziale; non aveva potuto che collegarli.


"È vero, stavo solo passando di lì. Ho solo lasciato le montagne da poco tempo."


Lin Ming non aveva intenzione di rivelare nulla riguardo al Regno Divino. L'esistenza di un canale spaziale che attraversava i 33 Cieli era un segreto fin troppo importante.


Yu Luo scosse la testa. C'erano fin troppi punti deboli nel discorso di Lin Ming: "Non importa qual è la situazione, è un fatto che l'abbia portata qui. Ha superato Yi Fan di fronte a tutti. Figuriamoci insultarlo, ha completamente distrutto la sua reputazione. Dato che ha richiesto un posto nel campo di battaglia del Sogno Akashico, sper che quando arriverà il momento ascolterà gli ordini e farà del suo meglio. Dopotutto questa è una guerra tra Sect e la forza di un individuo è limitata. Se potrà radunare abbastanza punti merito e dare un buon contributo, allora il Palazzo Zenith la ricompenserà."


Disse con serietà Yu Luo. Lin Ming mormorò in segno d'assenso. Ora doveva ancora contare sul Palazzo Zenith.


Dopodiché, la lista dei nomi fu rivista. Yi Fan non era stato cacciato fuori. Il Palazzo Zenith aveva usato le sue connessioni per aggiungere un altro posto.


Anche se Yi Fan era stato ferito da Lin Ming, era comunque un forte soldato per loro; la sua forza combattiva non era da sottovalutare.


Dopo essere stato sbaragliato da Lin Ming, non appena lo vedeva, Yi Fan provava un profondo odio, ma anche paura.


I più di 9000 discepoli che stavano per entrare nel campo di battaglia del Sogno Akashico furono divisi in gruppi. Lin Ming fu inserito nella prima unità del primo gruppo, e il capitano di questa unità era Yu Luo.


"Signorina Yu Luo, prima ho sentito dire dal vice che le persone che ottengono abbastanza punti merito nell'Universo del Sogno Akashico possono poi scambiarli per ricompense sbalorditive e alcuni di questi premi possono tentare perfino una Vera Divinità. Sa mica che sorta di ricompense sono?"


Lin Ming aveva sentito il discorso incoraggiatore del vice grazie al suo udito acuto. Così si era incuriosito riguardo ai dettagli.


Yu Luo roteò gli occhi. "Perché sta facendo domande al riguardo? Non sono cose che possiamo sperare di ottenere. Di certo, se ci fosse qualcosa capace di tentare Vere Divinità, allora queste Vere Divinità manderebbero i loro discepoli per ottenerle. Ma negli ultimi diversi miliardi di anni sono entrati molti discepoli nell'Universo del Sogno Akashico, ma non sono riusciti ad ottenere molto."


"Oh? Allora significa che ci sono state delle persone capaci di ottenere delle ricompense simili?" Chiese Lin Ming, capendo il significato dietro le parole di Yu Luo.


"Solo perché qualcuno può ottenere un premio del genere ogni qualche miliardo di anni, non significa che può farlo anche lei. La smetta di illudersi."


Una discepola vicina a Yu Luo intervenne all'improvviso. Il suo nome era Xiao Chi ed era anche lei era una discepola principale.


"Ero solo curioso." Le palpebre di Lin Ming fremettero. Voleva proprio ottenere risposta.


Yu Luo alzò le spalle con esasperazione. Disse: "Si dice che ci siano molti tesori seppelliti nell'Universo del Sogno Akashico. Tra di essi ci sono oggetti divini di massimo livello. Ad esempio le leggende dicono che ci sono sorgenti divine, pagine dorate, medicine immortali e così via."


Lin Ming drizzò le orecchie: "Pagine dorate?"


"Mm, fanno parte di un antico testo incompleto. Ho sentito che sono oggetti che possono perfino destare il desiderio di Vere Divinità. Ci sono altri oggetti che possono tentarli naturalmente. Ad esempio divine medicine immortali che possono allungare la durata della vita di una Vera Divinità.
Se una Vera Divinità potesse raffinarle in pillole, potrebbe creare dei medicinali di grado superiore a quello trascendente, in altre parole, pillole al livello di Vere Divinità. Questi medicinali contengono le leggi raffinate del Grande Dao e dopo averle inghiottite si possono percepire le leggi del Grande Dao. Sono una benedizione per un Empireo che cerca di diventare una Vera Divinità."


Yu Luo aveva sentito solo alcune dicerie e non era a conoscenza dei dettaglia. Ma queste parole fecero sussultare Lin Ming. Pagine dorate, divine medicine immortali... era possibile che le pagine dorate fossero una versione incompleta delle Sacre Scritture degli Spirita?


Era altamente probabile. Se le Sacre Scritture Spirita e l'Universo del Mondo Akashico provenivano entrambi dalle mani del primo antenato degli spirita, allora queste pagine dorate probabilmente avevano qualche collegamento con le Sacre Scritture degli Spirita, testi della massima importanza per le Vere Divinità spirita.


<em>'A parte le pagine dorate, ci sono anche sorgenti spirituali, divine medicine immortali e altri tesori... sembra che questo Universo del Sogno Akashico sia piuttosto straordinario. Vale proprio la pena di...'</em>


Mentre ci pensava, Lin Ming si accese di entusiasmo.


Il motivo per cui voleva andare nell'Universo del Sogno Akashico non era solo per cercare Sheng Mei, ma anche per ottenere occasioni fortunate.


Mancavano ancora tre giorni all'apertura. Durante questo periodo di tempo, Lin Ming rimase solo seduto a meditare ed entrò nel picco delle sue condizioni.


Tre giorni dopo, il campo di battaglia del Sogno Akashico si aprì ufficialmente.


Tutti i discepoli partecipanti si radunarono nel picco più alto. Ad ogni persona fu consegnato un gettone.


"Riversate la vostra energia nel gettone e potrete percepire l'esistenza dell'Universo del Sogno Akashiko. Dopodiché, il vostro spirito entrerà mentre il vostro corpo mortale sarà sigillato in uno spazio separato. È una procedura estremamente sicura!"


Proclamò ad alta voce un Anziano vestito di bianco sopra una piattaforma alta.


Lin Ming si sentì molto più sollevato sentendo queste parole. Fare entrare il suo spirito nell'Universo del Sogno Akashico e lasciare che il suo corpo venisse sigillato in un qualche spazio separato era una condizioni perfetta per lui. Se fosse entrato nell'Universo del Mondo Akashico, voleva assicurarsi che nessuno sarebbe riuscito a danneggiare il suo corpo mentre lui non era presente.


"Molto bene. È arrivato il momento. Preparatevi ad entrare nel campo di battaglia del Sogno Akashico!"


Non troppo lontano dall'Anziano con il vestito bianco, c'era un enorme bruciatore d'incenso in cui c'era un bastoncino acceso.


"A tutti i discepoli del Palazzo Zenith, seguite gli ordini, che l'Universo del Sogno Akashico venga aperto!"


Mentre l'Anziano parlava, ogni discepolo del Palazzo Zenith riversò la sua energia nel gettone. Anche Lin Ming lo fece.


9301 gettoni iniziarono ad emanare una debole aura dopo aver assorbito l'energia. Quando queste aureole si radunarono insieme, si fusero e formarono uno spettacolo splendido!


Il cielo si riempì di energie multicolori.


E in quel momento, i 9301 gettoni proiettarono sottili raggi di luce. Questi bagliori sfrecciarono nel cielo sconfinato, formando un ponte che si estendeva dal cielo alla terra, penetrando per centinaia di migliaia di piedi nella volta celeste.


<em>Chi chi chi!</em>


Per un po', il cielo fu trafitto da questi 9301 raggi di luce. Il potere dello spazio si dissipò attorno, formando un'enorme portale rosso scuro e viola.


Questo portale sembrava un sogno effimero. La superficie brillante cambiava più e più volte, come se contenesse un caleidoscopio di interi mondi.


Per un po' tutti i discepoli del Palazzo Zenith che portavano un gettone sentirono una forza traente irresistibile sollevare i loro corpi e farli volare per il portale spaziale.


Lin Ming diventò sempre più veloce. Mentre volava, tutto sembrò allontanarsi sempre di più. Un potere lacerante spaventoso iniziò ad agire sul suo mare spirituale.


Il suo corpo mortale aveva iniziato a separarsi dalla sua anima.


Fissò impotente il suo corpo mortale che si allontanava sempre di più mentre veniva sigillato in uno spazio caotico. Allo stesso tempo, la sua forma spirituale fu risucchiata nel portale rosso e viola. Dopodiché, tutto divenne confuso.


Questo portale era estremamente mistico e c'erano innumerevoli leggi raffinate al suo interno che Lin Ming non poteva capire affatto. Ma era chiaro che queste leggi fossero connesse al sistema della forgia spirituale.


Lin Ming non poteva starci a pensare. Sentiva solo un dolore straziante alla testa, come se la sua anima fosse stata lacerata costantemente da un qualche grande tipo di forza.


Non ebbe idea di quanto durò. Un momento dopo, Lin Ming tremò e arrivò in un mondo sconosciuto.


Quest'area era cupa e desolata. Il terreno sotto di lui era una landa desolata. Il cielo era alto e lontano, ed era coperto da uno spesso strato di nuvole. Era uno spettacolo deprimente.


"Questo è l'Universo del Sogno Akashico?"


Lin Ming chiuse gli occhi, permettendo alla sua percezione di estendersi come una rete. Tutto ciò che sentiva era un'aura antica e vasta che inondava questa terra.


Questa sorta di cambiamento gli diede la sensazione che questo universo fosse un mondo lasciato dai tempi antichi. Anche dopo miliardi di anni, aveva mantenuto il suo paesaggio glorioso.


E in quel momento, i discepoli del Palazzo Zenith iniziarono a spuntare attorno a lui. Dopo essere apparsi, alcuni di loro cercarono di reggersi in piedi barcollando. Erano tutti pallidi; era chiaro fossero nauseati dal viaggio attraverso il portale spaziale.


Non importava quanto fosse potente la forza spirituale, non sarebbe stato confortevole arrivare nell'Universo del Sogno Akashico. Questo perché, più era potente la propria forza spirituale, maggiore sarebbe stato il contraccolpo ricevuto.


Mentre i molti discepoli del Palazzo Zenith apparivano, il sipario delle guerre della setta si alzò ufficialmente.


