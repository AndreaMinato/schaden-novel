---
weight: 18020
title: Capitolo 1802 – Empirei Coinvolti
pubDate: 2025-12-15T08:37:10.444Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda, 0/5
-Schadenfreude</em>


Sempre più praticanti di arti marziali iniziarono a radunarsi nella città dell'Imperatore. Molti grandi Sect arrivarono con decine o anche centinaia di migliaia di discepoli.


Tra queste persone, Lin Ming vide molti guerrieri ad un passo dallo stadio di Empireo, ma non vide persone dalla coltivazione superiore.


"Ci sono molti Re del Mondo, Grandi Re del Mondo e anche coltivatori ad un passo dallo stadio di Empireo. È la prima volta che entro nel campo di battaglia del Sogno Akashico e sono solo agli inizi del Soul Lord. Se affronterò avversari del genere, non sarò annientato all'istante?" Chiese timidamente un giovane discepolo del Palazzo Zenith.


Il vice scosse la testa dicendo: "Combatteremo nel campo di battaglia del Sogno Akashico. Le leggi qui sono speciali e limiterà la coltivazione di tutti quanti al Soul Lord realm. Quelli che non sono ancora arrivati al Soul Lord realm, avanzeranno forzatamente di livello fino ad arrivare al Soul Lord.
Anche così, non potrai affrontare un guerriero ad un passo dallo stadio di Empireo perché la sua comprensione delle leggi e le sue abilità hanno raggiunto un livello inimmaginabile. Anche se sarete entrambi al Soul Lord realm, ci metterà un solo istante per ucciderti!"


"Però puoi sempre scappare. Se vedete un guerriero del genere, potete disperdevi in direzioni diverse. Questo vi darà qualche possibilità di sopravvivere."


Spiegò il vice.


Lin Ming divenne pensoso; così c'erano delle regole del genere.


Era ragionevole in effetti. Lin Ming aveva visto molte terre di eredità con delle norme simili. Per attenuare il divario causato dall'età, le coltivazioni di tutti sarebbero stata uniformata. Questo piano avrebbe messo alla prova il talento e il potenziale per scegliere gli individui più sbalorditivi.


Mentre tutti stavano parlando, si sollevarono dei venti ululanti. Nuvole nere turbolenti discesero dall'orizzonte, oscurando il sole.


Le grida spettrali risuonarono nell'aria. Tutti provarono un senso inspiegabile di paura. Quando alzarono lo sguardo verso il cielo, videro innumerevoli fantasmi che danzavano tra le nubi oscure.


Per un po' tutti i discepoli del Palazzo Zenith si spaventarono. Anche il vice mostrò un'espressione estremamente scontenta.


"È l'Empireo Miriadi di Fantasmi! Quella vecchia scarpa, è qui per causare trambusto!"


"Un Empireo! Anche un Empireo è venuto nel campo di battaglia del Sogno Akashico?"


I discepoli del Palazzo Zenith si scambiarono occhiate piene di panico.


Era arrivato perfino un Empireo! Anche se la loro coltivazione fosse stata repressa allo stadio di Soul Lord, un Empireo era una figura troppo potente e poteva annientare all'istante il loro gruppo.


Questo campo di battaglia del Sogno Akashico era proprio un raduno di maestri!


"Normalmente un Empireo non desidererebbe venire qui. Solo una Vera Divinità può essere più forte di loro, ma pochissimi possono arrivare a quel punto. Venire qui per loro è solo uno spreco di tempo e non possono apprendere nulla perdendo tempo con voi giovani. Ma questo Empireo delle Miriadi di Fantasmi ha una personalità estremamente eccentrica e strana... Mi chiedo perché sia venuto qui... assicuratevi di nascondervi da lui e di non entrare affatto in contatto con lui."


Disse con tono urgente il vice.


"È uno spreco? Dato che sono forti, non sarebbe più facile per loro radunare punti merito e risultati per scambiarli per ricompense?"


Chiese Lin Ming. Alcuni discepoli del Palazzo Zenith che erano entrati nell'Universo del Sogno Akashico per la prima volta drizzarono le orecchie. Questa informazione era estremamente importante per loro.


Il vice scosse la testa: "I punti merito sono per i giovani; non sono qualcosa che noi vecchi possiamo ottenere. Questo perché, al termine dei tre anni, la quantità finale di punti merito si basa sull'età. Ad esempio, se un Empireo che è vissuto per decine di milioni di anni entrasse nel campo di battaglia e arrivasse ad un miliardo di punti merito grazie ad innumerevoli massacri, gli rimarrebbero poche centinaia di punti perché verrebbero divisi per la sua età."


Lin Ming capì. Considerata la situazione, il campo di battaglia del Sogno Akashico era un palco per la giovane generazione. Se questo universo era una terra di eredità, allora naturalmente queste tecniche sarebbero state tramandate alla giovane generazione.


I vecchi non venivano qui per i punti merito, ma per fare esperienza affrontando altri praticanti di arti marziali dello stesso livello.


Dopotutto nel mondo reale avevano raramente l'occasione di combattere contro guerrieri della stessa età e livello.


E senza lottare sarebbe stato difficile affinare la loro coltivazione.


"Non può ottenere punti merito, né può trovare qualcuno al suo livello... quell'Empireo è davvero qui per causare trambusto..."


Mormorò il vice.


Alcuni Empirei avevano personalità peculiari. Ad esempio, potevano esserci dei guerrieri che non avevano ottenuto nessuna ricompensa dal campo di battaglia del Sogno Akashico quando erano giovani, e così avrebbero impedito anche agli altri di vincere dei premi.


Era vero che un Empireo non poteva ottenere punti merito, ma erano anche in grado di ostacolare gli altri. Ad esempio, avrebbero potuto farlo uccidendo costantemente tutti gli altri...


Se fosse vero, allora i discepoli di basso livello sarebbero finiti in condizioni davvero miserabili stavolta.


Mentre il vice era perso nei suoi pensieri, in quel momento un'energia del massacra vasta e profonda come un oceano coprì tutta la città dell'imperatore, avvolgendo tutti. Per un po' la pressione terrificante si diffuse attorno e la luce nella città scomparì. I coltivatori si persero in questo caos nero, dando loro la sensazione di soffocare.


"Questo è... il campo di forza del caos, il dominio distintivo del Dio Demoniaco del Caos, un altro Empireo!"


"Ora capisco. L'Empireo delle Miriadi di Fantasmi è venuto qui per combattere contro il Dio Demoniaco del Caos. Fin dall'inizio i due non erano in buoni rapporti, ma se combattessero nel mondo reale sarebbe uno scontro terrificante. Inoltre non potrebbero permettersi di rimanere feriti! Così i due devono essersi accordati per incontrarsi nel campo di battaglia del Sogno Akashico. Così non ci saranno problemi se si affronteranno!"


Gli Anziani del Palazzo Zenith sorrisero con amarezza quando se ne resero conto.


Una battaglia tra due Empirei era destinata ad influenzare i pesci piccoli. I loro discepoli di basso livello sarebbero finiti in una pessima situazione.


Se fossero stati coinvolti nella battaglia, sarebbero stati polverizzati.


"Dovete stare tutti attenti. Assicuratevi di evitare ad ogni costo quei due vecchi mostri. Ahimè, che sfortuna."


Il vice sospirò con emozione.


In quel momento Lin Ming si ricompose. Chiese: "Senior vice maestro del palazzo, avrei un quesito da porre."


"Mm? Cosa c'è?"


Il vice si accigliò Sembrava che tutto ciò che sapeva fare questo giovane fosse fare domande più e più volte.


"Vorrei sapere quanti punti merito ci vogliono per scambiarli per una pagina dorata."


Le regole erano state scritte sul Muro Divino dell'Imperatore, ma erano tutte scritte nell'antica lingua degli spirita, così Lin Ming aveva difficoltà a leggerle.


Il vice rimase senza parole. Questo discepolo era fin troppo curioso. Perché voleva saperlo?


"Hai la testa tra le nuvole, dovresti preoccuparti di come sopravvivere. In queste guerre l'obiettivo è di uccidere più nemici possibile. Per quanto riguarda la pagina dorata, è qualcosa che non è stato scambiato per diverse centinaia di milioni di anni. Ci vuole un miliardo di punti merito per ottenerla, così non illuderti di ottenerla."


Rispose con impazienza il vecchio. Lin Ming sorrise: "La ringrazio per i suoi consigli."


"Riposatevi e non preoccupatevi di cose così inutili. All'alba di domani entreremo nel campo di battaglia del Sogno Akashico. Allora spero che potrete combattere per ottenere un po' di gloria per il nostro palazzo Zenith!"


I loro risultati ultimamente erano stati al massimo ordinari. Questo aveva riempito d'ansia le figure di alto livello del Palazzo Zenith.


Così tutti i discepoli cercarono un posto dove riposarsi. Anche se la città dell'Imperatore era vasta, c'erano moltissimi coltivatori e la maggior parte delle stanze era già occupata.


Non si potevano portare navi spirituali, dimore delle caverne e altri oggetti magici, così molti coltivatori trascorsero la notte seduti a meditare a mezz'aria.


All'alba del giorno dopo, la mattina era nebbiosa e brillante. I raggi della luce del mattino illuminarono la terra, riflettendosi sul Muro Divino dell'Imperatore e sui presenti.


Tutti erano coperti dalla luce, che alla fine si trasformò in innumerevoli puntini luminosi che si radunarono sui gettoni dei partecipanti.


"Cos'è questa?"


Chiese sorpreso un giovane discepolo.


"È fonte spirituale elementare. In realtà, questi sono i cosiddetti punti merito. Uccidendo il tuo avversario potrai derubarli della loro fonte spirituale elementare nel suo gettone e farla tua!"


In quel momento l'intera città dell'Imperatore iniziò a tremare. Una spada titanica sembrò dividere a metà il suolo. Del fuoco divino viola fuoriuscì dalla fenditura, ardendo verso il cielo.


Un enorme portale spaziale apparì lentamente sopra la fessura. Sembrava che fosse apparso un sole viola.


"Si è aperto il campo di battaglia del Sogno Akashico. Entriamo!"


Innumerevoli discepoli attivarono le loro tecniche di movimento e volarono verso il portale spaziale.


Questo passaggio era ampio diverse centinaia di chilometri. I coltivatori presenti sembravano tutti dei puntini di fronte a questo enorme portale. Da lontano parevano sciami di locuste che migravano verso l'entrata.


Anche Lin Ming si unì alla mischia. In quel momento, il vice maestro di palazzo accese una runa, che poi avvolse di luce tutti i discepoli del Palazzo Zenith.


Coperto da questo bagliore, Lin Ming attraversò il passaggio...
                                


                                



