---
weight: 1803
title: Capitolo 1803 – Esca
pubDate: 2025-12-15T08:37:10.444Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda, 0/5
-Schadenfreude</em>


<em>Hu!</em>


Lin Ming vide sconfinati raggi di luce. Dopo chissà quanto tempo, l'ambiente attorno tornò visibile; erano arrivati in un mondo sconosciuto.


La città dell'Imperatore era svanita. Attorno a loro c'era una terra oscura e desolata. Era percorsa da cicatrici enormi, sembrava che fosse avvenuta una guerra terrificante in questo posto.


Montagne e fiumi erano stati rasi al suolo o spaccati a metà, ed enormi crateri avevano marchiato il suolo. C'erano anche dei profondissimi abissi che sembravano opera di una qualche creatura sovrannaturale che aveva aperto la terra con le sue armi.


E nel cielo c'erano innumerevoli pianeti privi di vita che assochilometrivano a delle pietre spoglie.


Questo era il campo di battaglia del sogno Akashico!


Era una porzione minuscola dell'Universo del sogno Akashico. Una volta entrati qui, bisognava rimanerci per tre interi anni.


Durante questo periodo di tempo, nessuno avrebbe potuto sapere cosa stava accadendo nel campo di battaglia. I risultati sarebbero stati comunicati solo quando tutti i praticanti di arti marziali avessero completato il loro viaggio di tre anni.


I discepoli del Palazzo Zenith erano radunati tutti qui. I membri delle altre organizzazioni invece erano svaniti; erano stati teletrasportati in altri posti.


Questo era accaduto grazie ad un talismano che il vice maestro di palazzo aveva distrutto prima di entrare nel campo di battaglia del Sogno Akashico.


Lin Ming gettò un'occhiata verso il talismano. Era un simbolo di iscrizione e la sua funzione probabilmente era di teletrasportare i discepoli del Palazzo Zenith in un posto molto distante dagli altri.


Gli spirita erano molto abili nel creare iscrizioni. Molti tra di loro portavano anche dei simboli in battaglia.


"Ascoltate tutti i miei ordini. Siamo un tutt'uno, non separatevi dal gruppo, altrimenti verrete divorati completamente. Questa è una guerra tra Sect, la forza che può mostrare un individuo è limitata!"


"Ubbidite agli ordini. Il mio Palazzo Zenith non esiterà a ricompensare le persone che potranno ottenere punti merito!"


Tutti iniziarono a partire.


Il campo di battaglia del Sogno Akashico aveva delle regole speciale. Qui Lin Ming poteva già sentire la soppressione delle leggi.


Il suo mondo interno era imprigionato e la vera essenza che poteva scatenare era stata limitata. Perfino le Nove Stelle del Palazzo del Dao avevano delle restrizioni. Anche se poteva ancora aprire i tre Palazzi del Dao, poteva radunare solo un dodicesimo del loro potere.


<em>'La mia coltivazione è stata soppressa agli stadi iniziali del Lord Divino...'</em>


Pensò Lin Ming. Guardandosi attorno, vide che tutti erano in una situazione simile.


Solo alcuni discepoli di basso livello facevano eccezione. Nel loro caso, non solo non erano stati indeboliti, ma sentivano uno strano potere estraneo che si riversava nei loro corpi, aumentando la loro forza. Era una sensazione che non avevano mai provato prima.


<em>'Queste condizioni sono ancora più vantaggiose per me!'</em>


Mentre ci pensava, Lin Ming si allontanò lentamente dalla folla. Lentamente sprofondò nell'oscurità scomparendo senza lasciare traccia.


Nessuno dei presenti lo notò. Solo quando i discepoli del Palazzo di Zenith arrivarono a destinazione che qualcuno chiese...


"Mm? Lin Muk?"


Yu Luo sussultò. Lin Ming era scomparso.


Era un membro della sua unità. Quando erano entrati nel campo di battaglia del Sogno Asura, lo aveva visto, ma poi era scomparso non molto tempo dopo.


Le parole di Yu Luo spinsero subito gli Anziani del Palazzo Zenith ad usare la loro percezione divina per cercarlo. Dopo che sondarono la folla, fecero delle smorfie.


Il Palazzo Zenith aveva una grande truppa di oltre 9000 persone. Se si fossero tutti spostati insieme, sarebbe stato troppo difficile notare la scomparsa di una persona.


"Naturalmente un umano estraneo non è affidabile."


Disse con indignazione un Anziano del Palazzo Zenith.


"Ha preso uno dei nostri posti solo per scappare non appena è entrato nel campo di battaglia del Sogno Akashico!"


"Che ci abbia tradito?"


Diversi Anziani si scambiarono delle occhiate, erano di pessimo umore. Anche se Lin Ming era un umano, dovevano ammettere che la sua forza era eccellente. Sarebbe stato un'ottima aggiunta per il Palazzo di Zenith e li avrebbe aiutati ad ottenere molti punti merito, ma prima che lo scontro fosse iniziato, era già scomparso.


"Mi scuso... io..."


Yu Luo era senza parole. Era stata lei a presentare Lin Ming al Palazzo Zenith, e quando il giovane aveva chiesto di partecipare, lei lo aveva anche sostenuto. Ma ora chiaramente non poteva nemmeno alzare la testa vista la situazione.


"Beh, non arriverei al punto di dire che ci ha tradito. Il gettone che ha usato per entrare nel campo di battaglia del Sogno Akashico è stato fornito dal nostro Palazzo Zenith, così conteranno anche i suoi punti merito nel punteggio totale. Comunque dovremmo stare un po' più attenti. Forse è stato corrotto da qualche altra organizzazione per ottenere informazioni su di noi."


Gli altri Anziani presenti sembrarono avviliti sentendo queste parole.


"Andiamo da qualche altra parte allora. Se quell'umano rivelerà la nostra posizione e venissimo colti da un agguato, allora la situazione diventerà pessima per noi." Propose qualcuno.


"Va bene, sembra che sia tutto ciò che possiamo fare."


.....


In quel momento, a mille chilometri di distanza dal gruppo del Palazzo Zenith, Lin Ming stava sorvolando una vasta landa desolata. Aveva rilasciato la sua percezione e stava sondando l'ambiente circostante.


Lin Ming stava considerando alla quantità di punti merito che doveva ottenere secondo ciò che aveva detto il vice maestro di palazzo.


La sua età scheletrica doveva ancora raggiungere i 130 anni.


Per ottenere una pagina dorata, bisognava avere un miliardo di punti merito!


Secondo le regole del campo di battaglia del Sogno Akashico, alla fine dei tre anni ci sarebbe stato un calcolo dei punti merito, il totale sarebbe stato diviso dall'età scheletrica del coltivatore. In altre parole, Lin Ming doveva ottenere quasi 130 miliardi di punti merito per ottenere quella pagina dorata.


130 miliardi!


Lin Ming non sapeva cosa significasse di preciso, ma di sicuro era un numero terrificante.


Avrebbe avuto bisogno di fare innumerevoli massacri per ottenerlo.


Inoltre, dalle parole del vice maestro di palazzo, questo campo di battaglia del Sogno Akashico non consisteva solo in massacri, c'erano anche delle occasioni fortunate da scoprire.


Lin Ming non avrebbe potuto seguire l'esercito del Palazzo Zenith se avesse voluto cercare opportunità e ottenere la pagina dorata. Sarebbe stato solo della zavorra, rendendo inconveniente ogni suo movimento.


Mentre Lin Ming stava riflettendo, era già volato per un'ora. Questo campo di battaglia del Sogno Akashico era un'area incredibilmente ampia. Anche se procedeva da così tanto tempo, vedeva solo sconfinate lande desolate.


All'improvviso qualcosa attirò l'attenzione di Lin Ming e lo fece rallentare.


Vide che c'era una palude non troppo in lontananza e in essa c'era uno strano fiore.


Questo fiore era privo di radici, rami o foglie, ma aveva una corolla delle dimensioni di una vasca. Era anche incredibilmente brillante.


Lin Ming poteva percepire una fluttuazione spirituale provenire dalla pianta, come se questo fiore possedesse un'anima. E queste fluttuazioni stavano influenzato lievemente il mare spirituale di Lin Ming.


Il giovane era certo che fosse un'erba medicinale di grande beneficio per lo spirito.


"È un'erba che cresce nel campo di battaglia del Sogno Akashico?"


Quest'erba di fronte a lui non era troppo preziosa; era sicuro che fosse solo l'inizio.


Cominciò ad avvicinarsi lentamente, ma poi si fermò di colpo.


Dopo aver sondato la palude, Lin Ming rivelò un sogghignò.


Avanzò con noncuranza verso il fiore rosso e cercò di coglierlo. Ma proprio quando le sue dita stavano per toccare il fiore, il fango a cento piedi di distanza di fronte a lui si divise. Con un ruggito tonante, un'enorme lucertola nera lunga centinaia di piedi balzò fuori dalla palude!


Questa creatura aveva gli occhi rosso sangue e il suo corpo era coperto da scaglie nere scintillanti. Le sue fauci spalancate erano così ampie da poter inghiottire una casa e la sua lingua spessa quanto un uomo adulto sfrecciò in avanti come una lancia, precipitandosi verso Lin Ming!


Voleva catturarlo e divorarlo!


"Ti stavo aspettando."


Lin Ming era già pronto. Impassibile, fece un cenno e una lancia rossa apparì nelle sue mani: era la Lancia del Sangue della Fenice.


<em>Woosh!</em>


La Lancia del Sangue della Fenice sfrecciò nel cielo, portando il potere ululante del fulmine e del fuoco che trapassò la bocca della lucertola nera con uno slancio inarrestabile.


<em>Puff!</em>


Il sangue iniziò a schizzare. La lucertola nera era stata trafitta dalla Lancia del Sangue della Fenice e creò una pioggia di sangue.


"Rahh!"


La creatura ruggì con dolore e rabbia. Si lanciò su Lin Ming, voleva usare il suo enorme corpo per travolgerlo.


Lin Ming mosse un dito e la Lancia del Sangue della Fenice tornò indietro e trapassò facilmente il dorso della lucertola come se fosse tofu. Il potere del fulmine e del fuoco contenuti nell'arma esplosero, facendo scoppiare la lucertola.


Le onde d'urto furono accompagnate da frammenti di carne e schizzi di sangue. La spina dorsale e le costole della creatura erano state fatte a pezzi e il suo enorme corpo era stato diviso a metà.


Una barriera invisibile brillò attorno a Lin Ming, impedendo che la pioggia di carne e sangue macchiasse i suoi vestiti.


Dopo aver ucciso facilmente la lucertola nera, Lin Ming non si fermò. Si piegò e raccolse il fiore rosso.


Dopo aver annusato la ricca fragranza del fiore, disse piano: "Esci fuori. So che la lucertola non era una creatura selvatica, ma la tua bestia da contratto..."


Disse con indifferenza Lin Ming, c'era un lieve intento omicida nel suo tono.


Nel campo di battaglia del Sogno Akashico esistevano dei potenti incubi, ma questa lucertola nera non ne faceva parte. Prima di atterrare qui, Lin Ming aveva già percepito la presenza di un gruppo in agguato.


Alcune persone avevano deciso di usare questo fiore spirituale come esca per intrappolare e uccidere chiunque si avvicinasse. Se uno fosse stato troppo impaziente di raccogliere il tesoro, allora probabilmente avrebbe avuto la peggio.


Insieme alla lucertola che attaccava frontalmente, ci sarebbero stati gli altri che avrebbero lanciato degli agguati da dietro. Solo una persona molto più forte di loro sarebbe sopravvissuta.


Lin Ming si girò lentamente, guardando un'area erbosa nella palude. Disse freddamente: "Sembra che vogliate che vi inviti ad uscire."


Mentre parlava, attaccò immediatamente. Mosse le dita e luci di lancia iniziarono a sfrecciare in avanti!


"No! Ahh!"


Risuonarono urla miserabili. Otto praticanti di arti marziali uscirono allo scoperto rotolando per terra. I loro corpi erano crivellati di colpi a causa delle luci di lancia.


Guardarono tutti Lin Ming con degli sguardi terrorizzati.


Avevano preparato una trappola qui non appena erano entrati nel campo di battaglia del Sogno Akashico e avevano atteso le loro vittime. Ma non si sarebbero mai immaginati che la loro prima preda sarebbe stata così potente da uccidere all'istante la loro bestia da contratto.
                                


                                



