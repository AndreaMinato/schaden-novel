---
weight: 18050
title: Capitolo 1805 – Sorgenti delle Lacrime di Sangue
pubDate: 2025-12-15T08:37:10.445Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda, 0/5
-Schadenfreude</em>


Dopo che Lin Ming uccise i discepoli della setta della Bestia Imperiale, sentì dell'energia dissiparsi dai loro cadaveri e fondersi con il gettone che portava con sé.


Questa energia formò dei puntini luminosi nel gettone, che Lin Ming esaminò.


Presto delle informazioni si riflessero nella sua mente, ora aveva un totale di 2100 punti merito.


"Solo 2100 punti merito. In confronto a quelli richiesti per una pagina dorata, non è nemmeno una goccia nell'oceano."


Lin Ming scosse la testa.


Questi 2100 punti merito sarebbero stati divisi per la sua età al termine dei tre anni. In realtà aveva ottenuto solo qualche decina di punti.


E per ottenere la pagina dorata aveva bisogno di un miliardo di punti. La differenza era troppo grande.


"Più sono forti gli avversari che uccido, più punti merito otterrò."


Lin Ming poteva sentire che tra i quasi 40 discepoli della setta della Bestia Imperiale che aveva appena ucciso, quello che gli aveva dato più punti merito era il Protettore Sun, che ne era valsi quasi mille. Per il giovane vestito di giallo aveva ricevuto diverse centinaia di punti merito e per le persone rimaste solo diverse decine.


I peggiori valevano solo fino a nove punti; era un numero insignificante.


In altre parole, se Lin Ming avesse voluto ottenere abbastanza punti, avrebbe dovuto uccidere incessantemente guerrieri di massimo livello. Questo includeva Grandi Re del mondo e guerrieri ad un passo o allo stadio di Empireo.


Più era elevata la coltivazione originale della persona che uccideva, più punti merito avrebbe ricevuto.


"Mi chiedo quanti punti merito potrei ottenere uccidendo un Empireo?"


Sussurrò pieno di anticipazione Lin Ming. C'erano due Empirei in questo campo di battaglia del Sogno Akashico: il Dio Demoniaco del Caos e quello delle Miriadi di Fantasmi.


Se avesse potuto ucciderli, avrebbe ricevuto sicuramente una quantità considerevole di punti.


<em>'Sono piuttosto fortunato. Ci sono due Empirei. Forse potrò davvero radunare il miliardo di punti richiesti. Tuttavia questo campo di battaglia del Sogno Akashico è troppo vasto. Non sarà facile trovarli.'</em>


Pensò Lin Ming. Se i membri del Palazzo Zenith l'avessero saputo, chissà come avrebbero reagito.


Il Palazzo Zenith avrebbe fatto di tutto per evitare questi Empirei, mentre Lin Ming voleva cercarli.


<em>'Il campo di battaglia del Sogno Akashico rimane aperto solo per tre anni. Non posso vagare senza meta. Di questo passo non riuscì a radunare i punti necessari. Dovrò cercare un qualche posto dove si radunano molti guerrieri così da poterli uccidere tutti. Ad esempio, un posto dove nascono materiali celesti...'</em>


Mentre Lin Ming stava riflettendo, mise da parte il gettone dei punti e tirò fuori la tavoletta di giada che il giovane gli aveva passato. Quando la sondò, informazioni apparirono rapidamente nella sua mente.


"Caverna spirituale... rovine immortali..."


Lin Ming scelse velocemente questi due posti perché erano i più facili da trovare.


In particolare, la posizione della caverna spirituale era quasi fissa.


Lin Ming attivò la sua tecnica di movimento e sfrecciò dritto verso la Caverna Spirituale.


Non era troppo veloce e incontrò diversi agguati lungo la strada.


Le persone che cercarono di attaccarlo a sorpresa provenivano tutte da Sect piccoli. Erano radunati in gruppo e si era nascosti per fare degli agguati.


<em>Chi chi chi!</em>


quando Lin Ming volò oltre la valle di una montagna, diverse luci di spada sfrecciarono verso di lui dal sottobosco, formando una rete di bagliori.


Lin Ming aveva già notato questo gruppo molto prima che queste persone lo avvistassero.


Mosse le dita e scagliò delle luci di lancia.


Con una cacofonia di grida miserabili, tutte le persone che cercarono di fare un agguato aa Lin Ming furono uccise all'istante.


In un momento aveva ottenuto altri mille punti merito in più.


Secondo le regole del campo di battaglia del Sogno Akashico, dopo che Lin Ming aveva ucciso un praticante di arti marziali, avrebbe ottenuto un numero fisso di punti merito in base alle loro tecniche e coltivazione, e anche una porzione dei punti merito che avevano accumulato.


Dopo che Lin Ming uccise le persone che gli avevano fatto un agguato, una voce disse: "Ehi amico, non te la cavi troppo male!"


Lin Ming si girò e vide una ragazza vestita di viola che stava volando verso di lui. Era a bordo di un luan color arcobaleno e dietro di lei la seguivano sette praticanti di arti marziali dall'abito nero e attillato.


Questi coltivatori sfrecciavano per lo spazio, i loro passi erano indistinti e le loro aure profonde e potenti. Lin Ming ne fu sorpreso. Sospettava che prima che questi coltivatori in origine fossero allo stadio di Re del Mondo.


Nonostante non fosse facile capire lo stadio di una persona in questo universo, era possibile fare un'approssimazione basandosi sull'aura.


"Sette Re del Mondo..."


Lin Ming sussultò. In realtà non considerava minimamente questi guerrieri, ma se questa ragazza poteva avere un seguito del genere, questo significava che aveva una posizione considerevolmente importante!


Forse nemmeno un discepolo principale di una Terra Sacra di Empirei sarebbe stato protetto da uno schieramento simile.


Che provenisse da una Terra Sacra di Vere Divinità?


Lin Ming si raggelò. I sette universi degli spirita erano pieni di esperti nascosti. Non sarebbe stato strano se un discepolo principale di una Terra Sacra di Vere Divinità apparisse nel campo di battaglia del Sogno Akashico.


<em>'Se è davvero una discepola di una Terra Sacra di Vere Divinità, potrei scoprire qualcosa su Sheng Mei.'</em>


Lin Ming pensò subito alla possibilità di intrattenere rapporti amichevoli con questa ragazza vestita di viola uscita fuori dal nulla.


Tuttavia rimase in allerta.


"Il mio nome è Lin Muk. Mi chiedo chi sia signorina...?"


"Ziyun."


Rispose brevemente la ragazza. Era impossibile scoprire qualcosa di rilevante da questa informazione.


"Fratello, ha intenzione di andare nella Caverna Spirituale?"


La ragazza vestita di viola squadrò Lin Ming. Chiaramente aveva riconosciuto che non era uno spirita. Era sbalorditivo che un essere umano potesse arrivare a questo livello.


Inoltre non riusciva a capire quale fosse stata la sua coltivazione prima che fosse stata limitata. Questo lo lasciò ancora più perplessa.


"Sì."


Lin Ming non nascose nulla. Questa era la strada per la Caverna Spirituale e adesso non era troppo lontano.


"Che ne dice se ci andiamo insieme? Non solo ci sono molti maestri nella Caverna Spirituale, ma c'è anche una quantità incredibile di incubi. Se coopereremo, la nostra forza combattiva sarà ancora superiore."


Fin dall'inizio Lin Ming voleva conoscere questa giovane ragazza per trarre delle informazioni su Sheng Mei. Accettò prontamente: "Certo!"


Il gruppo così arrivò a nove persone.


"Principessa, perché ha accettato un estraneo? E non è uno spirita, né sappiamo che tipo di persona è. Potrebbe non dare nessun contributo durante questo viaggio, eppure dovremmo dividere una porzione dei nostri tesori con lui."


Chiese un coltivatore vestito di nero dietro Ziyun.


"Saremo molto più forti con un'altra persona. Dovremo affrontare molti avversari stavolta e questo umano è piuttosto forte visto che è riuscito ad uccidere all'istante quei praticanti di arti marziali. Con la tua coltivazione soppressa non puoi fare lo stesso, vero? Sarà di grande aiuto per il nostro gruppo... per quanto riguarda i tesori, non ce li abbiamo adesso. Se non potremo ottenere nulla, allora non ci sarà comunque niente da dividere. È troppo presto per preoccuparsi di qualcosa di così insignificante..."


Il Re del Mondo vestito di nero poté solo annuire in silenzio.


In effetti questo umano era davvero forte. Dovevano ammettere che nessuno di loro poteva competere con Lin Ming dopo che la loro coltivazione era stata limitata.


<em>'Questo è un genio umano; mi chiedo da che organizzazione provenga. Che stranezza.'</em>


Le lande selvagge erano vaste e sconfinate. Una palude infinita si estendeva all'orizzonte, chiazze d'erba costellavano il paesaggio. Un ruggito occasionale di un incubo risuonava nel cielo, raggelante.


"Di fronte a noi c'è la Caverna Spirituale. È una terra spirituale estremamente strana. In passato è apparso un oggetto divino al suo interno: le Sorgenti delle Lacrime di Sangue."


Le informazioni della ragazza erano molto più dettagliate di quelle a disposizione della setta della Bestia Imperiale.


Lin Ming drizzò le orecchie. Sorgenti delle Lacrime di Sangue?


Aveva già visto questo nome sul Muro Divino dell'Imperatore. Si diceva che fosse una sostanza incredibilmente preziosa che poteva essere usata per raffinare pillole da Vere Divinità. Era qualcosa che poteva tentare perfino delle Vere Divinità!


"Cosa sono le Sorgenti delle Lacrime di Sangue?"


Lin Ming non poté trattenersi dal fare questa domanda. Qualcosa che poteva attirare l'attenzione di una Vera Divinità doveva essere incredibile.


La ragazza vestita di viola rispose: "La Caverna Spirituale può fare nascere della fonte spirituale. Nei tempi antichi, visto che questa energia era troppo densa, si è radunata e condensata; in altre parole ha formato una fonte spirituale. Per quanto riguarda le Sorgenti delle Lacrime di Sangue, si dice che in passato un Re Divino impareggiabile abbia mischiato il suo sangue con le sorgenti, trasformandole. Ma le Sorgenti delle Lacrime di Sangue hanno sviluppato una coscienza e sono scappate nella terra, svanendo completamente dalla vista. Dopo nessuno è riuscito a trovarle."


La ragazza vestita di viola scosse la testa. Lin Ming sussultò sentendo questa storia.


Liquido formato da fonte spirituale? Allora quanto doveva essere ricca e pura questa fonte spirituale?


In passato, quando Lin Ming era entrato nella prova finale della Strada Asura, aveva visto personalmente della fonte spirituale. Era una risorsa estremamente importante per tutti i praticanti di arti marziali della forgia dell'anima.


Lin Ming non dubitava che la fonte spirituale dell'Empirea Sogno Divino provenisse dal Mondo dell'Anima.


Per quanto riguardava l'antico e impareggiabile Re Divino di cui aveva parlato Ziyun, che fosse stato lui a creare l'Universo del Sogno Akashico, il misterioso primo antenato degli spirita?
                                


                                



