---
weight: 18060
title: Capitolo 1806 – La Caverna Spirituale
pubDate: 2025-12-15T08:37:10.445Z
tags:
    - mw
---


<em>Capitolo regolare,
10 (Edoardo) capitoli in coda, 0/5
-Schadenfreude</em>


Nonostante il suo nome ingannevole, la Caverna Spirituale in realtà era un enorme gola. Era situata tra due montagne alte centinaia di migliaia di piedi ed era inondata da una debole foschia viola per tutto l'anno. Era un posto davvero mistico.


In quel momento, fuori dalla Caverna Spirituale, si era radunato un enorme numero di coltivatori.


Queste persone provenivano da organizzazioni che provenivano da tutto il Mondo dell'Anima. Lin Ming gettò loro un'occhiata e non videro nessuno del Palazzo Zenith.


Questo perché il Palazzo Zenith era troppo debole e non era degno di entrare nella Caverna Spirituale. Cercare di avventurarsi lì al loro livello non era diverso da un suicidio.


Tra la folla di persone, una creatura dall'aspetto strano disse: "Reame del Dio del Sole Viola, eheh... sapevo che la principessa Ziyun non si sarebbe persa un evento così importante."


Questa forma di vita era alta il doppio di una persona normale ed era ricoperta di scaglie viola dorato. Un paio di corna curve spuntava dalla sua testa.


Lin Ming sussultò. Che sorta di razza era questa?


Dal suo aspetto, sembrava appartenere alla razza dei mostri, ma Lin Ming aveva la sensazione che fosse diverso. Invece che essenza di mostro, questa creatura emanava una densa energia spirituale.


"Questa persona è...?"


Chiese Lin Ming con una trasmissione del suono.


"Appartiene alla razza degli spiriti ed è il re Ziling."


Spiegò brevemente Ziyun.


"Razza degli spiriti?" Ripeté Lin Ming. Era la prima volta che sentiva di una razza del genere.


"Sono discendenti di un'antica razza. Non ne ha mai sentito parlare?"


La principessa Ziyun osservò Lin Ming con uno sguardo perplesso. Ogni universo dei 33 Cieli era occupato da diverse mescolanze di razze. A parte gli umani, i saggi e gli spirita, c'erano molte altre razze minori che spesso occupavano una parte di un universo. Non era strano che uno non le conoscesse tutte.


L'attuale razza degli spiriti era un esempio di questi assortimenti. Anche se non le erano rimasti molti membri, era una razza molto potente che aveva cresciuto molti Empirei al picco del loro stadio nell'ultimo miliardo di anni. Anche adesso erano sostenuti da un Empireo all'apice del suo stadio.


Una figura del genere era inferiore solo ad una Vera Divinità. Nessuno nell'universo potevano sottovalutarli.


Il re Ziling gettò un'occhiata verso Lin Ming e poi lo ignorò. Chiamò molti dei suoi seguaci. Queste persone appartenevano ad altre razze, ma ora ubbidivano agli ordini del re Ziling.


I membri della razza degli spiriti avevano un talento superiore a quello degli umani, dei saggi e degli spirita. Non era esagerato dire che fossero i prediletti del cielo e questo re Ziling era un individuo particolarmente sbalorditivo della sua razza.


Dietro di lui c'erano potenti guerrieri. Tra di loro c'era un giovane spirita vestito di broccato e di bell'aspetto che guidava oltre mille discepoli. Queste persone avevano tutti abilità di medio livello, ma insieme potevano formare un esercito terrificante.


Tutti notarono l'arrivo della principessa Ziyun.


"Abbiamo abbastanza persone. Aprite la formazione!"


Disse lo spirita vestito di broccato. Tutti iniziarono a prepararsi. La foschia viola attorno all'entrata della Caverna Spirituale era una variazione di un campo di forza. Per romperlo, ci voleva una forza formidabile.


Ora tutti i presenti, che fossero Grandi Re del Mondo o giovani talenti, avevano tutti una coltivazione al Lord Divino. Era impossibile distruggere il campo di forza da soli, dovevano unire le forze.


Per un po', i molti membri d'élite presenti attaccarono insieme ai loro seguaci. Raggi di luce brillanti sfrecciarono nel cielo e impattarono contro la foschia viola all'entrata.


<em>Chi chi chi!</em>


La nebbia viola iniziò a sciogliersi. Un momento dopo, si formò un enorme buco.


"Andiamo!"


Molti talenti iniziarono a precipitarsi in avanti, seguiti dai loro seguaci. Questa Caverna Spirituale era estremamente ampia e poteva ospitare facilmente diverse migliaia di persone che camminavano fianco a fianco.


<em>Roar!</em>


Non appena delle persone iniziarono ad entrare nella Caverna Spirituale, degli occhi verde spettrale apparirono nell'oscurità; appartenevano alle bestie selvagge che vivevano qui.


"Sono le bestie spirituali."


Dissero alcuni praticanti di arti marziali. Queste creature erano anche chiamate incubi, ed erano le forme di vita fatte da energia che esistevano nell'Universo del Sogno Akashico.


Questi mostri potevano essere deboli o forti. Quelle più potenti erano perfino alla pari con un Re del Mondo. Per questi praticanti di arti marziali dalla coltivazione soppressa al Lord Divino, era impossibile fronteggiare queste creature.


Gli ululati dei lupi risuonarono nell'aria e Lin Ming osservò bene questi mostri. Il capo era un lupo grigio delle dimensioni di una mucca enorme; si chiamavano lupi divoratori di sogni.


Senza aver bisogno di ordini, molti praticanti di arti marziali attaccarono direttamente. Per un po', innumerevoli luci brillanti riempirono l'aria. Anche Lin Ming stava attaccando.


Mentre lanciava luci di lancia con le dita, trapassò i crani di diversi lupi grigi e li uccise all'istante.


E mentre li massacrava, Lin Ming notò che il numero di punti merito nel suo gettone stavano aumentando gradualmente. Anche annientare queste bestie spirituali avrebbe fatto ottenere punti merito.


Senza dubbio, più era forte una bestia spirituale, più punti merito avrebbe dato.


I gruppi di persone continuarono ad avanzare, lasciando cadaveri lungo la loro strada.


I volti di alcuni coltivatori si arrossarono, la luce nei loro occhi si accese sempre di più. Era ovvio che anche loro avevano sentito l'aumento di punti merito e questo chiaramente aveva avuto un effetto stimolante su di loro.


All'improvviso, Lin Ming notò una strana aura precipitarsi di fronte a lui.


Vide che, davanti al gruppo, il re Ziling e il capo spirita vestito di broccato si erano fermati entrambi sul posto.


Nella caverna sempre più stretta era apparsa un'enorme porta di rame decorata da incisioni.


Questa entrata sembrava bagnata ed emanava un'aura mistica ed eterna. Le sue incisioni raffiguravano le teste di due fantasmi feroci, ognuna aveva dei lineamenti demoniaci e delle zanne verdi.


Strani lamenti spettrali risuonavano dalla porta, pareva che la porta celasse 10.000 fantasmi feroci che urlavano e piangevano.


Il battito cardiaco di tutti quanti iniziò ad accelerare. Anche Lin Ming notò questa strana atmosfera.


Aveva notato che gli sguardi del gruppo erano diventati più concentrati e attenti.


"Questa è la Porta dei Fantasmi e degli Dei. È un posto estremamente bizzarro e pieno di pericoli..."


La trasmissione del suono di Ziyun risuonò all'improvviso nella sua mente.


"Grazie." Rispose Lin Ming. Solo lui non sapeva quasi nulla della Caverna Spirituale.


"La Porta dei Fantasmi e degli Dei è apparsa. Dopo che entreremo, affronterete il rischio che vi venga strappata l'anima e il vostro mare spirituale potrebbe perfino venire ferito... se non volete morire, allora smammate e in fretta!"


Disse il re Ziling. Una luce inquietante brillò nelle sue pupille mentre toccava i contorni della spessa porta di rame.


Morire qui li avrebbe solo rimossi dal campo di battaglia del Sogno Akashico. Anche se non era una vera morte, molti dei presenti ovviamente non avrebbero voluto perire così.


Inoltre il re Ziling aveva anche detto che c'era il rischio che il proprio mare spirituale venisse danneggiato.


Nonostante tutto, nessuno se ne andò. Chiunque fosse stato capace di arrivare a questo punto poteva essere definito un eroe della sua generazione. Come potevano andarsene così facilmente?


Il re Ziling diede il suo avvertimento e non si guardò dietro per vedere le reazioni del gruppo. Innumerevoli rune scintillarono nel suo palmo, sembravano una galassia. Lentamente, un palmo blu alto dieci piedi si materializzò di fronte a lui, emanando una vasta aura delle leggi.


Lin Ming alzò le sopracciglia e guardò la schiena forte e alta del re Ziling. Data la sua comprensione, poteva percepire quanto era formidabile il potere delle leggi di fronte a lui.


Fece una rapida valutazione. Questo re Ziling doveva avere un talento sbalorditivo e la sua comprensione delle leggi superava perfino quella di un Re del Mondo ordinario.


Il re Ziling sollevò il grande palmo blu. Poi, come una meteora che impattava sulla terra, batté rapidamente le teste dei fantasmi incise sulla porta.


<em>Pa! Pa! Pa!</em>


Risuonarono degli strani rumori. La porta iniziò ad aprirsi lentamente emanando dei crepitii.


<em>Bang!</em>


All'improvviso, una foschia nera così fitta da condensarsi iniziò a fuoriuscire dall'entrata, seguita da ruggiti di spettri impazziti. Tra la nebbia c'erano innumerevoli fantasmi.


Questi spettri erano tutti crudeli e feroci, e appartenevano ad ogni sorta di razze.


"Uccidere!"


La folla ruggì. I gruppi dei praticanti di arti marziali si fecero strada massacrandoli senza pietà.


Questi gruppi di spettri erano chiaramente più potenti delle bestie spirituali.


L'Albero del Dio Blasfemo nel corpo di Lin Ming ondeggiò. Il giovane prese una lingua di fuoco della tribolazione dall'albero. Un fiore di loto fiammeggiante si accese attorno a lui, sfrecciando verso uno spettro.


Inaspettatamente, il fantasma sporse una mano ed evocò delle fluttuazioni turbolente di forza spirituale. Quando questa energia si scontrò con il fiore di loto fiammeggiante, ci fu un'esplosione.


"Questi sono i fantasmi dei coltivatori che hanno vagato fin qui. Hanno ancora i loro marchi spirituali; sta attento."


La principessa Ziyun iniziò ad emanare strati di mistica energia viola. Quando i fantasmi si scontrarono con questa energia, esplosero tutti.


Lin Ming rimase in allerta. Un sottile strato di scaglie di drago coprirono il suo pugno e la sua vitalità del sangue ribollì. Scagliò un pugno verso uno spettro in arrivo e lo fece esplodere.


La principessa Ziyun guardò istintivamente la mano ricoperta di scaglie di Lin Ming.


Solo all'entrata, erano morti più di 10 coltivatori.


Lin Ming, la principessa Ziyun e i suoi sette seguaci Re del Mondo però erano tutti al sicuro.


Queste nove persone si protessero a vicenda, cooperando per avanzare sempre più in profondità.


Mentre il massacro nella Caverna Spirituale continuò incessante, la differenza di forza tra i vari gruppi iniziò a mostrarsi con chiarezza.


Il re Zilin, il capo spirita vestito di broccato e il gruppo di Lin Ming e della principessa era di fronte.


A 10.000 piedi di distanza dietro di loro c'erano altri gruppi.


Solo dopo molto tempo Lin Ming scoprì che questa Caverna Spirituale era infinitamente profonda e misteriosa; non era una mera grotta.


Qui c'erano perfino fiumi e vulcani sotterranei. Ogni sorta di mostro bizzarro apparì, sfidandoli ad ogni passo.


Lungo la strada, Lin Ming raccolse un fiore spirituale nero e brillante da un enorme scheletro. Era una medicina spirituale che poteva aiutare uno spirita a diventare un Sacro Lord.


Lin Ming lo mise da parte con cautela. Anche se non gli era utile per ora, avrebbe potuto sicuramente scambiarlo per qualcosa di utile in futuro.


Anche la principessa Zilin e gli altri trovarono dei tesori.


"Cos'è quello?"


All'improvviso Lin Ming vide il picco di una montagna sotterranea. Sembrava che ci fosse un grande sole in alto nel cielo, emetteva una luce fioca.


Questo bagliore era avvolto da strati di foschia e nubi.


Poi Lin Ming si irrigidì. Ebbe la sensazione che una montagna lo stesse schiacciando così forte che gli si mozzò il fiato e il suo mare spirituale tremò.
                                


                                



