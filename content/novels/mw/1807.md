---
weight: 18070
title: Capitolo 1807 – Tempesta Spirituale
pubDate: 2025-12-15T08:37:10.445Z
tags:
    - mw
---


<em>Capitolo regolare,
10 (Edoardo) capitoli in coda, 0/5
-Schadenfreude</em>


"Che potente forza spirituale!"


Lin Ming si agitò.


Vide un'energia spirituale selvaggia che vorticava, formando una tempesta viola. Aveva la sensazione che se si fosse avvicinato, il suo mare spirituale sarebbe stato fatto a pezzi.


Non troppo lontani da lui, anche la principessa Ziyun, il re Zilin e gli altri si fermarono sul posto con un'espressione solenne. Ogni loro movimento e gesto sembrava rallentato, come se fossero impantanati in una palude; era chiaro che le loro anime erano state messe sotto pressione allo stesso modo, se non ancora di più rispetto a Lin Ming.


"Mm? Questo è...?"


Anche se la forza spirituale di Lin Ming era stata repressa, la sua percezione divina era rimasta fine e formidabile come prima.


Poteva sentire che al picco di questa montagna c'era una pioggia densa e rugiada che conteneva un'intensa aura divina, che spingeva il corpo ad aprire ogni poro.


Voleva raggiungere il picco di questa montagna e raccogliere quell'acqua.


Tuttavia, proprio quando fece un passo in avanti, la tempesta spirituale che avvolgeva il suo mare spirituale iniziò ad agitarsi di nuovo, diventando sempre più intensa.


Il volto di Lin Ming si arrossò e il suo respiro divenne affannato.


"Abbiamo raggiunto la divina montagna illimitata. Questa è una famosa montagna spirituale localizzata nel campo di battaglia Akashico. Si dice che un tempo un guerriero impareggiabile sia salito su questa montagna e abbia lasciato un'eredità sconvolgente. Tuttavia questa montagna è strana. C'è una potente tempesta spirituale che la avvolge e che può anche influenzare la fonte spirituale di una persona... un tempo, un guerriero ha cercato di scalare la montagna del Dio Impareggiabile, ma la sua forza spirituale è stata ferita gravemente ed è diventato un ritardato mentale..."


"Sarebbe particolarmente pericoloso per un umano..."


La principessa Ziyun gettò un'occhiata verso Lin Ming. Anche se aveva riconosciuto la sua forza e la sua comprensione delle leggi, un umano non poteva competere con la forza spirituale di uno spirita. In termini di resistenza, avevano un vantaggio incredibile in confronto agli umani.


"La ringrazio per il consiglio principessa." Lin Ming fece un respiro profondo. Fece sprofondare la sua energia nel suo dantian e protesse la sua anima per sopportare questa enorme pressione.


Allo stesso tempo, il re Zilin e il giovane spirita vestito di broccato emisero un'aura viola spento. stavano usando il potere dei loro mari spirituali per resistere a questa tempesta spirituale.


Mentre avanzavano, iniziarono a mostrare entusiasmo, era chiaro che stessero aspettando con impazienza questa pioggia spirituale.


Il re Zilin apparteneva alla razza degli spiriti, così aveva un netto vantaggio in questo campo. Sotto questo aspetto, superava perfino gli spirita.


In questa divina montagna illimitata aveva vantaggio quasi insuperabile!


In quel momento Lin Ming fece un passo indietro. Un vortice nero iniziò a formarsi nel suo mare spirituale.


<em>Clang!</em>


Come un'arma divina che lasciava il suo fodero, Lin Ming scatenò una forza spirituale e un'aura incredibili. Come una lancia che trapassava ogni ostacolo, creò un buco in questa tempesta spirituale.


Lin Ming avanzò con calma, un passo per volta.


"Eh?"


La principessa Ziyun capì che doveva essere avvenuto un qualche tipo di cambiamento in Lin Ming. Ora poteva perfino resistere alla tempesta inesauribile rilasciata dalla divina montagna illimitata.


<em>Weng! Weng! Weng!</em>


Una lancia spirituale si levò dal mare spirituale del giovane, ruggendo come un drago appena destato da un sonno profondo. Ululò in avanti, portando uno slancio soverchiante mentre impattava contro la tempesta spirituale.


Questa lancia blu conteneva una forza spirituale incredibile ed emanava uno slancio impareggiabile. Era lo spirito da battaglia spirituale al gran successo che Lin Ming aveva formato in passato.


Nel campo di battaglia del Sogno Akashico, le leggi avevano soppresso la sua coltivazione e anche la sua forza mentale e spirituale erano diminuite. Tuttavia il suo spirito da battaglia era rimasto formidabile come prima.


Uno spirito da battaglia poteva attaccare la forza spirituale; era uno strumento estremamente strano e potente. In passato, Lin Ming lo aveva usato per uccidere molti potenti nemici.


Il suo spirito da battaglia al gran successo conteneva anche energia primordiale; era di qualità superiore rispetto agli altri.


<em>Bang!</em>


La tempesta spirituale crepitò. La pressione sul mare spirituale di Lin Ming si attenuò.


Grazie al suo spirito da battaglia, anche se la sua forza spirituale era più debole di quella della principessa Ziyun e degli altri, non era più lento di loro.


Un passo alla volta, più si avvicinava alla Divina Montagna Illimitata e più intensa era la tempesta spirituale che doveva affrontare.


Allo stesso tempo, il suo spirito da battaglia era impegnato in una dura battaglia nel suo campo di forza spirituale, sostenendo lentamente Lin Ming.


Di fronte a lui, la fronte del re Zilin era già imperlata di sudore. Anche così, mantenne un portamento coraggioso e audace. La sola differenza stava nella luce tagliente del suo sguardo mentre affrontava con furia il campo di forza spirituale.


"Anche l'umano ci sta seguendo?"


All'improvviso il re Zilin notò che ad appena tre passi da lui, il giovane umano vestito di bianco lo stava seguendo con tranquillità. In effetti non c'era nemmeno una goccia di sudore sul suo volto.


Anche se l'umano era lento, il re Zilin non era riuscito a seminarlo.


Il re Zilin si accigliò. Com'era possibile? Anche un umano era arrivato a questo punto?


Anche se la principessa Ziyun era una donna, era comunque un grande talento. Il re Zilin poteva accettare la sua presenza. Ma ora un umano lo aveva raggiunto.


Una luce cupa brillò nel suo sguardo.


Era una persona incredibilmente arrogante ed era considerato un genio della razza degli spiriti. Anche così, un mero umano lo seguiva e non poteva accettarlo. Il vantaggio di un umano stava nella coltivazione dell'energia, ma erano dei neofiti in quanto a spirito, così come riusciva a tenere il passo con loro?


Accanto a Lin Ming, anche il giovane spirita vestito di broccato gettò un'occhiata verso di lui con una luce ostile nello sguardo.


A questo punto, solo poche persone erano riuscite ad arrivare fin qui.


Anche gli altri più deboli avevano provato ad avanzare, ma una volta che erano arrivati ai piedi della montagna, avevano urlato ed erano stati spazzati via dal campo di forza spirituale.


Alcuni che temevano la pressione spirituale e avevano esitato. Osservavano con invidia chi stava avanzando, ma non osarono correre il rischio di procedere.


Alcuni videro che di fronte al gruppo davanti c'era un giovane umano.


"Come può esserci un umano? È davvero... davvero..."


Il praticante di arti marziali non sapeva cosa dire. Aveva perso contro un umano in quanto a forza spirituale.


Era una situazione simile ad un gruppo di maestri di scacchi che perdeva contro un esperto di dama. Era davvero umiliante.


Avevano perso la faccia!


"Non preoccuparti, nel Mondo dell'Anima un umano non può godersi la gloria. Probabilmente fallirà a metà strada e anche se potesse arrivare alla fine, consumerà una grande quantità di energia. Se otterrà qualche occasione fortunata, potremmo ucciderlo insieme e derubarlo." Qualcuno sbuffò con indignazione.


Alla fine Lin Ming arrivò a metà della montagna.


Il paesaggio di fronte a lui era cambiato.


Si era ritrovato in una coltre di pioggia.


Questa lieve pioggia era la foschia che aveva visto alla base della montagna.


Dopo essere stato toccato da questa pioggerellina, Lin Ming sentì l'acqua scavare nel suo corpo, inondando il suo mare spirituale e facendogli recuperare rapidamente la sua forza spirituale. Inoltre nutriva ed espandeva costantemente il suo mare spirituale.


"Che ricca e potente... forza spirituale. Questa è pioggia formata da fonte spirituale!" Lin Ming capì subito cos'era questa pioggia di luce.


Solo la fonte spirituale così ricca da condensarsi poteva aiutare in questo modo la sua forza spirituale.


Anche il suo spirito da battaglia sembrava rivitalizzarsi sotto questa pioggia; aumentò di dimensioni, diventando sempre più feroce e potente.


Lin Ming non si affrettò a salire, invece si guardò attorno.


Scoprì che questa pioggia era formata da un ruscello mormorante lungo il pendio.


Era un ruscello misterioso. Nonostante schizzasse acqua nel cielo, non emetteva nemmeno un suono.


Ovunque passasse la corrente, la pietra della montagna diventava color nero cristallino ed emetteva una potente forza spirituale.


"Quelli sono cristalli spirituali di massima qualità, solo un pezzettino sarebbe un tesoro inestimabile." Le pupille di Lin Ming si rimpicciolirono quando vide i cristalli.


Dopo non molto tempo, distolse lo sguardo. Si sedette sul posto e iniziò a meditare. Come una balena che risucchiava l'acqua, inspirò profondamente, inspirando la fonte spirituale vagante attorno a lui e permettendole di inondare il suo corpo.


Nel frattempo, anche la principessa Ziyun, il re Zilin e gli altri fecero la stessa cosa.


Dopotutto, questa foschia fatta da fonte spirituale era il tesoro più importante. Poteva nutrire e depurare la forza spirituale, potenziando anche la coltivazione. Era molto più importante di un qualche tesoro esterno.


Dopo un bastoncino di incenso di tempo, Lin Ming aprì lentamente gli occhi.


Aveva notato che la forza spirituale nel suo mare era quasi raddoppiata. Una grande quantità di foschia non ancora raffinata galleggiava sopra il suo mare spirituale, formando uno strato simile ad un muro.


Rischiarava i suoi sensi, dandogli una sensazione di freschezza. Lin Ming si sentì molto più sicuro di poter affrontare il campo di forza della montagna.


"Umpf." Risuonò un freddo sbuffò di fronte a lui.


L'alto re Zilin schernì freddamente Lin Ming, una luce disgustata trapelò dalle sue pupille rosso sangue. Questa Divina Montagna Illimitata si era formata dopo innumerevoli anni e lui, Lin Ming, la principessa Ziyun e il giovane spirita vestito di broccato avevano assorbito una grande quantità di fonte spirituale.


Se l'umano non fosse stato qui, allora il re Zilin sarebbe riuscito ad assorbire più energia. In ogni caso, era molto scontento di dover dividere parte di questa occasione fortunata con un umano come Lin Ming.


Tuttavia non disse nulla. Aveva la sensazione che Lin Ming non fosse un individuo pacifico o gentile. Era inutile combattere a questo punto.


Continuò ad avanzare.


"Non mi sarei mai immaginata che un umano avrebbe ottenuto dei risultati del genere per quanto riguarda gli spiriti da battaglia." Le parole della principessa Zilin riecheggiarono nella mente di Lin Ming.


Il giovane aveva rivelato ogni sorta di peculiarità durante il loro viaggio, riempiendola di meraviglia ogni volta. Pensava che forse questo umano avesse dei grandi segreti; non sapeva proprio da dove proveniva.


"Se ci sarà un'altra occasione fortunata, uniamo le forze e lottiamo per ottenerla. Non sono in buoni termini con il re Zilin, può essere considerato un mio nemico."


La principessa Zilin cercò di trarre Lin Ming dalla sua parte. In quel momento, a causa della tempesta spirituale, i suoi seguaci non erano riusciti a tenere il passo con loro. Con un alleato dalla sua parte, la sua squadra sarebbe stata molto più forte.


Lin Ming annuì. Senza dire molto altro, avanzò velocemente.
                                


                                



