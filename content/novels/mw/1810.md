---
weight: 1810
title: Capitolo 1810 – Decimazione
pubDate: 2025-12-15T08:37:10.446Z
tags:
    - mw
---


<em>Capitolo sponsorizzato, ringraziamo Edoardo!
8 (Edoardo) capitoli in coda, 0/5
-Schadenfreude</em>


"Attacchiamo insieme!"


Gridò all'improvviso il re Zilin mentre la bestia spirituale iniziava a collassare. Al suo fianco, apparì un bagliore brillante, era lo spirita vestito di broccato, stava scagliando dei lampi neri.


Queste saette scintillavano piene di rune stellari ed emanavano un'aura terrificante.


Diversi altri praticanti di arti marziali rilasciarono la loro forza spirituale da ogni direzione, cercando di attaccare Lin Ming e di impedirgli di prendere il frutto kirin.


Sfortunatamente per loro era troppo tardi. Lin Ming voleva ottenere il tesoro ad ogni costo, così come poteva rinunciarvi così facilmente?


Usò il campo di forza primordiale e la sua forza primordiale per resistere a tutti gli attacchi. Poi afferrò il frutto kirin, non importava quanto il tesoro provasse a dimenarsi.


Nel momento in cui lo prese, Lin Ming cambiò espressione. Avea avuto la sensazione che, nell'istante in cui aveva raccolto il frutto, avesse allarmato una qualche antica bestia feroce.


L'osso enorme in cui cresceva il frutto kirin iniziò a tremare violentemente, emettendo un ruggito.


Lin Ming tremò. Sentì l'energia antica e sconfinata precipitarsi per il suo corpo, rompendo molti dei suoi meridiani e ferendo i suoi organi!


Lin Ming sputò una boccata di sangue. Il sangue iniziò anche a colare dagli orifizi del suo viso. Questo strano potere lo aveva ferito gravemente e lo aveva indebolito!


Cos'era successo?


Lin Ming sussultò. Ma strinse i denti e mise da parte il frutto kirin.


Se fosse stato qualcun altro a raccogliere questo tesoro, sarebbe morto per il contraccolpo.


E perfino Lin Ming era stato ferito gravemente.


Il bagliore brillante che aveva pervaso tutta la Divina Montagna Illimitata iniziò a spegnersi rapidamente non appena il frutto era stato raccolto.


I numerosi praticanti di arti marziali rimasero a guardare, l'avidità e la paura frammiste nei loro sguardi. Lin Ming aveva già dimostrato la sua forza; nessuno qui poteva rivaleggiare con lui.


"Fortunatamente ha subìto un contraccolpo quando ha raccolto il frutto ed è rimasto gravemente ferito. Attacchiamolo tutti insieme e riprendiamoci il frutto. Siamo in così tanti, come possiamo essere spaventati da un umano ferito?" Ruggì un praticante di arti marziali nascosto astutamente tra la folla.


Lo sguardo elettrico di Lin Ming si concentrò su questa persona.


"Sei furtivo come un ratto, meriti di morire." Proprio mentre parlava, una perla cristallina di sangue apparì dalla sua fronte, appariscente come una gemma.


Un raggio di luce di lancia sfrecciò dal palmo di Lin Ming e trapassò la testa della persona che aveva gridato come una saetta invisibile.


Con un forte scoppio, la testa del praticante di arti marziali esplose e il suo corpo si accasciò a terra.


Per un po' i presenti si ammutolirono per la paura.


L'aura di questo giovane di fronte a loro sembrava ancora più misteriosa.


"Patetico umano, uccidiamolo insieme!"


Il re Zilin gravemente ferito non riuscì più a trattenersi. Il suo corpo iniziò ad emettere strane increspature di energia.


Aveva capito di non poter affrontare da solo Lin Ming, così avrebbe abbandonato ogni pretesto d'onore e avrebbe sollecitato tutti i presenti ad attaccarlo insieme.


Finché avessero ucciso questo umano, allora sarebbe riuscito a compensare l'affronto ricevuto.


Lin Ming inarcuò le sopracciglia. Concentrò la sua forza nei suoi piedi e scattò così velocemente da fare frantumare la pietra sotto i suoi piedi. Sembrava una meteora nel cielo. Mentre squarciava il vuoto, si lanciò dritto sul re Zilin, affrontando tutti in uno scontro ravvicinato di gruppo.


<em>Bang! Bang! Bang!</em>


Lin Ming sembrava un dio demoniaco. Si avventò sul gruppo di spirita e iniziò a massacrarli tutti.


Ogni sorta di forza spirituale brillava ed esplodeva. Luci magnifiche si levarono al cielo, arrivando all'orizzonte. Nella Divina Montagna Illimitata risuonarono tuoni incessanti.


La principessa Ziyun non si unì alla battaglia. I suoi occhi brillavano mentre concentrava lo sguardo su Lin Ming.


"L'umanità... da quando ha prodotto un talento del genere? La sua comprensione delle leggi è incredibilmente profonda... il suo fisico è forte come quello di una Bestia Divina e anche la sua forza spirituale è sbalorditiva. È incredibile!"


Stava guardando come Lin Ming stava affrontando il gruppo di praticanti di arti marziali. A parte il re Zilin e lo spirita vestito di broccato che potevano combatterlo quasi alla pari, tutti gli altri furono annientati velocemente. Lin Ming stava lanciando un attacco dopo l'altro, facendo esplodere le teste dei praticanti di arti marziali ogni qualche respiro di tempo.


Inoltre i suoi metodi di combattimento erano selvaggi e brutali. Data la forza del suo fisico, poteva ignorare completamente gli attacchi dei praticanti di arti marziali più deboli.


Lin Ming si fece strada uccidendo. Ad ogni morto, poteva sentire che il suo gettone stava diventando sempre più caldo mentre i punti merito aumentavano.


Il re Zilin rimase a guardare impotente mentre i suoi attacchi spirituali attaccavano Lin Ming da dietro, solo per lasciare una ferita minore. Non solo il suo assalto era stato ignorato, ma Lin Ming aveva approfittato dell'occasione per fare scoppiare la testa di un altro praticante di arti marziali. Una paura improvvisa colse il re Zilin, questo umano era fin troppo terrificante.


Chiaramente era ferito, eppure era così feroce. Se fosse stato al picco delle sue forze quanto sarebbe stato potente?


Il re Zilin strinse i denti e scaglie spuntarono dal suo corpo rilasciando un'ondata di strane rune.


Questo era un simbolo d'iscrizione. Non appena apparì, lo spazio attorno si congelò e iniziò ad emanare energia fredda.


Anche il vuoto cominciò a congelare.


Le scaglie del re Zilin emanarono di nuovo energia e rilasciarono questi strani simboli tre volte.


Usò una tecnica spirituale che assochilometriva ad una ragnatela nera. Tutti i simboli pendevano da questa rete.


Lin Ming all'inizio aveva dato le spalle al re Zilin, ma quando sentì questo strano potere che si radunava dietro di lui, si girò.


Quando si voltò, dovette affrontare un'esplosione accecante.


Una tempesta fredda sembrò congelare lo spazio, una forza gravitazionale annientante piena del vero significato del fulmine iniziò a piovere verso di lui con una forza sufficiente a distruggere una stella.


"Mm? Simboli di iscrizione?" Lin Ming sussultò. Questi simboli possedevano dei concetti antichi e misteriosi; non erano affatto ordinari.


Ci furono delle esplosioni. La tempesta spirituale che aveva avvolto l'intera Divina Montagna Illimitata diventò sempre più violenta.


Lin Ming fu travolto completamente da questa corrente selvaggia. Si sollevò un'enorme piuma di energia mentre gli elementi del fulmine, del fuoco e del ghiaccio si mescolavano.


Alcuni praticanti di arti marziali più deboli furono colpiti dalle onde e furono scaraventati a decine di piedi di distanza.


<em>'È morto...'</em>


Pensarono tutti quanti. Ma prima che potessero capire cos'era successo, ci fu un cambiamento improvviso al centro della tempesta.


Apparì un albero torreggiante che portava ondate di forza mistica e accompagnato da fiamme della tribolazione e draghi del fulmine ululanti.


I rami di questo albero enorme assochilometrivano ad innumerevoli fruste. Squarciavano lo spazio, causando un'enorme tempesta.


Un potere mostruoso del fuoco si legò con i draghi del fulmine e crearono un enorme foro nella tempesta d'energia.


"Questo..."


La voce del re Zilin tremò. Aveva scagliato ogni singolo simbolo di iscrizione che aveva con sé, eppure questo umano era sopravvissuto...


All'improvviso, un raggio di luce di lancia sfrecciò verso di lui.


Poi, con un'esplosione, fu seguito dall'ombra di una persona; era Lin Ming.


<em>Puff!</em>


Il re Zilin vomitò una boccata di sangue e fu scaraventato via. L'attacco di Lin Ming l'aveva fatto volare via, ma visto che il giovane era gravemente ferito, non era riuscito ad uccidere il re Zilin.


Lin Ming si trasformò in un raggio di luce e si precipitò verso l'entrata della caverna!


Non sapeva cos'era accaduto quando aveva raccolto il frutto kirin. Quando lo aveva fatto, una forza sconosciuta era fuoriuscita dall'antico osso e aveva trapassato il suo corpo.


Doveva cercare un'area sicura ed esaminare le sue condizioni.


"Inseguitelo!"


Il re Zilin strinse i denti. Era sempre stato molto ambizioso e il suo talento era eccellente per la sua razza. E nonostante tutto aveva incontrato questo strano giovane umano che l'aveva sconfitto più e più volte.


Tirò fuori una pillola dal suo anello spaziale e la inghiottì. Un rossore bizzarro colorì il suo volto. Poi, senza aspettare, inseguì Lin Ming.


Gli altri maestri della razza degli spiriti fecero lo stesso.


Il gruppo sapeva bene di non poter competere con questo giovane umano, ma non volevano arrendersi. Questo frutto kirin poteva formare una pillola trascendente, come potevano permettere che cadesse nelle mani di qualcun altro?


Si erano precipitati anche lui verso Lin Ming. Ma visto che erano troppo deboli, furono seminati da Lin Ming.


Solo il re Zilin e un po' di altri coltivatori riuscirono a stento a tenere il passo con lui.


.....


<em>Hu! Hu! Hu!</em>


Forti venti ulularono. Lin Ming volò in avanti con una velocità fulminea. Fitte di dolore facevano pulsare il suo corpo.


Gli organi di Lin Ming erano danneggiati e diverse sezioni dei suoi vasi sanguigni erano esplose. Tuttavia il suo fisico era troppo potente. Ogni pollice del suo corpo lucente iniziò a contorcersi, ma una strana energia lo ostacolò, impedendo al suo fisico di rigenerarsi rapidamente.


<em>'Le mie ferite sono gravi. Ci vorrà un po' di tempo prima di poter guarire...'</em>


Pensò Lin Ming . Se fosse stato avvistato da altre persone e fosse stato coinvolto in un conflitto, avrebbe accumulato le ferite. Non sarebbe stato affatto un risultato positivo per lui.


Strinse i denti e usò una tecnica di movimento fulminea. Lo spazio sembrò perdere significato e i lineamenti della usa figura si offuscarono mentre sorvolava una collina.


Il campo di battaglia del Sogno Akashico era vasto e sconfinato, per lo più desolato. Le catene montuose continuavano ad inoltrarsi senza fine ed enormi caverne sotterranee e passaggi si estendevano sotto di lui.


Lin Ming cercò un terreno particolarmente accidentato con molti posti dove nascondersi in cui si sarebbe potuto ritirare.


Superò altre montagne e numerosi fiumi. Così seminò facilmente le persone che lo stavano inseguendo.


Il re Zilin gravemente ferito era guarito lentamente durante l'inseguimento. Ma la sua forza non era pari a quella di Lin Ming fin dall'inizio. Poté solo guardare impotente mentre veniva seminato da Lin Ming, che alla fine svanì tra le innumerevoli catene montuose.


"Che odioso!"


Il re Zilin batté i piedi mentre guardava le catene montuose di fronte a lui.


Lentamente, gli altri maestri della razza degli spiriti lo raggiunsero.


"Usate un simbolo di trasmissione dell'immagine e mandate un ritratto di quel moccioso ad ogni gruppo di maestri vicini. Riferite loro del frutto kirin..." Disse i re Zilin stringendo i denti.


Quel giorno, tutti gli esperti che stavano esplorando le aree attorno alla Caverna Spirituale ottennero un'informazione: un frutto kirin era apparso nella Caverna Spirituale ed era stato un ragazzo umano a prenderlo.


Per quanto riguardava il frutto, anche se molte persone non l'avevano mai visto prima, solo vedendo l'immagine del kirin, capirono che non si trattava di un tesoro ordinario.


Per un po', ci fu un grande trambusto nel campo di battaglia del Sogno Akashico. Molti maestri iniziarono a dirigersi verso la Caverna Spirituale...
                                


                                



