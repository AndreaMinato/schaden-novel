---
weight: 1811
title: Capitolo 1811 – Misteriosa Ragazzina
pubDate: 2025-12-15T08:37:10.446Z
tags:
    - mw
---


<em>Capitolo sponsorizzato, ringraziamo Edoardo!
7 (Edoardo) capitoli in coda, 0/5
-Schadenfreude</em>


Le vaste catene montuose erano distante e misteriose. I picchi costellavano il paesaggio, tutte avvolte da una foschia nera densa e viscosa.


Le montagne erano spoglie e prive di segni di vita. Il terreno era ricoperto solo di strane pietre.


L'aria era fredda e cupa, l'atmosfera ferma.


Dalle profondità delle catene montuose distante riecheggiavano ruggiti terrificanti, sembrava che alcune antiche bestie feroci si stessero destando dal loro sonno.


Lin Ming procedette con cautela finché non trovò una caverna nascosta. Solo allora si sedette e si rilassò.


Tirò subito fuori il frutto kirin.


Quando lo fece apparire, una ricca fragranza medicinale aleggiò nell'aria, formando una nebbia tangibile che riempì ogni pollice della caverna.


Non appena sentì un po' di questo profumo, ebbe la sensazione che il suo corpo fosse stato depurato da un corso d'acqua pura, mettendolo a suo agio.


<em>Chirp! Chirp!</em>


Il frutto kirin lottò selvaggiamente, ma visto che non poteva ancora manifestare una forma, non poteva scappare.


Lin Ming esitò per un momento. Per sfruttare al massimo l'efficacia medicinale di questo frutto, avrebbe dovuto raffinarlo in una pillola; non avrebbe dovuto inghiottirlo. Ma ora aveva ricevuto gravi ferite e c'era un'energia estranea che pulsava nel suo corpo e lo stava influenzando.


Inoltre le enormi esplosioni causate dai simboli di iscrizioni aveva spaccato varie sezioni dei suoi meridiani e dei suoi vasi sanguigni.


Doveva occuparsi di tutti questi problemi. Quando stava scappando, non aveva avuto tempo di gestirli, ma ora poteva riposarsi per un momento per guarire.


Lin Ming rifletté per un po'. Prese due foglie dal frutto e le inghiottì.


Dopo averlo fatto, Lin Ming le sentì sciogliersi nel suo stomaco. Poi, un momento dopo, un sole sembrò eruttare nel suo corpo.


Una forza potentissima sollevò delle onde nel suo mare spirituale. E questa energia mostruosa arrivò al suo picco.


"Che forte efficacia medicinale, che forza spirituale ottima..."


Lin Ming non esitò. Fece circolare tutta la sua vitalità del sangue e iniziò a coordinarla con l'efficacia medicinale delle foglie del frutto kirin per guarire le sue ferite.


La vitalità del sangue nel suo corpo iniziò a gonfiarsi come un fiume che esondava...


Dopo due giorni e due notti, Lin Ming aprì gli occhi. Una luce brillante balenò nelle sue pupille; la sua forza spirituale aveva raggiunto un nuovo picco.


Ora era guarito completamente.


Lin Ming non poté che ripensare al re Zilin arrogante. Iniziò ad emanare un intenso intento omicida.


Ma presto rinunciò all'idea. Esaminò le sue condizioni e scoprì stranamente che non c'erano stati cambiamenti nel suo corpo. Il contraccolpo causato dalla strana energia era stato guarito così facilmente?


Non trovò soluziona questo quesito, così estrasse il frutto kirin e lo guardò.


Nel frattempo, il frutto kirin era riuscito a manifestare due zoccoli frontali. Quando apparì tra le mani di Lin Ming, le sue zampe iniziarono a fremere rapidamente mentre cercava di sfuggire dalla sua presa.


"Questa cosa, se si manifestasse pienamente, sarebbe difficile imprigionarlo... Dovrò raffinare completamente la sua coscienza spirituale." Lin Ming strinse il frutto.


<em>Chirp! Chirp!</em>


Il frutto kirin fu colto dal panico. Le sue grida sembravano davvero terrorizzate.


"Questo piccolo frutto..."


Questo tesoro così strano e magico sbalordì sempre di più Lin Ming. Non era diverso da una piccola forma di vita. Per un po' Lin Ming esitò al pensiero di annientarne la coscienza.


Poi, dalle profondità della caverna, risuonarono dei passi.


"Chi va là?" Chiese Lin Ming entrando in allerta. I suoi muscoli si tesero e il suo sguardo elettrico si concentrò sull'entrata della caverna.


La caverna in cui si trovava era profonda e illimitata, piena di tunnel che si estendevano in ogni direzione. Lin Ming fu sbigottito dal fatto che fosse apparso qualcuno in quel luogo.


Una timida ragazzina vestita di rosso passò da una delle entrate.


Questa ragazzina sembrava avere circa 15-16 anni. I suoi capelli neri ricadevano come una cascata sulle sue spalle e il suo aspetto era raffinato. Tuttavia sembrava un po' confusa. Il suo sguardo in particolare attirava l'attenzione. Le sue pupille sembravano oltremodo misteriose e sembravano illuminate da delle lievi luci rosso sangue.


Mentre osservava Lin Ming, c'era una chiara traccia di esitazione e paura nel suo sguardo.


La sua presenza emanò una sensazione davvero strana, come se fosse completamente in sintonia con questo mondo e fosse stata creata dalla buona fortuna di questa terra.


Sotto la percezione di Lin Ming, non sembrava diversa da una pietra ordinaria o da un filo d'erba.


"N... n-n-non mangiarlo..." Disse la ragazzina vestita di rosso.


La sua voce era splendida, ma parlava lentamente e balbettando, come se stesse facendo fatica a pronunciare ogni parola.


"Chi sei?" Lin Ming non osò abbassare la guardia. Il suo sguardo rimase incollato su di lei.


Era sicuro che le notizie di come aveva preso il frutto kirin si fossero già diffuse in giro. Probabilmente c'erano innumerevoli persone che lo stavano cercando, ma chiaramente questa ragazzina non faceva parte di quel gruppo di persone. Non riusciva a spiegarsi come fosse riuscita ad arrivare fin qui.


Lin Ming fece un cenno con la mano destra ed estrasse una lancia. Quando l'arma apparì, tremò silenziosamente, piena di sete di sangue.


Vedendola, la ragazza vestita di rosso si spaventò e arretrò. Chiaramente voleva scappare, ma quando il suo sguardo si posò sul frutto kirin in mano a Lin Ming, esitò e si fermò.


"T-t-t-tu... se non lo mangerai, io... p-p-potrò... darti.... qualcosa di b-b-buono." La ragazzina non rispose alla domanda di Lin Ming, ma sembrava preoccupata per il frutto kirin. Sembrò parlare un po' più velocemente rispetto a prima, ma balbettava ancora.


I piccoli occhi del frutto kirin si posarono sulla ragazzina, mostrando uno sguardo affettuoso ed entusiasta. Cinguettò verso la ragazzina mentre cercava di scappare disperatamente tra le sue braccia.


"P-p-p-posso usare questo per... f-f-f-fare uno scambio con te." La ragazzina vestita di rosso rivelò uno sguardo preoccupato quando sentì le grida del frutto kirin.


Aprì la mano e rivelò un cristallo rosso delle dimensioni di un fagiolo di soia.


Lin Ming concentrò lo sguardo su questa gemma, che si sciolse subito e diventò una goccia di sangue.


<em>Pata! Pata!</em>


Quando questa goccia di liquido rosso apparì, emise delle onde soniche che fecero accelerare il suo battito cardiaco.


Queste fluttuazioni erano misteriosi e contenevano un'enorme forza spirituale. Lin Ming ebbe la sensazione che il suo cuore fosse entrato in risonanza con questo liquido rosso.


"Questo è..." Lin Ming fissò con cautela la goccia di liquido rosso. Il suo intuito gli suggeriva che non era sangue, ma qualunque cosa fosse, conteneva un'energia vitale e una fonte spirituale titaniche.


Una luce brillante illuminò lo sguardo di Lin Ming, rune brillavano al suo interno. Voleva esaminare questa goccia d'acqua.


Ma questa goccia era incredibilmente misteriosa. Era così enigmatica che il giovane non riuscì a sondarla.


Anche così, poteva percepire quanto era terrificante.


Un'aura incredibilmente potente e sacra fuoriuscì da questo liquido. La fonte spirituale che conteneva aveva raggiunto livelli indescrivibili.


Era impossibile valutare il valore di questa goccia, ma indubbiamente doveva essere un tesoro di massima rarità.


"Q-q-quest'acqua di sorgente... l'ho trovata... da dentro una caverna... io... l-l-l'ho presa... e d-d-dopo... la sorgente è scomparsa. Dovrebbe... essere molto preziosa." Spiegò frettolosamente la ragazza vestita di rosso temendo che Lin Ming non ne sarebbe stato interessato. Gesticolava costantemente con la mano.


"Caverna? Intendi la Caverna Spirituale?" Chiese Lin Ming. Naturalmente si ricordava delle leggende. Si diceva che un tempo ci fosse stata una sorgente al suo interno, ma era scomparsa. Che avesse formato... le Sorgenti delle Lacrime di Sangue?


Quando Lin Ming ripensò a queste parole, alzò le sopracciglia. Le Sorgenti delle Lacrime di Sangue erano il tesoro più prezioso in assoluto della Caverna Spirituale.


Si diceva che fosse il sangue condensato di un re divino impareggiabile vissuto molto tempo fa. Un tempo anche delle Vere Divinità erano entrate nella Caverna Spirituale per cercarlo, ma dopo che era scomparso, avevano rinunciato ad esplorarlo.


All'improvviso iniziò ad insospettirsi. Chi era questa ragazzina? Era apparsa dal nulla come un fantasma e aveva anche un tesoro del genere. Inoltre chiaramente aveva familiarità con questo frutto kirin e sembrava che il frutto kirin la conoscesse, la ragazzina era perfino preoccupata per il frutto...
                                


                                



