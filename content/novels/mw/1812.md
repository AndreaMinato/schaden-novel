---
weight: 1812
title: Capitolo 1812 – Tesoro Nascosto
pubDate: 2025-12-15T08:37:10.446Z
tags:
    - mw
---


<em>Capitolo sponsorizzato, ringraziamo Edoardo!
6 (Edoardo) capitoli in coda, 0/5
-Schadenfreude</em>


Lo sguardo di Lin Ming si concentrò sui piedi nudi della ragazzina. Anche se il percorso era pieno di pietre frastagliate, sembrava che stesse camminando su una superficie d'acqua liscia, completamente in sintonia con l'ambiente circostante.


"Chi sei?"


Chiese un'altra volta Lin Ming. Tuttavia la ragazzina si limitò ad arrossire. Strinse i pugni e non disse altro.


Lin Ming si accigliò lievemente, non riusciva a percepire affatto la coltivazione di questa ragazzina. Sembrava una mortale, ma il suo intuito gli suggerì che la situazione non era così semplice. Doveva possedere un qualche tipo di abilità mistica e non riusciva a vedere quali fossero i limiti della sua forza.


Il silenzio di Lin Ming innervosì la ragazzina, che disse: "Non... n-non... non è sufficiente?"


La ragazzina pensava che l'oggetto che aveva tirato fuori non fosse abbastanza prezioso o se non altro, non bastasse a soddisfare Lin Ming. Forse avrebbe comunque mangiato il frutto kirin.


Ci rifletté per un momento e poi disse: "C... c-c-c-conosco... un posto dov'è nascosto un tesoro. Posso d-d-dirti dov'è, ma non p-p-puoi mangiarlo."


Era evidente quanto ci tenesse al frutto kirin.


"Che posto?" Lin Ming era interessato.


"I-i-io... non posso vederlo chiaramente... se v-v-vieni con me... vedrai..." La ragazzina vestita di rosso non sembrava affatto abituata a parlare. Strascicò le parole come se avesse bisogno di ricordarsi le parole che doveva dire.


Lin Ming esaminò con cautela la ragazzina. Data la sua personalità attenta, non sarebbe dovuto andare in un posto così sconosciuto. Ma questa ragazzina non sembrava avere affatto intenzioni malvagie.


"Conducimi in quest'area nascosta. Non mangerò il frutto kirin."


Sentendo queste parole, la ragazzina sembrò rilassarsi. Anche il frutto kirin cinguettò contento.


La ragazzina vestita di rosso sorrise felice quanto notò il sollievo del frutto kirin. Apparirono due fossette nelle sue guance, facendola sembrare adorabile.


"O-o-ottimo, t-t-ti farò strada." La ragazzina annuì vigorosamente, come se temesse che Lin Ming si sarebbe rimangiato la promessa.


"Non c'è fretta. Prima assorbirò quella goccia di sorgente." Disse Lin Ming. Guardò la ragazzina vestita di rosso.


Lin Ming era ancora diffidente. Dopotutto, quando avrebbe assorbito la goccia, sarebbe rimasto in una condizione indebolita.


"V... va bene." La ragazzina vestita di rosso annuì.


Dopo che la ragazzina si allontanò, Lin Ming creò un semplice incantesimo protettivo e ci entrò. Poi inghiottì direttamente la goccia della sorgente.


Presto Lin Ming fu coperto da una sconfinata luce rosso sangue.


Il bagliore divenne sempre più intenso, precipitandosi verso Lin Ming e avvolgendolo.


<em>Pata! Pata!</em>


Questa luce sanguinosa sembrò formare un enorme bozzolo traslucido che batteva come un cuore.


Ad ogni colpo, sembrava che risuonasse il tonfo di un tamburo suonato da un re divino, era tonante.


La caverna e l'intera montagna iniziarono a tremare.


Così Lin Ming si isolò per oltre 20 ore.


All'esterno, calò la notte e poi il sole sorse nuovamente. Ma nella caverna rimase la più totale oscurità.


In quel momento, raggi di luce sfrecciarono fuori dal bozzolo di sangue che lo squarciarono lentamente.


Lin Ming apparì dall'interno, una strana forza del sangue stava permeando il suo corpo. Innumerevoli rune scintillavano sulla sua pelle, brillando in sintonia con il suo battito cardiaco.


Questo fenomeno continuò per un po' di tempo per poi scomparire.


<em>'Che tesoro superbo! La mia anima è diventata più forte del 50% e c'è ancora un bel po' di forza che non sono riuscito ad assorbire, ma che posso conservare nel mio mondo interno! Ha aumentato anche la mia coltivazione... sono vicino agli stadi intermedi del Sacro Lord. In effetti, se volessi, potrei avanzare di grado adesso!'</em>


Lin Ming scoprì che una grande forza stava scorrendo per il suo mondo interno come un fiume impetuoso.


Le foglie del kirin di prima, insieme a questa goccia delle Sorgenti delle Lacrime di Sangue avevano accumulato una terrificante quantità di potere. Dato che non poteva ancora assorbirla, tutto ciò che poteva fare era comprimerla nel suo mondo interno e assorbirla lentamente.


Così sarebbe diventato sempre più difficile per lui reprimere la sua coltivazione così da non fare un avanzamento di livello prematuro.


La sua coltivazione era più che sufficientemente elevata. Ora ciò che gli mancava era il tempo. Sarebbe stato ideale se avesse avuto altri cento anni a disposizione!


Dopo aver assorbito la goccia delle Sorgenti delle Lacrime di Sangue, Lin Ming ebbe la sensazione di essere diventato più familiare con l'ambiente attorno. Pareva che la goccia di sangue in lui fosse uguale al campo di battaglia del Sogno Akashico.


"Questa sorta di sensazione familiare... dovrebbe essere perché ho assorbito quella goccia..." Lin Ming capì.


E poi cambiò espressione. Aveva percepito che la ragazzina era tornata.


Fece un cenno e un filo di fuoco della tribolazione celeste volò dal suo palmo, trasformandosi in innumerevoli rune del fuoco che si posarono lentamente sul suo corpo e si trasformarono in un abito.


La ragazzina vestita di rosso stava guardando Lin Ming con curiosità, il suo sguardo era confuso e privo di paura o sospetto. Era chiaro che non sapesse delle differenze tra gli uomini e le donne.


"Hai detto che c'è un tesoro nascosto da qualche parte?" Chiese Lin Ming.


"R-r-ricordo..."


La ragazzina mosse velocemente le mani. Era pronta a partire.


<em>Bang!</em>


Lin Ming lasciò la caverna e si trasformò in un raggio di luce mentre volava rapidamente oltre le montagne. Seguì le istruzioni della ragazzina vestita di rosso e volò verso l'area del tesoro nascosto.


Quando superò un fiume sotterraneo pieno d'acqua nera, vide una mucca rossa selvaggia che stava galoppando, il suo corpo era cosparso di fiamme cremisi.


Il suo corpo scintillava. Mentre i suoi zoccoli battevano sul terreno, l'acqua attorno evaporò a causa del calore e anche il fango del fiume si sciolse formando una melma giallo scuro; era uno spettacolo bizzarro.


Lin Ming ne fu davvero sorpreso. Questa bestia spirituale era potente quanto le creature che aveva incontrato nella Divina Montagna Illimitata.


Una bestia spirituale così potente stava affrontando qualcuno nel fiume, un vecchio dalla vitalità del sangue terrificante e forza spirituale intensa. Il vecchio stava rilasciando un potere sconfinato delle leggi del ghiaccio, sufficiente a congelare enormi tratti del fiume, solo per mettere in difficoltà la mucca. Da un lato del fiume, diversi giovani vestiti di bianco avevano creato una formazione.


"Ad un passo dallo stadio di Empireo? O..."


Lin Ming entrò in allerta; non voleva attirare l'attenzione di queste persone. Nel campo di battaglia del Sogno Akashico, c'era un'enorme quantità di maestri! Le persone che aveva affrontato nella Caverna Spirituale era solo una minuscola porzione degli sfidanti entrati in questo universo. C'erano anche molti Empirei e guerrieri ad un passo dallo stadio di Empireo che vagavano per questi territori.


Continuò ad avanzare. Stranamente, la ragazzina vestita di rosso che lo stava seguendo era scomparsa. Ma poteva sentire un'intensa fluttuazione di energia da sotto i suoi piedi, lo stava seguendo da vicino.


Nella Caverna Spirituale, la percezione divina di Lin Ming era stata accecata da uno strano potere oscuro. Era difficile per lui individuare cosa stava accadendo sotto di lui.


Eppure sapeva che le fluttuazioni di energia sotto i suoi piedi erano sicuramente quelle della ragazzina vestita di rosso.


Che fosse...


Nella Caverna Spirituale, quando aveva raccolto il frutto, una strana energia si era precipitata nel suo corpo, ferendolo gravemente.


Che fosse stata l'energia di questa ragazzina?


Lin Ming aveva avuto questo presentimento prima. Questo perché, dopo che aveva preso le foglie del frutto per guarirsi, la strana energia in lui era scomparsa, svanendo inspiegabilmente senza lasciare tracce.


All'inizio pensava che questa forza non fosse affatto semplice come sembrava e che non sarebbe dovuta scomparire così facilmente.


E subito dopo questa ragazzina era apparsa all'improvviso nella sua caverna segreta. Questa era la spiegazione più ragionevole.


Pensando a questo, il battito cardiaco di Lin Ming accelerò. Se questa ragazzina avesse avuto delle intenzioni malvagie, avrebbe potuto approfittarsi del momento in cui aveva cercato di guarirsi.


Fortunatamente la ragazzina aveva un animo puro, priva della minima malvagità.


Chi era?


E in quel momento, in lontananza, risuonò un potentissimo ruggito. Le montagne vicine tremarono e raggi di essenza spuntarono da lontano tra le montagne e squarciarono il vuoto.


Lin Ming entrò in allerta. Doveva essere una battaglia tra guerrieri. Doveva stare più attento... dopotutto, qualsiasi tesoro nascosto qui doveva essere estremamente prezioso e non voleva attirare frotte di persone.


Quest'area nascosta era localizzata nelle profondità della Caverna Spirituale. Lin Ming continuò ad avanzare con cautela. Con suo stupore, scoprì che c'erano molti più guerrieri rispetto a prima.


Alla fine Lin Ming giunse in una foresta coperta da una nebbia fitta.


Gli antichi alberi torreggiavano verso l'alto.


Incredibilmente ogni albero era grosso quanto una montagna e non si riusciva a vederne la cima. Questo spettacolo mozzafiato fece fischiare con stupore Lin Ming.


"Mm?"


All'improvviso il giovane vide dei brillanti fuochi d'artificio sopra di lui.


Erano color oro violaceo ed emanavano un'aura familiare. Presto i fuochi artificiali formarono lentamente un volto, era la sua faccia!


Lin Ming si accigliò. Si immaginava cosa doveva essere accaduto e si incupì.
                                


                                



