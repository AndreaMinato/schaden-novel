---
weight: 18130
title: Capitolo 1813 – Un Grande Massacro
pubDate: 2025-12-15T08:37:10.446Z
tags:
    - mw
---


<em>Capitolo sponsorizzato, ringraziamo Edoardo!
5 (Edoardo) capitoli in coda, 0/5
-Schadenfreude</em>


"È quel ragazzo!"


"Giusto, dev'essere lui!"


Lin Ming alzò lo sguardo. Sopra di lui, sui rami di un antico albero torreggiante, c'erano diversi coltivatori della razza degli spiriti. Le loro scaglie riflettevano una luce cupa.


Si stavano arrampicando verso l'alto, diretti verso qualcosa che assochilometriva al nido di un enorme uccello.


E sopra di loro c'erano brillanti fuochi d'artificio che illuminavano Lin Ming.


Chiaramente erano stati loro a spararli.


"Eheh, non avrei mai pensato che ti avremmo incontrati qui mentre tentavamo di catturare il passero aquila. cerchiamo mari e monti per trovarti e ti becchiamo qui. Da bravo, consegnaci il frutto kirin. Se lo farai, ti faremo morire serenamente. Anche se non potremo ucciderti davvero nel campo di battaglia del Sogno Akashico, abbiamo comunque dei modi per intrappolarti qui e farti implorare di morire!"


Gridò minacciosamente un praticante di arti marziali della razza degli spiriti con il viso coperto di scaglie blu.


Prima avevano già ricevuto notizie dal re Ziling ed erano impazziti d'invidia per questo. Per quanto riguardava la forza di questo giovane umano, avevano solo sentito vaghe dicerie, ma non erano molto informati.


Non avevano niente di cui aver paura, perché Lin Ming era un essere umano. Per loro era solo un bambino mortale che vagava per le strade di notte portando un pezzo di giada preziosa.


Non stava cercando di morire?


"Moccioso umano, non pensare di poter scappare. Ti stanno già cercando tutte le persone nella Caverna Spirituale... una volta che ti uccideremo, non solo potremo ottenere il tesoro, ma potremo anche ricevere la ricompensa."


Lin Ming guardò le fiamme che stavano ancora bruciando nel cielo. Stavano chiaramente proiettando un segnale. Tutti nel raggio di diverse centinaia di chilometri l'avrebbero visto e si sarebbero precipitati qui.


All'inizio era venuto qui per prendere un tesoro nascosto tra questi antichi alberi.


Lin Ming aveva intuito molte informazioni dalle parole del giovane della razza degli spiriti.


Qualcuno sapeva che aveva ottenuto il frutto kirin e aveva messo una grossa taglia su di lui in breve tempo. Aveva anche usato un qualche tipo di metodo per informare così tante persone. Probabilmente solo il re Zilin e il capo degli spirita avevano metodi del genere a disposizione.


Lo sguardo di Lin Ming brillò con intento omicida. Si precipitò in avanti come un tornado, avventandosi su questo gruppo. Queste persone non erano nient'altro che una calamità, doveva sbarazzarsene velocemente e andare a trovare il tesoro.


Era la prima volta che questi praticanti di arti marziali avevano visto Lin Ming. Avevano sentito che era forte per essere un umano, ma in realtà lo sdegnavano proprio per la sua razza. Non credevano affatto che Lin Ming fosse così potente.


Quando lo videro, i praticanti di arti marziali risero sonoramente. Brillanti luci blu iniziarono a brillare sulle loro fronti mentre scatenavano un'intensa forza spirituale.


I bagliori si intrecciarono. Alcuni assochilometrivano a lance, altre a serpenti, e tutti stavano puntando verso Lin Ming.


Lin Ming non tirò nemmeno fuori la sua lancia, invece usò i pugni.


Sferrò un colpo. L'aria si compresse sotto il suo attacco e un'ondata di vento duro come il ferro sfrecciò in avanti.


<em>Bang!</em>


L'onda sonica spaccò le lance e i serpenti condensati da forza spirituale. Senza fermarsi, avanzò verso uno dei nemici


Vedendo che la sua tecnica era stata distrutta così facilmente, il giovane della razza degli spiriti cercò di schivarla, ma era troppo tardi.


Con un forte strappo, l'onda lo fece a pezzi.


Senza aspettare che gli altri contrattaccassero, Lin Ming sfrecciò in avanti come un fulmine. I suoi pugni distrussero il resto dei nemici, piombando su di loro come l'ira divina.


Era stato uno scontro unilaterale.


Come potevano queste persone competere con il terrificante Lin Ming? Perfino il potente re Zilin era stato ferito gravemente dopo un pugno, figuriamoci queste persone ordinarie. Inoltre Lin Ming non era stato nemmeno al picco delle sue condizioni.


Dopo aver ucciso questi giovani, Lin Ming guardò i fuochi d'artificio che galleggiavano ancora nel cielo. I suoi occhi brillavano come stelle.


"Hanno messo una taglia sulla mia testa? Allora lascerò che vengano qui... non ho abbastanza punti merito."


Il gruppo che aveva massacrato aveva ucciso molte persone e una buona porzione dei loro punti accumulati era passata a Lin Ming.


<em>'Ho bisogno di un miliardo di punti merito per la pagina dorata. Li collezionerò qui. Organizzerò un bel banchetto di massacri e tutti sono invitati ai festeggiamenti. Se cercassi delle persone da uccidere, allora non mi basterebbero nemmeno tre anni.'</em>


Mentre stava riflettendo, Lin Ming si sedette a mezz'aria.


E l'area in cui si era sistemato era proprio sotto i fuochi d'artificio. Era pieno di sicurezza!


L'intenso odore del sangue non si era ancora disperso. Accompagnati da fruscii, apparirono diverse figure oscure, i loro occhi brillavano con luce elettrica.


"Chi ha mandato il segnale? Mm? È morto qualcuno qui... qualcuno della razza degli spiriti."


"Dev'essere quel piccolo rifiuto umano che ha ottenuto il frutto kirin. Dobbiamo affrettarci. E pensare che è riuscito ad uccidere questi coltivatori in così breve tempo, mm, non sembra affatto debole. Ma questo renderà solo le cose interessanti."


Disse una delle figure mentre usava una tecnica.


Rilasciò una massa di forza spirituale, che si distorse, come se stesse cercando di riflettere diversi ritmi. Alla fine, questa energia si condensò in una freccia nera che passò sopra le loro teste, come un segugio che aveva individuato l'odore della sua preda.


"Qualcuno sopra di noi?" Chiese perplessa la persona che aveva usato la tecnica. Guardò verso l'alto.


Da lontano vide che sopra un antico albero torreggiante, posato su un ramo spesso quanto un barile, c'era un giovane umano dai capelli neri seduto lì con indifferenza.


I suoi occhi brillavano come stelle mentre li fissava con tranquillità dall'alto.


Lo spazio attorno a lui tremò mentre le leggi circolavano lievemente, facendolo sembrare incredibilmente misterioso.


I cinque che stavano rintracciando questo umano rabbrividirono. Questo umano era riuscito a nascondere la sua aura, così non lo avevano scoperto nonostante fosse sopra le loro teste!


Era impazzito? Non stava scappando e invece aveva scelto di aspettarli qui?


Anche se fosse stato più forte di quanto affermavano le dicerie, le ondate di praticanti di arti marziali che sarebbero arrivate lo avrebbero ucciso sicuramente!


"Siete proprio veloci."


Disse con approvazione Lin Ming. Balzò giù dall'antico albero e squadrò queste cinque persone.


I cinque appena arrivati avevano delle strane sciarpe avvolte attorno alle loro teste. Non sapeva di che materiale fossero fatte, ma sembravano connesse ai loro corpi.


Innumerevoli rune brillavano sulle sciarpe ed erano percorse da motivi cremisi che si estendevano come vasi sanguigni.


Lin Ming era arrivato nel Mondo dell'Anima non troppo tempo fa, così non sapeva molto di questo posto.


"Di che tipo di razza siete?" Chiese Lin Ming. Era molto interessato alle mitiche antiche razze. Dopotutto aveva una profonda connessione con la razza degli dei primordiali, che aveva fatto parte delle antiche razze.


Uno del gruppo scoppiò a ridere come se avesse sentito la battuta più divertente al mondo.


"E pensare che non conosce la nostra razza del sangue. Sembra che gli umani siano davvero stupidi e ignoranti!"


"Non è così strano. Molti umani sono cresciuti in gabbie o hanno delle vedute ristrette visto che non hanno mai lasciato il loro universo, come potrebbero sapere della nostra razza?"


Diversi membri della razza del sangue derisero Lin Ming.


"Che moccioso folle. È incredibile che tu non lo sappia. Allora, fammi vedere di che pasta sei fatto!" Gridò un praticante di arti marziali della razza del sangue basso e magro che assochilometriva ad una scimmietta. Si leccò le labbra e rise sonoramente.


"Attacchiamolo insieme!"


Ruggì. Non sottovalutò Lin Ming, né cercò di ucciderlo da solo, invece ordinò all'intero gruppo di colpire insieme!


Queste persone erano chiaramente molto più forti di quei giovani della razza degli spiriti.


Lin Ming usò la sua percezione divina. Anche se le restrizioni dell'Universo del Sogno Akashico aveva restrizioni di leggi di ogni tipo e non capiva nulla del sistema di coltivazione della razza del sangue, poteva percepire vagamente il livello generale del gruppo. Il praticante di arti marziali che assochilometriva ad una scimmia era il più potente e ovviamente era il loro capo.


"È un ordinario Sacro Lord o è al picco? Se fossero cinque Sacri Lord al picco del loro livello allora dovrebbero avere molti punti." Disse sovrappensiero Lin Ming.


I cinque membri della razza del sangue avevano un udito molto acuto e si infuriarono sentendolo.


Fin dall'inizio avevano provato disprezzo nei confronti di Lin Ming. Ma ora avevano sentito che il giovane stava considerando solo i loro punti merito, non potevano tollerarlo!


"Un misero umano osa dire parole del genere! Allora fammi vedere come hai intenzione di uccidermi!"


"Interessante, molto interessante! Voglio giocare con te e vedere che tecniche hai."


Le pupille di Lin Ming si rimpicciolirono. Aveva sentito un sibilo acuto in lontananza, alcune persone si stavano avvicinando a gran velocità.


Il tempismo era fondamentale. Prima avrebbe distrutto questi tipi di fronte a lui.


La sua aura si scatenò. Innumerevoli fiamme avvolsero il suo braccio sinistro. Sembrava che una Vera Fenice fosse appollaiata sul suo braccio, gridando ed emanando una forza mistica.


Un Drago Azzurro fuoriuscì dalla sua mano destra per poi trasformarsi in armatura di drago. Le scaglie ricoprirono il suo braccio e l'aura terrificante di un Vero Drago si diffuse nel cielo, scioccante.


Il potere di un drago e di una fenice si intrecciarono. Perfino lo spazio iniziò a tremare.


I cinque membri della razza del sangue impallidirono.


Che forza era questa? Il sangue di una Bestia Divina?


Il gruppo aveva un'esperienza straordinaria e poteva riconoscere il sangue nel corpo di Lin Ming.


Dopotutto le loro coltivazioni erano state represse allo stadio di Soul Lord. Stavano provando paura di fronte alla forza del sangue puro di un drago e di una fenice. Come poteva questo umano avere una stirpe così pura?


<em>Bang!!</em>


Risuonò un'esplosione terrificante. Anche se la coltivazione di Lin Ming era soppressa, poteva mostrare appieno la sintonia che c'era tra un drago e una fenice.


Il loro potere si era fuso insieme, moltiplicando l'uno la forza dell'altro.


Le fiamme sconfinate e l'immensa potenza si scatenarono. Sembrava che fosse esploso un vulcano.


I cinque praticanti di arti marziali della razza del sangue furono colpiti da questo attacco.


I cinque schizzarono sangue attorno, intrecciando una rete. Anche così, la rete fu distrutta dal colpo devastante di Lin Ming, come se non esistesse nemmeno.


Il gruppo fu travolto da questa forza titanica.


Dopo averli colpiti, Lin Ming non degnò loro di un altro sguardo.


Il suo gettone iniziò a scaldarsi, informandolo che i suoi punti merito stavano aumentando di nuovo.


Questo metodo per radunare punti merito non era troppo semplice?


Lin Ming chiuse gli occhi e cercò di capire quanti punti aveva ottenuto. Ogni volta che uccideva un nemico, se il suo livello fosse stato di uno stadio superiore, avrebbe ricevuto dieci o più volte punti merito, e questa cifra aumentava esponenzialmente. Così, se avesse ucciso un Empireo, avrebbe accumulato una notevole quantità di punti merito.


Lin Ming mise da parte il suo gettone. Il suo sguardo brillò come un fulmine nell'oscurità. Stava già puntando sulla persona più veloce che si stava precipitando su di lui.


Poteva percepire anche un'enorme quantità di persone che stava volando verso di lui.


Sembrava che il frutto kirin fosse proprio un tesoro divino; poteva attirare così tante persone!
                                


                                



