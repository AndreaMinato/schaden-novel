---
title: Capitolo 1816 – Brillanti Fuochi d'Artificio
pubDate: 2025-12-15T08:37:10.447Z
tags:
    - mw
---


<em>Capitolo sponsorizzato, ringraziamo Edoardo!
2 (Edoardo) capitoli in coda, 0/5
-Schadenfreude</em>


I molti discepoli del Palazzo Zenith non avevano ancora reagito a ciò che stavano vedendo, ma un momento dopo un intenso odore di sangue assalì i loro sensi.


Lin Ming fluttuava nel vuoto. Sotto i suoi piedi c'era un'enorme pila di cadaveri!


Sangue, carne lacerata, corpi smembrati, era una scena incredibilmente spettrale.


Era...


Yu Luo si irrigidì.


Accanto a lei, anche Yi Fan impallidì. I molti Anziani del Palazzo Zenith furono colti dal panico, stupefatti.


Yu Luo fissò ad occhi spalancati il sangue che colava ancora per la lancia di Lin Ming, senza parole.


Tutte queste persone erano state uccise da Lin Muk?


Poteva sentire un forte campo di forza da provenire questi cadaveri. Questo perché erano troppo forti quando erano ancora in vita e la loro potenza si era radunata invece di disperdersi.


Eppure un gruppo di guerrieri del genere giaceva a terra come una pila di cani morti!


Lin Ming non salutò i membri del palazzo di Zenith. L'organizzazione era stata solo un piccolo trampolino di lancio che aveva usato quando era entrato nel Mondo dell'Anima per ottenere informazioni su Sheng Mei ed entrare nel campo di battaglia del Sogno Akashico.
Si era distanziato deliberatamente dal palazzo di Zenith per questo. Inoltre adesso aveva causato un trambusto troppo grande nel campo di battaglia del Sogno Akashico. Se gli altri avessero saputo delle sue connessioni con il palazzo Zenith, allora un'organizzazione di Re del Mondo come la loro non sarebbe riuscita a sopportarne le conseguenze.


Lin Ming atterrò e sondò l'ambiente attorno con la sua percezione divina. Trovò un, membro della razza degli spiriti e poi si sporse giù per afferrare il suo anello spaziale dal suo dito.


La gente guardò Lin Ming, insicura sul da farsi.


Con una forza così formidabile, probabilmente aveva incontrato moltissime occasioni fortunate e tesori. Non sarebbe dovuto essere interessato alle ricchezze di un praticante di arti marziali della razza degli spiriti.


Lin Ming lo esaminò. Dopo diversi respiri di tempo, trovò qualche simbolo di iscrizione.


Li osservò e presto capì come usarli.


Tutti rimasero sbalorditi. Questi simboli erano così speciali? Perché questo dio della morte ci avrebbe badato?


Lin Ming lanciò i simboli, che volarono nell'aria. Non solo, li aveva infusi con vera essenza e ci aveva fuso le divine arti runiche della Strada Asura, rendendoli ancora più potenti rispetto a prima.


I simboli di iscrizione esplosero e un istante dopo accadde una scena sconvolgente.


Questi simboli rilasciarono dei brillanti fuochi artificiali, bruciarono tutti condensando l'immagine di Lin Ming.


Grazie alla forza di diversi simboli usati tutti insieme e la potenza di Lin Ming che scorreva in loro, l'immagine del giovane era decine di volte più grande e alta rispetto a prima. Attirava proprio l'attenzione!


Tutti guardarono a bocche spalancate, senza parole.


Erano i segnali usati dai membri della razza degli spiriti che stavano inseguendo Lin Ming.


I fuochi d'artificio precedenti erano già bruciati ormai, così Lin Ming aveva deciso di lanciarne altri!


E questi erano ancora più brillanti rispetto a prima!


Per un po' l'immagine di Lin Ming era riapparsa nel cielo cupo. Il suo viso era affascinante ed eroico, la sua aura era tagliente e feroce, sembrava una provocazione a tutti i membri d'élite del mondo!


Cosa stava cercando di fare?


Non era soddisfatto e voleva uccidere ancora, uccidere a volontà!


Le intenzioni di Lin Ming ora erano chiare. Voleva comunicare a tutti i praticanti di arti marziali vicini che li stava aspettando. Non importava quante persone fossero arrivate, le avrebbe uccise tutte!


Era una marionetta assassina dall'energia inesauribile? Aveva massacrato così tante persone e combattuto per così tanto tempo, eppure non si era stancato affatto?


I membri del Palazzo Zenith erano completamente storditi. Questa scena fece anche capire loro cos'era successo.


Prima Yu Luo aveva pensato che l'immagine nel cielo assochilometrisse a Lin Ming.


Questo significava che Lin Muk era la persona ricercata dai membri della razza degli spiriti. Nella Caverna Spirituale, aveva ottenuto una preziosa medicina spirituale che poteva tentare perfino il cuore di una Vera Divinità. Inoltre, non solo non era stato catturato, ma ora stava aspettando che le persone gli dessero la caccia, così da poterle uccidere una per una e ottenere punti merito facendolo!


Era un metodo semplicemente spaventoso!


E un momento dopo, qualcosa attirò l'attenzione di Lin Ming, che spostò lo sguardo verso l'orizzonte distante.


Lin Ming poteva vedere chiaramente attraverso strati di nebbia sanguinosa e nuvole rosse.


Due gruppi si stavano avvicinando rapidamente.


Il gruppo di fronte era guidato da un membro della razza degli spiriti alto e robusto. Questo guerriero era coperto da scaglie viola dalla testa ai piedi.


Era il migliore della giovane generazione della razza degli spiriti, il re Zilin.


E non troppo lontano c'era il capo degli spirita.


C'erano maestri di varie organizzazioni ad accompagnarli, tutti si stavano lanciando su Lin Ming a tutta velocità. E tra di loro c'erano molti Grandi Re del Mondo!


Lin Ming sorrise ferocemente quando li avvistò. Stava aspettando da così tanto tempo e ora due pesci grossi finalmente si stavano avvicinando all'esca.


Dovevano avere moltissimi punti merito.


"Moccioso, sei morto!"


Dopo che il re Zilin ricevette il segnale, non inseguì immediatamente Lin Ming. Invece aveva mandato i suoi uomini a cercarlo mentre radunava guerrieri tra la sua gente.


Sapeva quanto era formidabile Lin Ming. Dopo quella sconfitta nella Divina Montagna Illimitata, alcuni praticanti di arti marziali avevano diffuso notizie della sua potenza, così era diventato ben noto.


In effetti, molti avevano saputo di come Lin Ming aveva ottenuto il frutto kirin. Allo stesso tempo avevano parlato anche della sconfitta del re Zilin.


Il Re Zilin era un individuo estremamente arrogante. Già detestava gli spirita del Mondo dell'Anima e ora lo stavano deridendo in continuazione, facendolo soffocare di rabbia.


Così, stavolta, doveva uccidere Lin Ming per recuperare un po' del suo onore.


Anche se avesse vinto usando un metodo disonorevole contando sulla forza del suo Sect, non poteva preoccuparsene troppo. Si era reso conto pienamente di non poter competere con Lin Ming.


"Anziano Feng, tra poco si assicuri di attaccare con tutte le sue forze. Questo moccioso non è facile da gestire!"


Ringhiò il re Zilin, pieno di odio.


"non si preoccupi sua altezza, non sottovaluteremo il nemico!"


Questo Anziano Feng era uno dei Grandi Re del Mondo della razza degli spiriti, inoltre era una figura formidabile tra i suoi coetanei.


<em>Woosh! Woosh! Woosh!</em>


Il Re Zilin lo aveva già raggiunto e aveva portato cinque Grandi Re del Mondo con lui, insieme ad un buon numero di Re del Mondo ordinari. Inoltre dietro di loro c'erano molti Sacri Lord.


Era uno schieramento terrificante.


E non troppo lontano dal Re Zilin, anche il capo degli spirita aveva portato un esercito formidabile. La sua unità era composta da quattro Grandi Re del Mondo e sette od otto Re del Mondo ordinari.


Bisognava sapere che questi due praticanti di arti marziali provenivano da organizzazioni al picco dello stadio di Empireo. I discepoli diretti di un'organizzazione di Emprei per lo più sarebbero diventati almeno Re del Mondo.


Quando queste due squadre terrificanti arrivarono, la loro aura avvolse il pubblico, scioccando tutti quanti.


Quando mai una piccola organizzazione aveva mai assistito ad un'esperienza del genere?


Anche se la loro coltivazione era repressa, le loro aure erano comunque formidabili e sbigottivano i guerrieri di basso livello.


Senza dubbio, uno qualunque di questi nuovi arrivati poteva eliminare facilmente uno dei Sect presenti senza che potessero reagire.


Lo stesso valeva per il palazzo Zenith.


E tutte queste persone stavano cercando Lin Ming!


Il divario di queste formazioni non era troppo grande?


In quel momento, Lin Ming era a mezz'aria. Il suo corpo non era macchiato troppo di sangue e sembrava piuttosto rilassato. Dietro di lui si stava radunando una forza grigia indescrivibile.


Il Re Zilin voleva vedere la sua espressione impaurita, ma ne fu deluso. Lin Ming era come un pezzo di ghiaccio, completamente impassibile.


Questo incupì ancora di più il Re Zilin. Non credeva che Lin Ming fosse uno sciocco, se era calmo, allora doveva essere molto più potente del previsto!


Lin Ming era già sicuro delle sue capacità al punto da poter ignorare un accerchiamento di Grandi Re del Mondo!


"Radunatevi!"


Ruggì il Re Zilin.


I cinque Grandi Re del Mondo della razza degli spiriti non lo sottovalutarono. Affrontarono questi guerriero di gran lunga più giovane di loro e si disposero a fianco de re Zilin.


La forza spirituale usciva a fiumi dai loro corpi, formando l'enorme immagine di un gigante.


Lo spettro sembrava poter raggiungere il cielo e conteneva un'energia incredibile.


"Muori umano!"


Quando la formazione finì di caricarsi, il re Zilin gridò. L'enorme gigante che avevano evocato era uno dei poteri sovrannaturali della loro razza.


Potevano radunate la forza spirituale di diverse persone per moltiplicare la loro potenza e creare una forma spirituale incredibile.


Questo colosso cercò di schiacciare Lin Ming con i suoi palmi grossi quanto montagne.


Lin Ming formò all'istante milioni di sigilli.


La forza grigia dietro di lui aumentò. Innumerevoli rune scintillarono e formarono una figura a tre teste e sei braccia, l'immagine titanica di un guerriero Asura.


Questo guerriero Asura stava spingendo lentamente un'enorme ruota piena di demoni ululanti e fantasmi piangenti. Le loro grida e i loro sibili erano inquietanti.


Lin Ming lanciò un'occhiataccia verso il Re Zilin, la sua energia del massacro era al picco.


Due colossi si attaccarono violentemente.


Era sbalorditivo.


La ruota demoniaca iniziò a premere sulla forma spirituale. L'energia nera riempì l'aria, emettendo un ronzio. Il vuoto tremò e la terra sussultò; il potenziale dietro i loro colpi era straordinario.


Per quanto riguardava la forma spirituale, i suoi pugni piovevano come una tempesta. Ogni volta che si abbattevano sul nemico, sembrava una valanga avvolta da forza spirituale, con abbastanza potenza da distruggere un mondo. Tutti rimasero sbigottiti vedendo questo.


<em>Rumble rumble rumble!</em>


Le innumerevoli rune brillavano come stelle. Furono colpite e poi annientate.


Una tempesta di energia si diffuse in ogni direzione, creando enormi solchi nel terreno.


Alcuni spettatori relativamente vicini furono travolti dalla tempesta, molti di loro gridarono di dolore mentre venivano scagliati via.


Ma mentre il combattimento continuava, l'espressione feroce di Zilin diventò gradualmente piena di incredulità.


Anche i Grandi Re del Mondo erano sbalorditi. Sapevano quanto era potente il loro gigante. In passato lo avevano anche usato per bloccare il 50% dell'attacco di un sovrano della razza degli spiriti. Eppure adesso il loro colosso era allo stesso livello di questo strano guerriero Asura?


Anzi, il loro gigante spirituale si stava disintegrando!
                                


                                



