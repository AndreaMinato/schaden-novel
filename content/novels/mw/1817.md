---
weight: 1817
title: Capitolo 1817 – Uccidere Re del Mondo
pubDate: 2025-12-15T08:37:10.447Z
tags:
    - mw
---


<em>Capitolo sponsorizzato, ringraziamo Edoardo!
1 (Edoardo) capitoli in coda, 0/5
-Schadenfreude</em>


Anche se il corpo spirituale era incredibilmente tirannico, era comunque una manifestazione della forza spirituale. Inoltre non era perfetta e potente quanto la Ruota Karmica delle Miriadi di Demoni.


La ruota che Lin Ming aveva usato faceva parte dell'eredità del Maestro della Strada Asura, una figura che aveva trasceso le leggi del Grande Dao dei 33 Cieli, qualcuno che aveva la capacità di distruggere e creare mondi. Controllare la vita e la morte di miriadi di demoni in certo senso era livello a sé. La ruota karmica conteneva il vero significato del Samsara ed era anche un limitatore naturale della forza spirituale.


In termini di origini, questa manifestazione non poteva reggere il confronto con la Ruota Karmica delle Miriadi di Demoni.


Dopo che la forza spirituale fu respinta dalla Ruota Karmica delle Miriadi di demoni spinta dal guerriero Asura, il colosso iniziò a tremare.


Ad ogni impatto, onde agitate di vero significato del Samsara e innumerevoli demoni e fantasmi iniziarono a risucchiare la manifestazione spirituale.


Quando il Re Zilin e gli altri si accorsero di cosa stava succedendo, oltre metà del gigante era stata risucchiata.


"Perché rimanete lì impalati? Sbrigatevi e attaccate!"


Gridò il Re Zilin al capo degli spirita.


All'inizio lo spirita aveva pensato di lasciare che i due rivali lottassero tra di loro. Voleva che il gruppo del Re Zilin facesse uno scontro all'ultimo sangue con Lin Ming, così avrebbe potuto approfittarsi della situazione in seguito.


Ma ora, quando vide che il Re Zilin e gli altri erano sul punto di venire annientati da Lin Ming, si rese conto di essere stato troppo ingenuo. Il Re Zilin e i suoi seguaci non potevano competere affatto con Lin Ming.


"All'attacco!"


Il giovane spirita gridò. I quattro Grandi Re del Mondo al suo fianco e gli otto Re del Mondo lanciarono attacchi verso il nemico!


In quel momento Lin Ming stava affrontando la forma spirituale creata dalla squadra del Re Zilin. Non poteva difendersi, altrimenti sarebbe stato schiacciato.


"Questa è la nostra occasione!"


Gli occhi dei quattro Grandi Re del Mondo spirita brillarono di luce fredda, emanando intento omicida.


I loro attacchi includevano luci di spada accecanti, ondate di ghiaccio, proiezioni di antiche bestie e perfino nuvole di energia sconfinata. Questa raffica che conteneva varie leggi presto fu sul punto di travolgere Lin Ming!


Lin Ming rimase comunque immobile. Così gli altri iniziarono a pensare che presto sarebbe stato ucciso.


Ma poi accadde qualcosa di sorprendente!


Dal mondo interno di Lin Ming risuonò un tuono fragoroso. Due figure sfrecciarono fuori dal suo mondo interno!


<em>Rumble rumble rumble!</em>


Uno scoppio terrificante scosse il vuoto. Queste due forme sembravano due guerrieri impareggiabili e inarrestabili!


Una indossava un abito nero e brandiva una lancia dorata. L'altra portava un abito viola e teneva una ruota in mano. Tuttavia entrambi avevano un aspetto simile a quello di Lin Ming.


Personificazioni?!


Mentre il vero corpo di Lin Ming non poteva difendersi, aveva comunque due personificazioni a disposizione!


In un momento, l'attacco congiunto dei quattro Grandi Re del Mondo  fu distrutto dalle due personificazioni!


Il Lin Ming vestito di nero era un Asura impareggiabile, aveva raggiunto il picco della sua velocità. Non solo, ma ignorò gli attacchi dei quattro Grandi Re del Mondo. Quando le ondate di energia fredda, nuvole di energia e luci di spada lo colpirono, non ricevette nessun danno, non riuscirono nemmeno a lasciare un segno.


Anche se questo Lin Ming vestito di nero non aveva usato la sua lancia, il suo corpo stesso era alla pari con un'arma divina. Ora, con il corpo che irradiava luce divina, si precipitò verso i Grandi Re del Mondo spirita.


Come poteva essere così resistente questa personificazione?! Il suo corpo era duro come un'arma divina, come potevano batterlo?!


<em>Crack!</em>


La lancia color oro e viola avanzò e fece schizzare il sangue di un Grande Re del Mondo!


Lin Ming era l'Embrione della Pietra Spirituale che era stato raffinato personalmente il Maestro della Strada Asura. La forza del suo corpo era superiore perfino a quella di Lin Ming. Un Grande Re del Mondo dalla coltivazione soppressa al Soul Lord realm non poteva fermare l'assalto di questa personificazione.


Per quanto riguardava il Lin Ming vestito di viola, le sue abilità erano ancora più strane. Era l'Embrione delle Sorgenti Spirituali e un'incarnazione della forza spirituale che era la nemesi delle anime. Non appena questo Lin Ming attaccava, poteva colpire direttamente il mare spirituale di un coltivatore e per uno spirita, il mare spirituale rappresentava le fondamenta delle sue arti marziali.


<em>Bang!</em>


Un altro Grande Re del Mondo fu ferito gravemente. Impallidì e iniziò a sanguinare dalla testa. Il suo mare spirituale chiaramente aveva subìto un danno catastrofico.


E in quel momento una voce gridò:


"Spaccati!"


Il vero corpo di Lin Ming si sollevò all'improvviso. Il fantasma del guerriero Asura era apparso dietro di lui.


Con un colpo dalla forza stravolgente di oltre 10 miliardi di jin, il guerriero attaccò la regione centrale della forma spirituale.


La forma spirituale della razza degli spiriti si era già dissipata per lo più. Ora non poteva sopportare l'attacco di Lin Ming.


<em>Bang!</em>


Con un'esplosione assordante, le rune spirituali che costellavano la manifestazione iniziarono a rompersi e a disintegrarsi. Una forza spirituale nera come la pece si estese attorno come le spire di un serpente.


Il Re Zilin e gli altri avevano fuso i loro spiriti nella manifestazione spirituale.


Ora che la forma spirituale era esplosa, tutti ricevettero un contraccolpo pericoloso. Gridarono di dolore e sputarono una boccata di sangue mentre venivano scaraventate per decine di piedi di distanza.


Allo stesso tempo, i fantasmi demoniaci nella Ruota Karmica delle Miriadi di Demoni iniziarono a scintillare. I raggi di luce nera della forza spirituale e la manifestazione furono assorbiti dalla Ruota Karmica delle Miriadi di Demoni, che iniziò a crescere mentre continuava a spingere il Re Zilin e i cinque Grandi Re del Mondo.


Il Re Zilin fu colto dal panico. All'improvviso aveva sentito quanto era spaventosa la ruota piena di demoni e fantasmi ululanti. Era rimasto ferito e la sua forza spirituale stava fuoriuscendo dal suo corpo. Ora, aveva la sensazione che l'enorme ruota nera stesse premendo su di lui come un vortice sconfinato; non sapeva come resistergli.


Anche la forza spirituale degli altri cinque Grandi Re del Mondo era agitata. Il gruppo iniziò a gridare miseramente.


<em>Puff! Puff! Puff!</em>


Tre Grandi Re del Mondo furono schiacciati dalla Ruota Karmica delle Miriadi di Demoni, morendo sul posto!


Gli altri due avevano subìto delle ferite quasi fatali!


Poi Lin Ming usò le leggi dello spazio. Con un solo passo, si teletrasportò accanto al Re Zilin.


Il Re Zilin impallidì e gli si rizzarono i capelli.


"Tu..."


Il membro della razza degli spiriti ringhiò. Non c'era più tempo di parlare, la Lancia del Sangue della Fenice di Lin Ming stava già trapassando la sua gola!


<em>Puff!</em>


La lancia trafisse la sua gola e la sua spina dorsale per poi sbucargli dalla nuca.


Il Re Zilin voleva dire le sue ultime parole, ma era stato messo a tacere. I suoi occhi spalancati erano pieni di incredulità.


Lin Ming era stato estremamente veloce. Ondeggiò la lancia e decapitò il nemico. L'intero processo era stato molto fluido.


Solo quando Lin Ming attraversò il vuoto il sangue iniziò a schizzare dal collo del Re Zilin, arrivando a dieci piedi d'altezza.


I molti praticanti di arti marziali rimasero sbigottiti vedendo questo. Il Re Zilin era sempre stato il più forte nella giovane generazione della famiglia imperiale della razza degli spiriti. Eppure questo individuo formidabile era stato ucciso da Lin Ming dopo essere rimasto nel campo di battaglia del Sogno Akashico per qualche mese.


E ora, con un forte rimbombo, il campo di forza primordiale iniziò ad imprigionare lo spazio circostante.


Erano rimasti solo sei Grandi Re del Mondo di queste due grandi organizzazioni. Che fossero feriti gravemente o avessero ricevuto solo qualche lesione lieve, furono ricoperti dal campo di forza insieme a più di una decina di Re del Mondo ordinari.


Lin Ming da solo possedeva due personificazioni. Poteva rispondere agli attacchi da tre direzioni diverse, era circondato da Re del Mondo.


Avrebbe annientato tutte queste persone!


Quando i Re del Mondo se ne resero conto, si incupirono.


Questa era una caccia con cui Lin Ming era familiare, e anche un massacro!


Questi guerrieri erano la sua preda!


<em>Huala!</em>


L'asura nero riapparì dietro Lin Ming. Le due grandi ruote nelle sue mani erano come la sciabola di un dio della morte, pronto a mietere vittime.


Il sangue schizzò. Nessuno poteva contendere con Lin Ming!


Il divario tra di loro era troppo vasto.


In questo campo di battaglia dove le coltivazioni di tutti erano allo stesso livello, un Grande Re del Mondo non era niente di che!


Nessuno poteva scappare contando sulla fortuna. Quando i nove Grandi Re del Mondo unirono le forze, non erano comunque riusciti ad uccidere Lin Ming. Invece erano stati loro a morire.


Uno per uno, i Grandi Re del Mondo furono annientati. Anche il cuore del giovane spirita fu trafitto dalla lancia di Lin Ming e fu ucciso all'istante.


Questo spirita e il Re Zilin avevano procurato molti punti merito a Lin Ming. Sembrava che avessero ucciso molti sfidanti.


I punti merito del Re Zilin e del giovane spirita provenivano tutti da altri sfidanti. Adesso era tornato tutto a Lin Ming.


Il gettone nel mondo interno di Lin Ming sembrò prendere fuoco. La crescita dei punti merito aveva già raggiunto un livello terrificante.


Poi l'ultimo Re del Mondo fu massacrato da Lin Ming. Il sangue piovve a terra. Il campo di forza primordiale scomparì gradualmente mentre Lin Ming iniziò a radunare la sua aura dispersa.


L'aria era piena di un intenso odore di sangue.


I cadaveri cospargevano il terreno e ora altri venti si erano aggiunti alle pile. In confronto ai molti praticanti di arti marziali che aveva ucciso Lin Ming, non sembravano tanti, ma l'identità di queste persone era speciale.


Nove Grandi Re del Mondo, due grandi geni di organizzazioni di Empirei, insieme ad oltre una decina di Re del Mondo erano stati tutti annientati da Lin Ming!


Sempre più persone nel campo di battaglia del Sogno Akashico sentì notizia di ciò che stava accadendo. Per quanto riguardava le persone attirate dal segnale, erano rimaste sconvolte e senza parole.


Troppo potente! Così forte al punto da essere spaventoso!


Prima alcuni si erano chiesti se Lin Ming avrebbe avuto abbastanza energia per continuare a lottare. Ma ora sembrava che questo giovane fosse una bestia feroce dalla forma umana. La sua resistenza e il suo potere avevano raggiunto un livello inconcepibile.


Alcuni sospettavano che stesse recuperando energia anche mentre combatteva. In questo tipo di battaglia, la quantità di energia che consumava corrispondeva circa a quella recuperata mentre si rigenerava.


Di questo passo sarebbe riuscito a combattere all'infinito.


Alcune figure nascoste nella foresta nera come la pece iniziarono a sgattaiolare via silenziosamente. Anche loro avevano pensato di poter uccidere Lin Ming.


Ma questo umano con la sola presenza li metteva sotto una pressione terrificante. Nessuno sarebbe stato disposto a fare qualcosa di così assurdo come attaccarli.


Per un po', oltre diecimila persona avevano circondato questo campo di battaglia. Ma tutti si limitarono a guardare Lin Ming, nessuno voleva affrontarlo.


"Questa persona... è davvero il Lin Muk che abbiamo salvato?"


Il vice maestro di palazzo guardò Yu Luo. In quel momento la giovane era stordita. Perché era apparso all'improvviso vicino al loro Palazzo Zenith? Questo giovane doveva avere delle origini terrificanti, avere sperimentato enormi occasioni fortunate, o forse era perfino un genio incredibilmente mostruoso.


O magari tutti e tre!


Ma di una cosa potevano essere certi. Era impossibile che un genio del genere apparisse dal nulla. Doveva aver già attirato l'attenzione di innumerevoli individui con le sue doti. Nessuno di loro però ne aveva sentito parlare prima!


Temevano che forse nemmeno l'Imperatrice Spirituale Sheng Mei potesse essere molto più forte di questo Lin Muk.


Era difficile immaginare che fosse davvero umano.


Se era apparso nel Palazzo Zenith, ci doveva essere qualche motivo sotto!
                                


                                



