---
weight: 1818
title: Capitolo 1818 - L'Empireo Miriade di Fantasmi
pubDate: 2025-12-15T08:37:10.447Z
tags:
    - mw
---


<em>Capitolo sponsorizzato, ringraziamo Edoardo!
4 (4 Mattia) capitoli in coda, 0/5
-Schadenfreude</em>


"I miei punti merito sono aumentati dopo aver ucciso questi Grandi Re del Mondo. Contando la mia età, mi rimangono più di 300 milioni!"


Lin Ming guardò il suo gettone.


Nel campo di battaglia del Sogno Akashico c'era un'enorme differenza tra uccidere dei deboli e uccidere dei Grandi Re del Mondo.


Si poteva dire che i guerrieri più deboli erano praticamente irrilevanti, sarebbe stato utile solo uccidere coltivatori impareggiabili.


"300 milioni non è ancora sufficiente... Me ne mancano 700. Se voglio scambiarli per la pagina dorata, ho ancora molto lavoro da fare."


Lin Ming giocherellò con il gettone, ora era caldo come il fuoco. Molti praticanti di arti marziali lo stavano fissando, pieni di desiderio.


Se avessero potuto uccidere Lin Ming, allora non solo avrebbero potuto ottenere il frutto kirin, ma anche un'enorme quantità di punti merito. Era fin troppo allettante. Tuttavia nessuno osò attaccarlo. In effetti, quando Lin Ming li scorse con lo sguardo, si ritirarono tutti, non avevano il coraggio di affrontarlo direttamente.


Anche i membri del Palazzo Zenith erano pieni di paura e timore reverenziale. I punti nel gettone di Lin Ming potevano essere di gran lunga superiori alla quantità che il loro Sect aveva guadagnato nelle ultime diverse decine di migliaia di anni.


Prima l'Empireo Nucleo Celeste aveva pubblicato una lista di risorse che si potevano scambiare con dei punti. Si chiesero se i punti merito di Lin Ming potessero essere considerati compresi nel loro punteggio. In tal caso...


Quando gli Anziani del Palazzo Zenith se ne resero conto, si scambiarono delle occhiate stranite. L'Empireo Nucleo Celeste era un Empireo, avrebbe mantenuto la parola data, specialmente visto che l'aveva annunciato a tutti. E se i punti merito di Lin Ming potevano essere scambiati per delle risorse, allora forse l'Empireo Nucleo Celeste sarebbe finito in bancarotta...


"Non sono rimasti molti guerrieri..."


Lin Ming sondò la forza delle persone rimaste e scoprì solo poche aure degne della sua attenzione.


Inoltre questi guerrieri rimasti erano considerevolmente lontani da lui. Erano tutti in posizioni scelte con attenzione, pronti a fuggire da un momento all'altro.


Dopotutto queste persone erano venute nel campo di battaglia del Sogno Akashico per fare massacri. Mentre erano tutti cacciatori, allo stesso tempo erano anche prede.


Visto che sapevano di essere inferiori a Lin Ming, certamente non si sarebbero avvicinati troppo. Altrimenti un solo passo falso e sarebbero diventati delle prede.


Lin Ming notò i loro movimenti. Non importava quanto fosse forte, queste persone erano troppo disperse. Inoltre erano anche pronti a fuggire da un momento all'altro, così volerli inseguire tutti era quasi impossibile.


Per quanto riguarda ucciderne solo una parte, sarebbe stato solo uno spreco di energia.


Aveva bisogno di un miliardo di punti merito!


"Nessuno attacca?"


Mormorò tra sé e sé Lin Ming. Si accigliò lievemente. Di questo passo come avrebbe aumentato i suoi punti merito? Era un metodo troppo inefficiente esplorare tutto il campo di battaglia del Sogno Akashico per cercare persone da uccidere.


Rifletté per un momento e poi alzò la testa: "Ragazzina vestita di rosso... So che sei nelle vicinanze. Potrei usare un po' il frutto kirin?"


Le parole di Lin Ming fecero diventare un po' caotico il flusso di energia attorno a lui. Una ragazza disse con tono sorpreso: "T-t-t-tu, cos'hai i-i-intenzione di fare?"


Fu colta al panico. E visto che era spaventata, parlò più velocemente.


Lin Ming aveva ancora il frutto kirin con sé. Naturalmente non l'avrebbe consegnato prima di trovare il tesoro nascosto di cui aveva parlato la ragazzina. Dopotutto non poteva che rimanere in guardia, era troppo misteriosa.


La ragazzina vestita di rosso temeva che Lin Ming volesse inghiottire il frutto. Disse velocemente: "Se lo m-m-mangerai... non funzionerà, non avrai il tempo di digerirlo!"


Ricordò la ragazzina. Inghiottire una risorsa del genere in questa situazione era solo un suicidio. L'enorme influsso di energia caotica nel suo corpo sarebbe stato fatale.


Lin Ming sorrise lievemente. Non poteva immaginare perché la ragazzina fosse così ansiosa per questa medicina spirituale.


"Ne prenderò solo un po'. Non gli farò del male."


Quando il frutto apparì, si presentò di fronte agli occhi di queste decine di migliaia di praticanti di arti marziali. Per un po' la gente non capì immediatamente cosa stava accadendo.


Quando il frutto kirin apparì di fronte a così tanti sguardi sbigottiti, iniziò a cinguettare in continuazione.


Aveva già una sua coscienza, quindi sapeva quanto era prezioso per un praticante di arti marziali. Era una medicina miracolosa per cui perfino gli Empirei avrebbero combattuto. Per loro era un'enorme occasione fortunata.


Ora che il frutto era apparso di fronte agli sguardi avidi di così tante persone, era come spogliare una bellezza impareggiabile e gettarla in una fossa piena di pervertiti assatanati.


Era prevedibile cosa sarebbe successo!


C'erano così tante persone, non avrebbe scatenato un massacro senza precedenti?


Tuttavia ciò che sorprese il frutto kirin fu che, nonostante ci fossero più di diecimila praticanti di arti marziali che lo fissavano scioccati, con gli occhi rossi e molti deglutendo, nessuno osò attaccare!


Le loro gole fremevano, come se non vedessero l'ora di cercare di prenderlo. Ma proprio quando furono sul punto di colpire, sembrarono ricordarsi di qualcosa di terrificante e si sarebbero ritirati immediatamente.


Ridicolo. Lin Ming poteva uccidere perfino Grandi Re del Mondo in massa, così chi avrebbe osato attaccarlo? Il mare di cadaveri sotto i suoi piedi era il miglior esempio di che fine faceva chi ci provava!


"È la leggendaria medicina spirituale che Lin Muk ha rubato! Eccolo!"


Qualcuno si asciugò la bava dalle labbra. La ricca fonte d'energia spirituale li faceva respirare profondamente, come se volessero assorbire anche un briciolo di questa forza.


Nonostante non avessero mai visto questa medicina spirituale prima, non si poteva falsificare un'aura del genere.


"Il frutto ha quasi manifestato un kirin! È una medicina spirituale trovata nella Caverna Spirituale; il suo valore è inimmaginabile. In passato, anche Vere Divinità sono entrate lì a cercare medicine spirituali e la Sorgente delle Lacrime di Sangue. Ma dopo che la sorgente è scomparsa, gli Empirei e le Vere Divinità non sono più andate in quella caverna. Non ho mai pensato che potesse riapparire qualcosa come questo frutto kirin. Da dove è spuntato fuori?"


Molti praticanti di arti marziali desideravano ottenere il frutto kirin. Le persone con la forza di un Re del Mondo mostrarono tutti degli sguardi folli.


Lo spazio del Sogno Akashico era estremamente bizzarro, un piano fantastico e unico. Nonostante fossero tutti corpi spirituali qui, se fossero riusciti ad ottenere e ad inghiottire il frutto, le loro azioni avrebbero avuto conseguenze sui loro veri corpi, permettendo loro perfino di aumentare la propria coltivazione.


Forse questo frutto kirin poteva perfino essere portato fuori dallo spazio del Sogno Akashico.


Questo era ciò che avevano ipotizzato alcuni Empirei spirita. Il sogno era realtà, la realtà era un sogno, tutto aveva una fonte spirituale come fondamento.


"Questo moccioso umano è troppo arrogante! Visto che nessuno lo sta attaccando, ha tirato fuori deliberatamente il frutto. È come annunciare al mondo che ha il frutto kirin con sé, e che chiunque lo ucciderà potrà ottenerlo!"


"Vuole spingere chi non teme la morte ad attaccarlo e ucciderlo per prendersi i suoi punti merito!"


Molti pensavano che i metodi di Lin Ming fossero fin troppo egoistici; stava semplicemente sdegnando tutti gli eroi del mondo. Ma al momento nessuno osò attaccarlo!


Così Lin Ming si sedette a gambe incrociate nel vuoto. Il frutto kirin vorticava lentamente sopra la sua testa ed emetteva incessantemente delle grida, chiaramente scioccato per ciò che stava accadendo.


E vicino ad esso c'era anche un gettone rosso sangue. Era il gettone con cui Lin Ming era entrato nel mondo del Sogno Akashico e conteneva un'enorme quantità di punti merito. Se uno avesse potuto uccidere Lin Ming, avrebbe ottenuto la maggior parte di questi punti.


E uno avrebbe dovuto uccidere Lin Ming per ottenerlo. Rubarlo, riceverlo in dono o prenderlo usando altri metodi non sarebbe stato accettato dalle leggi del mondo del Sogno Akashico.


Così, Lin Ming fluttuò nell'aria con il frutto kirin e il gettone rosso che vorticava sopra di lui. Sotto di lui rimanevano le pile di cadaveri di guerrieri. Sembrava un inferno Asura pieno di fiumi di sangue!


Gli oggetti spirituali misteriosi emettevano ondate di luce. Combinati con i fiumi di sangue, questo formò un potente impatto visuale che lasciò tutti spiazzati.


Lin Ming era indubbiamente un dio della guerra impareggiabile. Nessuno poteva radunare il coraggio per resistergli.


Nessuno avrebbe osato, nemmeno se avesse visto altre risorse allettanti.


Chiunque altro avrebbe usato il vantaggio dei numeri per erodere lentamente la sua forza. Ma questo mostro sembrava avere una forza infinita, così enorme che nessuno poteva immaginare di poterlo affrontare!


Tuttavia, solo perché queste persone non osavano attaccare non significava che gli altri avrebbero fatto lo stesso...


Dopo che Lin Ming era rimasto a meditare per un'ora, il cielo iniziò ad incupirsi all'improvviso...


Enormi nuvole cupe si radunarono nel cielo, ognuna di esse sembrava contenere innumerevoli fantasmi vaganti, tutti che gemevano di dolore.


Il paesaggio sembrò tingersi di rosso cupo e un fiume apparì. Molti loti d'osso fluttuavano sopra la superficie dell'acqua, facendolo sembrare un inferno.


La temperatura attorno calò rapidamente, davvero gelida.


Un'aura profonda come il mare si riversò dalle nubi cupe, inquietando tutti quanti, come se questa intera foresta si fosse trasformata in un inferno.


"Jeje." Una risata secca e irritante risuonò dall'alto: "Giovane, sei fin troppo arrogante. Sono venuto qui per vedere per quanto tempo puoi resistere, ma non mi sarei mai immaginato che nessuno avrebbe osato affrontarti. Dopo che nessuno si è avvicinato, hai pensato a tirare fuori la medicina spirituale di fronte a loro. Credevi davvero che nessuno al mondo potesse portartela via? Ahahah, sei fin troppo ingenuo!"


Questa voce fece tremare i presenti.


Quest'aura, questa pressione... un Empireo?!


Anche se la loro coltivazione era stata soppressa, l'aura di un Empireo sarebbe rimasta uguale. Questo perché era simile a delle leggi. Molti Empirei avevano superato la tribolazione celeste. Da un certo punto di vista potevano essere considerati alla pari con leggi del Dao Celeste!


Naturalmente questo "alla pari" riguardava solo con il dominio in cui erano esperti. Ad esempio, un Empireo di tipo fuoco poteva raggiungere il picco del Dao Celeste con le leggi del Fuoco, ma sarebbe stato impossibile per lui resistere al resto del Dao Celeste.


"L'Empireo... l'Empireo Miriade di Fantasmi, è arrivato l'Empireo Miriade di Fantasmi?!" Gridarono allarmati in molti. Non avevano mai visto le tecniche dell'Empireo Miriade di Fantasmi prima, ma potevano vedere quanto era potente. Questo combinato con i fantasmi che danzavano nel cielo, avevano indovinato chi era questo nuovo arrivato.


"Oh no, è arrivata quella calamità. Non verremo coinvolti in questo guaio, vero?"


Molti si spaventarono e iniziarono a ritirarsi rapidamente. L'Empireo Miriade di Fantasmi chiaramente era venuto per prendersi il frutto kirin e nessuno voleva essere coinvolto in uno scontro di questo livello.


Per un po' tutti si ritirarono di oltre una decina di chilometri per poi fermarsi lentamente.


Naturalmente i presenti potevano ancora vedere il campo di battaglia anche se erano a decine di chilometri di distanza.


"Finalmente ho attirato un pesce grosso..." Lin Ming fece un sorrisetto. Era inevitabile che sarebbe apparso un Empireo. Dopotutto il frutto kirin era troppo prezioso, avrebbe attirato perfino l'attenzione di un Empireo.


Lin Ming aveva già causato un gran trambusto, come potevano gli Empirei esserne all'oscuro?
                                


                                



