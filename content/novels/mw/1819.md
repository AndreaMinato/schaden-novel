---
weight: 18190
title: Capitolo 1819 – Combattere contro un Empireo
pubDate: 2025-12-15T08:37:10.448Z
tags:
    - mw
---


<em>Capitolo sponsorizzato, ringraziamo Edoardo!
3 (3 Mattia) capitoli in coda, 0/5
-Schadenfreude</em>


"Umano, credi di essere imbattibile solo perché hai sconfitto diversi Grandi Re del Mondo?"


Risuonò una voce cupa. La persona che stava parlando chiaramente aveva percepito il considerevole numero di cadaveri di Grandi Re del Mondo sparsi per terra.


"Non ti puoi immaginare che divario c'è tra un Empireo e un Re del Mondo! Credi che un Grande Re del Mondo sia ad un solo livello di distanza da un Empireo?"


Nonostante un Grande Re del Mondo fosse ad un passo dal diventare un Empireo, questo intermezzo non era considerata un intero stadio, ma metà.


In effetti c'era un solo livello di separazione tra un Grande Re del Mondo e un Empireo, ma rappresentava una differenza monumentale!


Questo perché un Empireo spesso doveva superare una tribolazione celeste e sarebbe rinato nel processo. Le leggi di un Empireo cambiavano di grado e il loro potere era alla pari con il Dao Celeste. Potevano perfino essere portate nel Campo di Battaglia del Sogno Akashico.


Era una netta differenza.


<em>Bang!</em>


L'aura dell'Empireo Miriade di Fantasmi si scatenò, piena dell'arroganza impareggiabile di chi guardava con sdegno il resto del mondo. Mentre parlava, emanò un'enorme pressione che scioccò molti dei praticanti di arti marziali presenti, facendoli quasi cadere a terra!


E la sua coltivazione era stata soppressa. Se fosse stato al picco delle sue condizioni, chissà quanto sarebbe stata devastante questa pressione.


Questo era il terrore che dava un Empireo!


Per un po', tutti dovettero sopportare questa pressione. Tutti si ritirarono insieme, ma i loro sguardi rimanevano pieni di paura. La maggior parte dei presenti non aveva mai visto un Empireo combattere, e quando videro l'aura di Miriade di Fantasmi non poterono trattenersi dal tremare di paura.


Tutti qui erano al Lord Divino, chi poteva bloccare un attacco del genere?!


La folla guardò Lin Ming.


In effetti era stato sfrenato. Se avesse mantenuto un profilo un po' più basso, allora avrebbe potuto continuare a dare la caccia a Re del Mondo e a Grandi Re del Mondo in segreto. Alla fine, non sarebbe stato difficile per lui ottenere il primo posto in quanto a punti merito. Inoltre aveva anche il frutto kirin. Poteva tornare a casa con ricchezze e gloria!


Ma sembrava che non fosse ancora soddisfatto. Aveva tirato fuori il frutto kirin per provocare le persone attorno, spingendo alla fine un Empireo ad attaccarlo!


Una volta che Lin Ming fosse stato ucciso, avrebbe perso il frutto kirin e i punti merito. Sarebbe stata una perdita tremenda!


"Anche se ha sconfitto nove Grandi Re del Mondo, non può comunque battere un Empireo. Anche l'Empireo più debole può uccidere nove Grandi Re del Mondo senza lasciarli scappare."


"Giusto, e questo Empireo Miriade di Fantasmi non è male, sembra di livello intermedio."


Il tempio dell'inferno di Miriade di Fantasmi da cui proveniva l'Empireo era localizzato nel grande grande mondo dell'inferno. L'Empireo Miriade di Fantasmi era rinomato ed era stato lui a fondare il suo Sect. Per molti anni, innumerevoli individui avevano sognato di entrare nel tempio dell'inferno e il nome dell'Empireo era risuonato per tutto il grande mondo dell'inferno.


In quel momento, l'Empireo Miriade di Fantasmi attaccò all'improvviso.


Lui rimase fermo, ma sopra la sua testa, degli artigli d'osso bianchi come la neve piombarono dalle nuvole cupe, illuminati da innumerevoli puntini lucenti. Questi bagliori spettrali crepitavano attorno agli artigli che stavano trapassando il vuoto.


<em>Roar!!</em>


Il ruggito terrificante di un drago fece tremare la terra. Le nuvole nere celavano un enorme drago d'ossa!


Anche per un Empireo era difficile domare una Bestia Divina. Ma trovare lo scheletro di una Bestia Divina era relativamente molto più facile. Ora questo enorme drago che si nascondeva tra le nuvole era un'arma assassina che l'Empireo Miriade di Fantasmi aveva raffinato personalmente e il materiale che aveva usato era lo scheletro completo di un Vero Drago!


Gli artigli di questo mostro piombarono su Lin Ming con uno slancio soverchiante.


Naturalmente anche la forza di questo drago era stata soppressa dalle leggi del campo di battaglia del Sogno Akashico.


Lin Ming alzò lo sguardo, una luce elettrica percorreva i suoi occhi. Da sotto i suoi piedi si sollevarono in cerchio delle raffiche di vento.


Nel suo corpo, i tre Palazzi del Dao spalancarono le porte, facendo risuonare dei tuoni assordanti.


Ondate di essenza e di vitalità del sangue si agitarono selvaggiamente.


Lin Ming rimase dritto come una lancia. Poi emanò un'aura tirannica, seguita da una spaventosa energia del sangue.


Balzò con la sua lancia e si scontrò violentemente con gli artigli d'osso delle dimensioni di una montagna!


La luce di lancia di Lin Ming era incredibilmente piccola in confronto agli artigli, ma quando aprì le Nove Stelle del Palazzo del Dao, il suo potenziale si scatenò, dandogli un livello incalcolabile di potenza.


Nel mondo esterno, la forza di Lin Ming sarebbe stata calcolata in potere di draghi. Era davvero una forza terrificante!


La luce di lancia di Lin Ming sfrecciò come una meteora sugli artigli d'osso.


<em>Ka ka ka!</em>


Con un'esplosione terrificante, il drago d'osso ululò miseramente. Innumerevoli rune brillarono sui suoi artigli che erano sembrati inarrestabili. Queste rune iscritte sulle giunture delle ossa erano opera dell'Empireo Miriade di Fantasmi. Ma sotto il tremendo impatto, le rune iniziarono ad irradiare un bagliore accecante e iniziarono a disintegrarsi a vista d'occhio.


Poi perfino le parti delle ossa connesse alle rune cominciarono a crepitare!


Un enorme artiglio di drago era stato devastato da Lin Ming. Le giunture si spaccarono e le ossa volarono via!


Anche se Lin Ming non aveva davvero distrutto l'osso e lo aveva solo riempito di crepe, per i molti spettatori sotto sembrava che avesse annientato il drago d'osso con un solo colpo!


Nonostante ci fosse una differenza così sproporzionata di dimensioni, era accaduta una scena sconvolgente. Tutti erano rimasti scioccati!


Era questa la forza che un Lord Divino avrebbe dovuto possedere?


<em>Rahh!</em>


Il drago d'ossa ululò di agonia. Gli occhi di Lin Ming brillavano come fulmini. Avanzò con le leggi dello spazio. Prima doveva affrontare questo mostro!


L'Empireo Miriade di Fantasmi sussultò. Pensava che, anche se il drago d'ossa non avesse potuto sconfiggere Lin Ming, sarebbe stato comunque in vantaggio. Non si sarebbe mai immaginato che sarebbe stato sconfitto!


Le fessure si espansero rapidamente e sempre più ossa volarono via. Lin Ming era veloce e inarrestabile!


Il suo intero corpo era coperto di rune delle leggi Asura viola. Le rune del drago venivano distrutte costantemente e le nuvole nere attorno a lui si dispersero.


Alla fine l'Empireo Miriade di Fantasmi intervenne.


Naturalmente non sarebbe rimasto a guardare mentre la marionetta che aveva raffinato con difficoltà veniva ridotta ad una pila d'ossa spezzate.


Il suo corpo curvo era coperto da un denso gas nero misterioso. Ogni pollice della sua pelle permeata dalle nuvole cupe era piena di fantasmi malvagi che strisciavano e ruggivano.


<em>Shua!</em>


L'Empireo Miriade di Fantasmi era velocissimo. Sfrecciò verso Lin Ming.


Lin Ming spostò lo sguardo verso il basso. Stelle ardenti sembravano bruciare nei suoi occhi. La sua percezione divina tagliente si fissò immediatamente sull'Empireo Miriade di Fantasmi.


Allo stesso tempo la sua aura divenne ancora più terrificante. Tutta la forza nel suo mondo interno sarebbe eruttata contemporaneamente!


Fin dall'inizio, il suo obiettivo non era il drago d'osso, ma il suo proprietario!


<em>Woosh!</em>


Con un cenno della mano, ripose la Lancia del Sangue della Fenice nel suo mondo interno, sostituendola con la lancia del drago nero.


Quando quest'arma apparì, sembrò fendere lo spazio e il tempo, fermando tutto quanto.


E riuscì anche a spegnere la ferocia e l'arroganza nell'espressione dell'Empireo Miriade di Fantasmi.


Questa lancia!!


Quando l'Empireo la guardò, ebbe una sensazione inspiegabile di paura e allarme. Il suo intuito gli suggeriva che quest'arma conteneva un'aura estremamente terrificante! Forse nei tempi antichi questa lancia aveva ucciso Vere Divinità!


Come poteva questo moccioso avere un'arma così impareggiabile?!


L'Empireo Miriade di Fantasmi non aveva il tempo di pensarci, perché Lin Ming lo stava attaccando!


Il giovane brandiva la lancia del drago nero. La spaventosa luce di lancia portava con sé delle rune brillanti mentre scorreva come un fiume di stelle.


L'Empireo Miriade di Fantasmi mostrò un'espressione gelida. Anche se era sorpreso, non fu colto dal panico. Vedendo la luce di lancia in avvicinamento, sporse la mano sinistra e iniziò a stringere lo spazio.


Il suo palmo era cambiato e si era ricoperto di luci nere.


Ogni luce conteneva scheletri fluttuanti. Il suo palmo sembrava una padella che conteneva 10.000 fantasmi, che distrussero la luce di lancia.


"Soppressione!"


Gridò l'Empireo. Non solo, alzò il palmo destro e lo giunse con il sinistro.


Anche lo spazio si frantumò mentre la sconfinata foschia nera si espandeva.


In mezzo a questa nebbia nera risuonavano dei tuoni e delle città di fantasmi si profilavano tra le nubi.


Apparve un fiume infernale, le ossa bianche emergevano tra le sue correnti.


Templi spettrali fluttuavano su e giù sull'acqua. Contenevano innumerevoli fantasmi, sembrava che l'inferno stesso fosse stato portato qui.


Tutta la forza dell'area circostante fu divorata completamente da questa oscurità.


L'erba e gli alberi torreggianti attorno furono contaminati dal gas nero e iniziarono a rinsecchirsi rapidamente per poi marcire.


"Il mondo infernale degli spettri?!"


Gridò nel panico un praticante di arti marziali. Il coltivatore volò all'indietro per diverse migliaia di piedi per evitare anche una sola particella del gas nero.


Questo mondo infernale dei fantasmi era una delle migliori comprensioni che aveva avuto l'Empireo sulle leggi dei fantasmi. Poteva manifestare un piccolo mondo per combattere contro un nemico. Anche se la coltivazione era stata limitata, poteva comunque usare questa tecnica!


L'aspetto più feroce di questo mondo infernale non era la sua abilità di mettere in difficoltà i nemici, ma che potesse raffinare chi sconfiggeva e renderlo parte di esso.


Così il mondo infernale degli spettri sarebbe diventato sempre più potente e perfetto.


Lin Ming si precipitò verso l'Empireo Miriade di Fantasmi. Era impossibile provare a schivare questa mossa dal raggio così incredibile. Invece strinse la lancia del drago nero e sfrecciò direttamente verso di esso.


<em>Bang!</em>


L'oscurità scoppiò. La figura di Lin Ming fu inghiottita completamente dal mondo infernale degli spettri.


"Ci è corso dentro!"


Gridarono scioccate molte persone. Entrare nel dominio dell'Empireo era un suicidio. La coltivazione originale di Lin Ming in particolare era molto più debole di quella di Miriade di Fantasmi.


L'Empireo non si rilassò quando vide Lin Ming avanzare. Chiuse lentamente le mani, cercando di spingere le leggi infernali verso il nemico per schiacciarlo.


In quel momento però tremò e impallidì.


Poteva sentire una forza sconvolgente eruttare nel mondo infernale degli spettri.


"...Cosa?"


Gli innumerevoli fantasmi che avevano cercato di avventarsi su Lin Ming per divorarlo erano tutti scomparsi senza lasciare traccia.


Poi la lancia nera scattò in avanti, portando un potere misterioso e inarrestabile che sembrava poter annientare ogni forma di vita.


E la sua arma era avvolta da numerose saette, che percorrevano anche Lin Ming, annientando ogni fantasma che si avvicinava.


Ogni traccia di fulmine conteneva un'aura vasta e misteriosa. Era il potere della Fonte del Fulmine di massimo livello che Lin Ming aveva ottenuto dall'Empireo Vendicatore del Fulmine.


Il Vendicatore del Fulmine era stato un Empireo di livello superiore. Ora che il suo potere del fulmine era stato assorbito completamente da Lin Ming, il giovane poteva mostrarne il pieno potenziale!


E il potere del fulmine era la nemesi di fantasmi e spiriti!
                                


                                



