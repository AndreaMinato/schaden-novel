---
weight: 1820
title: Capitolo 182 - Il Misterioso Settimo Piano
pubDate: 2025-10-16T07:28:18.447Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)


Capitolo da editare. S-s-s-sonno... zzzzz
-Schadenfreude</em>


Lin Ming si tranquillizzò, tirò fuori due pietre di vera essenza e si sedette a meditare per cominciare a recuperare le forze.
Nel frattempo spalmò anche delle medicine per guarire le fratture sulle sue braccia.


Un momento fa si erano spezzate le ossa delle mani, maciullandole. Normalmente sarebbe stato impossibile per un praticante di arti marziali ripendersi da una ferita del genere in meno di due settimane. Tuttavia la resistenza e la vitalità di Lin Ming erano state tutte potenziate. Insieme agli effetti delle paste guaritive, le sue braccia si ripresero in due ore.


Nell'ultima ora Lin Ming recuperò la sua vera essenza e portò la sua forza fisica nelle condizioni migliori, cercando di stabilizzare il suo umore facendolo diventare tranquillo e sereno.


Alla fine iniziò la settima e ultima prova.


Brillò una luce e il tempio attorno a lui sparì. Lin Ming entrò in un mondo bianco abbagliante pieno di luce, innumerevoli colori si formarono e vorticarono attorno a lui.


"La settima prova... in 19.000 anni nessuno è mai stato qui." Lin Ming strinse i pugni e si calmò.


Prima il ragazzo aveva provato ad immaginarsi che sorta di paesaggio sarebbe apparso nel settimo livello, tuttavia ora che aveva davvero messo piede nel settimo piano, ciò che vide lo lasciò sbalordito.


Dei primi sei livelli, ogni mondo corrispondeva al suo nome. Ad esempio il primo livello del Regno degli Inferi era composto da laghi di sangue. Il secondo si chiamava Fantasmi Affamati ed era stato trasportato vicino al Fiume Giallo. Il terzo era Bestie ed era stato una vasta landa selvaggia. Il quarto Schiavo della Strega corrispondeva ad un'arena...


Lin Ming aveva pensato che il Mondo dello Stregone avrebbe fatto apparire una scena simile ad una qualche terra nel Regno degli Dei.


Ma non si aspettava che sarebbe arrivato in una normale città umana. Attorno a Lin Ming c'erano delle folle animate e dei venditori ambulanti che stavano girando con le loro merci. C'erano dei ragazzini chestavano giocando e una leggera traccia di polvere e di profumo di fiore mischiato nell'aria. Ogni cosa sembrava una realtà assoluta.


Ma questo paesaggio non sorprese Lin Ming. Ciò che lo aveva fatto rimanere senza parole era il posto dov'era.


Era di fronte ad un ristorante decorato, ma un po' vecchio.


Le tegole d'argilla non erano più brillanti e i pilastri laccati di rosso erano sbiaditi. Le vecchie finestre erano incurvate e il soffitto era inclinato. Ogni cosa trasudava vecchiaia...


Lin Ming era fin troppo familiare con questo ristorante. Fin da quando poteva ricordare, aveva corso nell'entrata, ascoltato i fantastici racconti dei cantastorie e i bardi che cantavano le loro gloriose canzoni. Aveva guardato le persone che giocavano a scacchi e aveva mangiato delle caramelle insieme ai clienti abituali.


Le tazze da tè coperte, le bacche ricoperte di zucchero, l'asciugamano avvolto attorno alle spalle di un cliente, il cibo delizioso che sua madre preparava... tutti questi particolari erano identici a quelli dei suoi ricordi.


Questa... era la sua casa.


"Questo è il ristorante della famiglia Lin della città di Qingsang. Ho vissuto qui per più di un decennio. Come... come sono finito qui?"


Lin Ming non poté non entrare lentamente nel ristorante. Ma prorio quando sorpassò l'entrata si immobilizzò. Rimase lì dov'era con il cuore incerto.


Vide un giovane vestito di seta elegante, sui 18 anni, stava tenendo un ventaglio e sorrideva mentre usciva dalla cucina.


Ma questa persona non era un qualche estraneo. Non era altri che Lin Ming. Ad essere esatti era un Lin Ming di qualche anno più grande.


Tuttavia guardando quest'uomo, Lin Ming vide che non aveva alcuna traccia di coltivazione. Aveva un aspetto da scolaro; apparentemente non aveva mai coltivato le arti marziali in tutta la sua vita.


Non solo, i due erano completamente diversi per modo di comportarsi e temperamento.


Anche quando Lin Ming tratteneva il respiro, c'era comunque un'atmosfera affilata tra le sue sopracciglia. Quest'aria sembrava fosse pronta a scoppiare da un momento all'altro, inarrestabile


Ma questo giovane di fronte a lui aveva soltanto un sorriso cinico e in quell'espressione c'era anche una traccia di malvagità. Aveva l'eleganza di un figlio di uno scolaro.


<em>'Questo... questo sono davvero io?'</em>


Lin Ming non poteva crederci.


"Piccolo Lizi, preparami una portantina. La Signorina Su della Sala del Fiore Tè Blu darà uno spettacolo stasera. Vai a prenotare un biglietto per me; devo dare il mio sostegno." Disse bruscamente il giovane mentre sventolava il suo ventaglio.


"Questo... non è un bene..." La piccola serve di nome Lizi sembrò imbarazzato e disse:"Signorino, la seconda Signora della famiglia Tian terrà un banchetto stasera e le ha richiesto personalmente di presentarsi."


"Presentati te. Se sta tenendo un banchetto allora vorrà un cuoco. A che serve che ci vada io?"


"Questo..." Il piccolo Lizi sembrò addolorato. "Il secondo figlio della famiglia Tian vorrebbe che il Signorino lasciasse un dipinto nel banchetto di compleanno di stasera, con un poema. Al momento lei è il nuovo scolaro scelto, la sua poesia è sicuramente la numero uno nella città di Mulberry..."


"Inoltre signorino, questa seconda signora della famiglia Tian è davvero bella e virtuosa. L'ultima volta che la Signora l'ha vista, le è piaciuta molto. Forse in futuro... Signorino, ehi, signorino non se ne vada!"


Prima che il Piccolo Lizi avesse finito, il giovane era già uscito dalla porta senza nemmeno guardarsi indietro. Disse:"Se mio padre chiese dove sono andato digli che sono andato a bere."


Prima di aver finito di parlare se n'era già andato. Il volto del Piccolo Lizi sembrava una melanzana schiacciata. Se il Padrone o la Signora avessero scoperto cosa aveva fatto il signorino, certamente sarebbe stato rimproverato.


La seconda signora della famiglia Tian aveva una buona impressione del Signorino. Non solo, era gentile, bella, aveva buone origini ed adatta al Signorino, che era uno scolaro scelto.


Ma il signorino Lin si era infatuato della Signorina Su della Sala del Fiore Tè Blu, non era possibile capire che intenzioni avesse.


In realtà la Sala del Fiore Tè Blu era un bordello, ma era di alta classe, il più elegante. La maggior parte delle prostitute al suo interno erano curate e ben educate e vendevano le loro capacità e non i loro corpi. Avevano un aspetto elegante e raffinato, ed erano brave nella poesia e nella pittura. Queste signore talentuose erano considerate delle bellezze rare e sbalorditive.


E la Signorina Su era la principale attrazione della Sala del Fiore Tè Blu. Nonostante avesse mantenuto il suo corpo puro, era comunque la prostituta di un bordello. Con le sue umili origini come potevano il Padrone e la Signora permettere che si sposasse con il loro figlio ed entrasse nella loro famiglia?
"Sono morta, sono morta, se il Padrone saprà che il Signorino è andato alla Sala del Fiore Tè Blu, allora non finirà male solo il Signorino, ma anche io ne soffrirò le conseguenze." Il piccolo Lizi aveva un'espressione sofferente. Non sapeva se avrebbe dovuto riferire con sincerità la questione al Padrone e alla signora o se dovesse provare a nasconderlo.


Lin Ming era rimasto in silenzio al di fuori del ristorante, guardando la scena.
In quel momento il giovane lo aveva sfiorato, ma non aveva nemmeno dato un'occhiata a Lin Ming.


Il ragazzo capì, non apparteneva a questo mondo, era semplicemente un passante. Non c'era una sola persona in questo mondo capace di vederlo.


"Cosa sta succedendo qui? Perché c'è un altro me?"


"Quando avevo otto anni i miei genitori mi hanno mandato ad una scuola a studiare. Sono andato nella capitale e per l'esame, ho studiato e letto libri per quattro anni. In quel momento misi da parte i miei studi e abbandonai tutto per perseguire la via marziale. Per questo ho contestato a lungo le decisioni dei miei genitori, prima di persuaderli. Il Lin Ming che sono diventato non ha abbandonato i libri per le arti marziali. Invece ha superato l'esame preliminare ed è diventato un candidato alla corte imperiale.


"Perché c'è un mondo del genere? È davvero un mondo parallelo? O questo è un mondo immaginario generato dalla mia mente?"


"Se questa è la settima prova, il Mondo dello Stregone, allora cosa testa? Testa il mio cuore delle arti marziali? Se è vero allora come si può superare questa prova?"


"dato che questo è il Mondo dello Stregone, allora perché sono tornato nel mondo umano?"


Lin Ming era incerto; rimase lì nell'entrata del ristorante. Restò lì per molto giorni.


La gente entrava e veniva, nessuno lo vedeva. C'erano anche persone che erano passate attraverso il suo corpo...


Sulle strade c'erano i venditori ambulanti, gli artisti di strada con le loro canzoni allegre, il ricco aroma del cibo e del vino, c'erano anche i vecchi volti dei suoi genitori...


Ogni cosa attorno a lui sembrava così reale eppure irreale.


Tutti sembravano familiari, ma parevano anche degli estranei.


In questo mondo agitato e rumoroso e Lin Ming era come un'esistenza grigia. Era da solo e abbandonato.


"Questo mondo è un'illusione o sono vero?"


"O forse... Questo mondo è vero e io sono un'illusione?"


"No, sbagliato. Questo non è il mio mondo. Questo è solo un demone nel mio cuore!"


Lin Ming spalancò gli occhi e tirò fuori la Lancia Pesante d'Argento Flessibile.


<em>Bang!</em>


Lin Ming sentì solo il rumore di innumerevoli pannelli di vetr che si rompevano contemporaneamente. Di fronte a lui il ristorante e i clienti erano completamente svaniti dalla sua vista!


Tuttavia Lin Ming non tornò alla prova della vita e della morte. Invece era arrivato su un campo di battaglia sanguinoso. I potenti tamburi da guerra risuonarono da lontano e delle gloriose bandiere svolazzavano nell'aria!


"Questo..."


Lin Ming vide la cavalleria di fronte a sé. Sentì un brivido e si raggelò. All'improvviso capì una cosa.


La forza dell'anima di Lin Ming fu come un'onda che si espanse in tutte le direzioni. In quel momento aveva individuato un giovane. Lin Ming si accigliò; era vero!


Il ragazzo si mosse. In un attimo era apparso all'interno di un accampamento. Al suo interno c'era un giovane di 15 o 16 anni che indossava una semplice armatura. Aveva una normale lancia tra le mani e la sua espressione era piena di paura e irritabilità.


Lin Ming osservò intensamente questo giovane prima di chiudere gli occhi.


Era lui, era davvero lui!


Perché?


All'età di dodici anni aveva discusso con i suoi genitori. Alla fine gli avevano permesso di praticare le arti marziali. In quel momento Lin Ming aveva detto che se non avesse raggiunto il Primo Stadio della Trasformazione del Corpo prima dei 15 anni, allora si sarebbe unito all'esercito, si sarebbe fatto una carriera lì, partecipando a molte battaglie per poi tornare a casa come un eroe con ricchezze e onore!


Alla luce di questo, sembrava che qui si fosse unito all'esercito!


Questo era un altro Lin Ming di un altro mondo!


.....


Nell'accampamento il giovane era seduto su una panca. Tirò fuori della sottile tela cerata e iniziò a strofinare in silenzio la sua lancia. In confronto alle sue dimensioni, l'arma era molto più lunga di quanto doveva essere.


"Ehi novellino, questa è la tua prima volta sul campo di battaglia?" Un veterano di oltre trent'anni dall'aspetto semplice si avvicinò portando una ciotola di riso.


Il giovane annuì impacciato e disse:"Ah, sì, sono una nuova recluta."


"Ahah, le nuove reclute sono sempre così tese e ansiose. Va bene. Dato che siamo nello stesso accampamento verremo mandati nello stesso posto. Resta dietro di me ti proteggerò!"


"Bene... ottimo..." Il giovane aveva un'espressione innocente. Mostrò nervosamente un sorriso grato.


Quando scoppiò la battaglia, decine di migliaia di soldati avanzarono, le loro aure vaste e imponenti raggiungevano perfino le nuvole.


Del fumo si alzava da tutte le direzioni, i feroci rumori del combattimento risuonavano in ogni angolo, una lancia ruppe un'alabarda.


Il giovane ritornò nell'esercito trionfante. Tuttavia quel veterano dall'aspetto semplice non era tornato...


Quando i soldati morivano insieme, venivano anche seppelliti insieme. Senza una tomba, quel giovane non sapeva nemmeno il nome di quel veterano...


Ad ogni giorno che passava, l'espressione del giovane era sempre meno delicata e diventava più determinata.


Lentamente da una recluta divenne un caporale, da un caporale ad un capitano. E da un capitano fu nominato capo del battaglione...


Le sue tecniche di lancia si raffinarono sempre di più, la sua forza aumentò, le sue conoscenze militari e il suo aspetto maturavano sempre di più.


Gradualmente anche questo giovane diventò un veterano. Avrebbe guardato ogni nuova recluta dicendo loro:"Va tutto bene. Quando avanzeremo, seguitemi; vi proteggerò!"


Quel ragazzo una volta ingenuo ed innocente aveva sognato di unirsi all'esercito. Ad ogni missione in terre straniere, vedeva sempre più persone diventare nient'altro che mucchi d'ossa. Dopo essere sopravvissuto per così tante volte si era indurito; proprio come quel veterano.


Così passavano i giorni. Ogni soldato aveva il sogno di diventare un generale, ma probabilmente avrebbero seguito le orme dei loro predecessori, i sogni di coloro che erano morti...


.....


Lin Ming guardò in silenzio il mondo che cambiava davanti ai suoi occhi. Finalmente iniziò a capire. Questa vita non era un'illusione, né era reale.


Per le persone di questo mondo lui era un'illusione e per lui, questo mondo era un'illusione.


La vita era come un sogno. Il sogno era come la vita. Vero o falso, reale o finto, non c'era mai stato qualcuno che potesse dire davvero cosa fosse cosa.


Forse il settimo livello non era un test. Piuttosto era un'opportunità, un'occasione, una sensazione e una profonda comprensione del cuore delle arti marziali.


Capendo questo, Lin Ming decise di non distruggere quel mondo, invece avrebbe seguito i suoi passi, osservandolo.


Era soltanto un passante. Avrebbe osservato il passaggio del tempo da fuori e avrebbe visto il sogno incredibilmente vasto lì creato.


.....


Al di fuori della prova della vita e della morte, nell'oscurità, Yan Mo stava guardando in silenzio il vuoto infinito, un occhio gigante senza espressione.


"Se n'è reso conto..."


"Straordinario. È solo il secondo mondo eppure ha già capito la verità. Sono passati un giorno e una notte. La comprensione del cuore delle arti marziali di questo giovane è semplicemente incredibile!"


La settima prova testava proprio il cuore delle arti marziali. Nonostante fosse una prova era anche un'ottima opportunità!


Se uno fosse stato in grado di comprendere l'intento originale dietro la prova, allora avrebbe potuto sperimentare innumerevoli mondi e temprare la sua mente. I benefici sarebbero stati illimitati!


Nonostante nessuno fosse mai riuscito ad arrivare nel livello finale della prova della vita e della morte negli ultimi 19.000 anni, Yan Mo sapeva la verità. La verità era che la formazione che lo Stregone aveva lasciato qui poteva anche essere trovata nel Regno degli Dei!


Il suo nome era Samsara.


Anche i favoriti del cielo nel Regno degli Dei si sarebbero persi dopo essere entrati nel Samsara.


Molti avrebbero pensato che i mondi fossero un prodotto dei demoni dei loro cuori e avrebbero distrutto costantemente questi mondi. Tuttavia capendo che sarebbero apparsi costantemente altri nuovi mondi, avrebbero visto innumerevoli riflessi di sé stessi, poi avrebbero perso il coraggio e ne sarebbero rimasti stupiti. Alla fine non sarebbero riusciti a distinguere la realtà e l'illusione, non avrebbero nemmeno capito se loro stessi fossero reali.


Una volta persi, il loro cuore delle arti marziali sarebbe rimasto danneggiato e questo avrebbe potuto perfino influenzare la loro coltivazione.


Anche se un genio incredibile avesse capito il vero significato del Samsara, spesso avrebbe dovuto superare diversi o anche decine di mondi prima di comprendere lentamente la verità.


Ma Lin Ming era riuscito a capire ciò che era vero e ciò che era falso solo nel secondo mondo e aveva compreso il significato dietro il Samsara. Come poteva Yan Mo non esserne sorpreso?


"Sfortunatamente il Padrone è già passato a miglior vita. Altrimenti sarebbe stato sicuramente disposto ad accettare questo giovane come suo apprendista. Credevo che il talento naturale di questo giovane fosse ordinario e che il solo motivo per cui avesse dei risultati del genere fosse per qualche incontro fortuito. Non credevo che la sua percezione del cuore delle arti marziali sarebbe stato così notevole. È davvero un talento in questo aspetto!


"Osserverò con attenzione cosa potrà capire da questi 100 Samsara."
                                


                                



