---
weight: 1820
title: Capitolo 1820 – Leggi del Veleno
pubDate: 2025-12-15T08:37:10.448Z
tags:
    - mw
---


<em>Capitolo sponsorizzato, ringraziamo Edoardo!
2 (2 Mattia) capitoli in coda, 0/5
-Schadenfreude</em>


La Fonte del Fulmine nelle mani di Lin Ming formò un drago.


Innumerevoli rune di saette iniziarono a brillare attorno al drago. Ogni runa sembrava un'enorme sfera del fulmine ed emanava un potere terrificante.


L'Empireo Miriade di Fantasmi riuscì a percepire immediatamente quanto era spaventoso. Come poteva un moccioso umano possedere una fonte del fulmine così formidabile?


Prima che potesse reagire, il drago del fulmine ruggì e iniziò a lanciarsi sui fantasmi del mondo infernale degli spettri.


<em>Bang!</em>


Risuonò un'esplosione terrificante mentre la collisione tra il drago del fulmine e i fantasmi si trasformò in una serie di detonazioni assordanti. I due poteri terrificanti si scontrarono sotto il crepitio della luce del fulmine per poi svanire insieme!


Il potere del fulmine aveva l'abilità innata di sopprimere ogni creatura malvagia e fantasma. Era la nemesi della tecnica di questo Empireo.


Tuttavia l'Empireo Miriade di Fantasmi era arrivato a questo livello già da molto tempo e il suo mondo aveva raffinato le sue leggi molto di più rispetto a Lin Ming, così entrambi i poteri erano scoppiati al contatto!


Innumerevoli fantasmi ulularono e svanirono mentre anche il drago del fulmine si dissipava. Ma la lancia di Lin Ming non si fermò. Squarciò una sezione del mondo infernale degli spettri e puntò dritto verso l'Empireo.


Luce cremisi brillò negli occhi di Miriade di Fantasmi. Un fantasma feroce spuntò dalle sue mani e si scontrò con la luce di lancia.


<em>Bang!</em>


Un bagliore nero sconfinato brillò, accompagnato dai ruggiti del drago del fulmine. Gli artigli spettrali dell'Empireo si espansero rapidamente mentre si precipitavano verso Lin Ming.


Lin Ming fece un affondo. Il potere delle stelle più elevate si fusero completamente con il corpo di Lin Ming e una forza formidabile divampò nel suo corpo, lanciandosi ad ondate sugli artigli spettrali!


<em>Ka ka ka ka!</em>


In quel momento apparì una fessura negli artigli spettrali. E subito dopo si spaccarono!


Lin Ming si concentrò e le sue ossa crepitarono. L'Empireo Miriade di Fantasmi invece si raggelò e iniziò immediatamente a ritirarsi.


L'aria era piena di ondate di potere mistico del fulmine. Per un po' l'intero pubblico rimase ammutolito.


Era ammissibile che Lin Ming fosse stato in vantaggio quando aveva lottato contro il drago d'ossa. Dopotutto quel mostro era solo una marionetta. Ma dopo era riuscito anche l'Empireo aveva avuto la peggio!


Un Empireo!


Per i coltivatori comuni, un Empireo era un'esistenza irraggiungibile. Anche se la sua coltivazione era stata soppressa nel campo di battaglia del Sogno Akashico, avevano comunque a disposizione i loro metodi incredibili!


Eppure un membro della giovane generazione era riuscito a combattere alla pari con un Empireo; era inconcepibile!


"Tu... chi sei?"


L'Empireo rimase scioccato. Era impossibile che un genio impareggiabile come Lin Ming fosse sconosciuto.


"Nel Mondo dell'Anima, gli umani non sono altro che mortali cresciuti in gabbia. Sono deboli e non hanno eredità. Negli ultimi miliardi di anni non è mai apparso un Empireo tra di loro. Ma tu sei forte quanto un Empireo. Finché non perirai in futuro, come minimo raggiungerai il picco dello stadio di Empireo! Hai il sangue di un drago e di una fenice, e il potere delle tue eredità è incredibile. Inoltre hai un'alta comprensione delle antiche leggi mistiche. Non assomigli affatto ad un umano nato nel Mondo dell'Anima."


L'Empireo Miriade di Fantasmi aveva moltissima esperienza. Dopo aver esaminato la situazione, iniziò a sospettare delle origini di Lin Ming.


Lin Ming si accigliò; non voleva che gli altri sapessero da dove proveniva. Così rimase completamente in silenzio. Il sangue Asura nel suo corpo iniziò ad agitarsi.


L'Empireo Miriade di Fantasmi era davvero un avversario formidabile. La sua comprensione delle leggi superava quella del suo avversario. Ad esempio il mondo infernale degli spettri era di gran lunga inferiore allo spazio primordiale di Lin Ming in termini di qualità, ma a causa delle differenze di comprensione, il campo di forza di Lin Ming non poteva sopprimere il dominio nemico.


Ma le leggi non erano il solo fattore rilevante in una battaglia. Lin Ming superava l'Empireo Miriade di Fantasmi sotto molti altri aspetti.


Ad esempio, le Nove Stelle del Palazzo del Dao, il potere del sangue di fenice e di drago nel suo corpo o le leggi Asura!


Queste erano poteri che nemmeno un Empireo poteva non avere a disposizione!


E in quel momento, il sangue Asura che ribolliva nel corpo di Lin Ming raggiunse il picco della sua energia. Il suo corpo emise dei crepitii. Diventò più alto, i suoi capelli divennero rosso sangue e scaglie nere apparirono sulla sua pelle, coprendolo con uno strato di armatura.


Un'aura terrificante e potente si scatenò da lui come un drago ululante. Dietro di lui apparì l'enorme fantasma di un Asura, indomito e imperioso, sembrava che tenesse l'universo nelle sue mani.


Lin Ming aveva usato la metamorfosi Asura. Così era arrivato al picco della sua forza!


Questo improvviso cambiamento scioccò tutti i praticanti di arti marziali. Lin Ming si era trattenuto e ora stava scatenando un potere ancora più terrificante.


Era difficile immaginare quali fossero i limiti di questo umano.


Bisognava sapere che in passato, nel quinto piano della prova finale della Strada Asura, Lin Ming aveva usato la metamorfosi e il suo attacco più potente per distruggere l'uovo del Ghiaccio Polare Immortale.


Allora era riuscito ad arrivare alla pari con Sheng Mei!


Ora, mentre fronteggiava l'Empireo Miriade di Fantasmi, l'aura di Lin Ming traboccava di energia.


La lancia del drago nero puntò alla testa dell'Empireo, il suo vento era opprimente!


Questa scena fece infuriare Miriade di Fantasmi. La sua espressione divenne incredibilmente cupa. Non era mai stato provocato così da un membro della giovane generazione.


"Allora ti farò vedere la forza di un Empireo!"


Raggi di luce nera fuoriuscirono dagli occhi del vecchio, sembrava che due soli neri gemelli fossero sorti nelle sue pupille.


I lineamenti del suo corpo divennero confusi e gocce di sangue apparirono nei suoi pori.


Ogni goccia di sangue si condensò in una testa di demone delle dimensioni di una meteora. Sibilavano e ruggivano, emettendo ondate di aura nociva.


Allo stesso tempo ogni testa di demone iniziò a cantilenare con un tono strano e duro.


L'ambiente attorno iniziò a mutare, tutto fu ricoperto da uno strato di neve che rappresentava il vero significato di freddo.


Lin Ming scoprì che le sue gambe stavano iniziando a sprofondare, come se il vuoto stesso si fosse trasformato in una palude sconfinata.


Innumerevoli ossa spesse spuntarono dal terreno, avvolgendo tutto ciò che stava sopra di esse.


Afferrarono anche i cadaveri dei molti praticanti di arti marziali che Lin Ming aveva ucciso. Con dei forti sibili, i corpi emisero piume di fumo verde. Un momento dopo, si sciolsero tutti, senza nemmeno lasciare qualche osso spezzato!


Così le montagne di cadaveri si trasformarono in una poltiglia nera e rossa che emetteva un odore che bruciava le narici. Questo spettacolo macabro faceva rabbrividire.


"Mm?"


Lo sguardo di Lin Ming si incupì. La tecnica dell'Empireo Miriade di Fantasmi conteneva un potere altamente corrosivo, erano leggi del veleno. Una volta che un coltivatore avesse toccato queste leggi, la sua carne e il suo sangue sarebbero state divorate costantemente.


Le ossa sfrecciarono nel vuoto, precipitandosi verso Lin Ming come dei lunghissimi pitoni!


Gli occhi elettrici di Lin Ming lanciarono un'occhiataccia verso l'Empireo. Anche i lineamenti del suo corpo divennero confusi.


Un'aura profonda e sconfinata come il mare si scatenò dal suo corpo.


Luce nera accecante lo coprì. Sigilli di maledizione emersero sulla sua pelle per poi diffondersi all'esterno.


Una luce terrificante trapelò dalle sue pupille, facendole sembrare due vortici neri.


"Spaccatevi!"


Al grido di Lin Ming, tutte le ossa attorno iniziarono a scoppiare.


Lin Ming sera un dio demoniaco rinato. Diventando tutt'uno con la sua lancia, si trasformò in un drago nero.. Ignorando lo spazio, sfrecciò attraverso il vuoto e le teste demoniache, puntando dritto verso l'Empireo Miriade di Fantasmi!


Con un colpo di lancia, le montagne di ossa furono annientate.


L'Empireo Miriade di Fantasmi formò milioni di rune muovendo rapidamente le mani. Creò ogni sorta di legge dei fantasmi, distorcendo anche lo spazio.


Tutta questa energia si condensò formando uno spesso muro nero.


La lancia di Lin Ming colpì questa parete, cercando di trapassarla.


<em>Bang!</em>


Durante l'intensa collisione, il gas velenoso fu distrutto. Ad una distanza così breve, era impossibile per Lin Ming sfuggire alle onde d'urto. Il gas velenoso inesauribile si precipitò su Lin Ming, colpendo la sua vera essenza protettiva.


<em>Chi chi chi!</em>


La vera essenza protettiva di Lin Ming veniva corrosa costantemente dal gas velenoso!


Dopo che la sua vera essenza protettiva si sciolse, il suo corpo fu toccato dal gas nero e le scaglie nere iniziarono a corrodersi, facendo fuoriuscire del pus sanguinolento.


Quando lo vide, l'Empireo Miriade di Fantasmi sogghignò diabolicamente.


"Vuoi ferirmi gravemente a costo di subìre danni? Come potrei darti un'occasione del genere?"


L'Empireo Miriade di Fantasmi aveva capito il piano di Lin Ming; il giovane aveva intenzione di ignorare ogni ferita e trapassare il muro per ferirlo.


Tuttavia il gas velenoso non era affatto facile da affrontare. Una volta che questo potere corrosivo fosse entrato nel corpo di un praticante di arti marziali, si sarebbe diffuso nei suoi meridiani, corrodendo la sua energia, il suo organismo e la sua vitalità del sangue.


Con il supporto di queste leggi del veleno, anche toccare una particella di questo gas era fatale.


L'Empireo Miriade di Fantasmi scattò indietro.


Doveva evitare l'attacco di Lin Ming. Ormai non provava più sdegno nei suoi confronti. Sapeva che finché avesse schivato il colpo e lasciato che il gas continuasse a corrodere il suo corpo, avrebbe vinto.


Vedendo l'Empireo temporeggiare, i praticanti di arti marziali attorno rimasero storditi.


"È un Empireo e userebbe delle tattiche del genere contro un membro della giovane generazione per erodere le sue energie fino alla morte. Non è affatto glorioso..."


"Non parlare a vanvera. Tutto ciò che importa è vincere. Non credere che questo umano sia un comune membro della giovane generazione. Anche se le tattiche dell'Empireo Miriade di Fantasmi sembrano un po' vergognose, è la scelta più saggia!"


Molti spirita parlarono a favore dell'Empireo Miriade di Fantasmi. Dopotutto Lin Ming era comunque un umano.


Dopo aver schivato l'attacco, l'Empireo sorrise.


I punti merito di Lin Ming erano inutili per lui, ma desiderava alla follia il frutto kirin. Era un tesoro miracoloso per nutrire lo spirito e avrebbe potuto aiutarlo a diventare un Empireo di livello superiore!


Dopo diversi altri scambi, avrebbe vinto.


Tuttavia, proprio quando l'Empireo Miriade di Fantasmi si mosse, cercando di evitare di nuovo l'attacco di Lin Ming, impallidì. Si girò di scatto.


Dietro di lui si agitava dell'energia. Erano apparsi un Lin Ming vestito di nero e uno vestito di viola. Ognuno teneva una ruota in mano mentre si lanciava su di lui.


"Mm?!"


L'Empireo era scioccato.


Personificazioni!


Le due personificazioni di Lin Ming gli avevano bloccato ogni via di fuga. Non solo, ma l'enorme fantasma Asura si precipitò dall'alto, coprendolo direttamente!


L'Empireo Miriade di Fantasmi non ebbe il tempo di reagire; poteva solo affrontare le due personificazioni!


Queste due personificazioni erano oggetti divini raffinati personalmente dal maestro della Strada Asura. Anche se erano limitati dalla coltivazione di Lin Ming e non potevano mostrare la loro forza sconvolgente, anche il livello dell'Empireo era stato limitato nel campo di battaglia del Sogno Akashico. Queste due personificazioni insieme formavano uno schieramento terrificante.


<em>Bang!!</em>


Le due ruote Asura colpirono le arti diaboliche del nemico.


Per un po', una foschia spettrale si agitò e la luce divina brillò nel cielo!
                                


                                



