---
weight: 18240
title: Capitolo 1824 – Antiche Rovine
pubDate: 2025-12-15T08:37:10.448Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming guardò la ragazzina vestita di rosso. Il suo sguardo vacuo confermò che non avrebbe potuto ottenere informazioni preziose da lei, come il motivo per cui c'era l'aura del maestro della Strada Asura qui.


I due si avvicinarono lentamente alla foresta di pietra. Per un po' l'intera foresta sembrò prendere vita. Petali di fiori formati dal Grande Dao iniziarono a cadere dal cielo, trasformandosi in strane rune che bloccavano l'accesso.


Anche Lin Ming e la ragazzina furono bloccati. Era una formazione difensiva incomprensibile.


"Wah!"


La ragazzina gridò per la sorpresa. La forza spirituale che emanava sembrava entrare in conflitto con quest'aura e veniva respinta dalla formazione, quasi ferendola.


Tuttavia la ragazzina sorprese di nuovo Lin Ming. Il suo corpo sembrava privo di peso. Quando fu respinta, fluttuò all'indietro come un pezzo di cotone.


Così volò all'indietro per diverse decine di piedi per poi atterrare gentilmente.


"Cosa succede?"


"Q-q-questo posto è un po' s-s-strano. Ogni volta che vado lì vengo m-m-morsa da qualcosa di strano... m-ma l'ultima volta non era così f-f-forte..."


Dopo essere stata con Lin Ming per così tanto tempo, le sue parole sembra essere diventate più scorrevoli, come se i suoi problemi a parlare prima fossero dovuti al fatto che non aveva discusso con nessuno per troppo tempo.


Lin Ming non poté che guardarla e chiedere: "Quanti anni hai?"


La ragazzina vestita di rosso rivelò un'espressione stordita. Dopo un po' scosse la testa e disse: "N-n-non lo so... S-sembra che abbia dormito per molto tempo, m-ma per qualche ragione mi sono svegliata e sono finita q-qui... e poi... io... v-vedo spesso degli estranei v-venire qui e cercano di catturarmi... e anche i miei amici..."


Disse accigliata la ragazzina, come se non volesse ripensare al passato.


Lin Ming ne fu sbigottito. Le esperienze di questa ragazzina erano fin troppo strane.


Da ciò che aveva detto, probabilmente era vissuta già da molto tempo e aveva dormito per periodi lunghissimi.


E per quanto riguarda gli estranei, naturalmente erano gli sfidanti che entravano nel campo di battaglia del Sogno Akashico. Quando queste persone avevano cercato tesori in questo regno mistico, avevano disturbato il riposo della ragazzina e le medicine spirituali che avevano cercato di catturare erano simili alle medicine spirituali come il frutto kirin.


<em>'Non c'è da meravigliarsi che questa ragazzina era così guardinga quando mi ha visto e sembrava che avesse paura di me. Chi è? Perché assochilometri a Yu'er...?'</em>


Lin Ming ripensò a Yan Yu'er. Anche se Yu'er sembrava una ragazzina ordinaria in superficie, in realtà era un enigma che poteva mangiare pietre del sole viola e giade dei nove soli come se fossero dolcetti.


Non si ricordava nemmeno da quanto tempo viveva, ma la sua mentalità non corrispondeva alla sua età. Sembrava che fosse rimasta una bambina, sempre un po' tonta e stordita.


Nemmeno il suo aspetto era cambiato. Era sempre assochilometrita ad una ragazzina di circa 11 anni, non cresceva, né invecchiava.


<em>'Questa formazione... è formata naturalmente dal Grande Dao dei 33 Cieli, non è stata fatta da mani mortali. Per entrare, bisogna seguire le leggi del Grande Dao dei 33 Cieli.</em>' Pensò per un momento Lin Ming. Concentrò lo sguardo sulla formazione di fronte a lui. Nelle sue pupille, si riflessero decine di migliaia di rune che si intrecciarono nel cielo come un fiume di stelle sconfinato, vasto e misterioso...


C'erano delle sochilometrinze tra questa formazione e i simboli runici.


Aveva studiato i simboli runici per molti anni e aveva assorbito i ricordi di molti maestri di rune divine. Le sue fondamenta erano ben salde ed era sicuro di poter risolvere questa formazione.


Per un po' di tempo, iniziò a fare innumerevoli deduzioni.


Lentamente trovò una vena della formazione difensiva. La luce di lancia brillò dalle sue dita, colpendo con forza uno dei nodi della barriera.


Come un'enorme pietra che cadeva in un lago calmo, fece espandere delle grosse increspature attorno.


L'intera formazione crollò all'improvviso.


Questa foresta di pietra fitta iniziò ad appassire e  collassare a vista d'occhio.


Era un'erosione prodotta da innumerevoli anni di piogge. Lin Ming ne fu scioccato.


La terra sotto i suoi piedi iniziò a tremare violentemente. L'ambiente attorno iniziò a cambiare. In un istante, la foresta di pietra di fronte a lui era scomparsa.


<em>Hu!</em>


Un vento gelido ululò sopra di lui.


Il mondo si trasformò in una landa desolata incredibilmente cupa. Le sporgenze di roccia emanavano un'aura fredda.


Non troppo in lontananza, si rivelò un abisso infernale dalla forza mistica.


Lin Ming si incuriosì. Scattò e apparì a centinaia di chilometri di distanza. Quando arrivò ai confini dell'abisso nero, ci guardò dentro.


Tremò. L'abisso nero sembrava senza fondo e sentì due aure che lo scossero.


Una di queste aure era un'energia nera incredibilmente pura, dava una sensazione di oppressione inenarrabile, come se ogni creatura vivente dovesse inchinarsi di fronte ad essa.


Era vigorosa e potente.


Era una massa di forza spirituale che aveva raggiunto il picco della purezza, e conteneva anche l'aura del Grande Dao.


Senza dubbio, questo era il limite della forza spirituale. La purezza e la profondità di questa energia superava di gran lunga anche quella dell'Imperatrice Spirituale Sheng Mei.


Quando questa forza spirituale si agitava, manifestava innumerevoli cambiamenti.


Solo guardandola, avrebbe fatto accelerare il battito cardiaco, dava la sensazione di poter divorare l'anima.


Per quanto riguardava l'altra aura, era familiare per Lin Ming: era l'aura del maestro della Strada Asura.


Quest'aura conteneva la potenza del Dao Celeste Asura, era profonda come un oceano sconfinato. Era maestosa e audace, piena di intento omicida e sembrava capace di distruggere l'universo stesso.


Queste due aure erano esistite in questo spazio da tempo immemore, lottavano l'una contro l'altra, senza nessuna distinzione di grado tra di esse.


"Chi è questa persona? Possono contendere con il maestro della Strada Asura?"


Lin Ming ne fu sorpreso. Scoprì che questa forza spirituale che combatteva contro l'aura residua del maestro della Strada Asura non era affatto inferiore.


A causa della formazione impareggiabile, questa forza spirituale e l'aura del maestro della Strada Asura erano state sigillate in un mondo indipendente, senza dissiparsi nemmeno dopo miliardi di miliardi di anni. Invece aveva formato un suo sistema indipendente e continuava a crescere.


Innumerevoli rune vorticavano, danzando nell'oscurità.


Lin Ming attivò il potere delle leggi Asura e guardò queste rune con grande attenzione. Anche se gli dolevano gli occhi mentre le osservava, fece una scoperta sbalorditiva. Queste rune che danzavano erano come libri di storia, contenevano scene inimmaginabili.


Lin Ming scoprì che alla fine dell'abisso sotto di lui, c'era un altro abisso sconfinato.


Anche in esso si agitava una grande aura ed era crivellato di colpi come un favo.


<em>'Che sia un antico campo di battaglia in cui ha lottato il Maestro della Strada Asura e qualcun altro?'</em>


Pensò Lin Ming, sbigottito. Il maestro della Strada Asura era vissuto miliardi di anni fa. Una distruzione del genere poteva essere stata causata solo da un guerriero potentissimo.


Mentre ci rifletteva, le nuvole nere di energia iniziarono a scomparire.


Le stelle brillavano nello spazio, distanti e fredde nel vuoto sconfinato.


Strati di biliardi di stelle si estendevano senza fine, anche sopra di lui. Alzando lo sguardo, individuò delle strane pietre e delle sconfinate catene montuose.


Questi astri emettevano il potere mistico e sconfinato delle stelle.


Lin Ming era su una stella, ma era di tipo ordinario.


Guardandosi bene attorno, vide che gli innumerevoli astri attorno a lui erano danneggiate, sul punto di collassare.


Ancora più lontano, al centro della galassia, c'erano delle macerie di stelle annientate che bruciavano.


Lì non c'erano più stelle e polvere, ma una luce nera come la pece e una rosso ardente che bruciavano.


Queste due luci sembravano due universi. Con una sola occhiata, il petto di Lin Ming tremò, come se fosse stato colpito da una mano invisibile.


Potenti. Erano delle energie assolutamente potenti.


Il tempo passò. Perfino l'erosione del tempo non era riuscita a farle scomparire.


Invece avevano formato delle leggi, diventando yin e yang, elevandosi e limitandosi a vicenda, crescendo insieme.


Sembravano dei soli che esplodevano all'infinito. Una forza incredibilmente mistica era imprigionata qui in eterno.


"Mm? Questo è?"


Lin Ming intravide qualcosa.


C'era un Asura nello spazio nero come la pece. Indossava un'armatura nera e le sue pupille brillavano con una luce terrificante.


Stava combattendo contro un uomo dall'aura ugualmente spaventosa. Quest'uomo andò in una galassia distante dove iniziarono a lottare.


Le ombre dei pugni dell'Asura erano vaste e vigorose, ogni colpo poteva fare a pezzi l'universo. Innumerevoli stelle si frantumarono, divorando l'uomo che era entrato dall'altra parte della galassia.


Tra le innumerevoli ombre, l'uomo tirò fuori un libro nero dall'aspetto strano e antico.


Iniziò a recitare delle scritture che si trasformarono in parole antiche di fronte all'attacco.


Ogni antica parola diventava una colonna di forza spirituale. Squarciarono la galassia e impattarono contro le ombre dei pugni dell'Asura. Terrificanti fluttuazioni di energia si espansero attorno, distruggendo grandi tratti di spazio e annientando milioni di stelle...


Questa battaglia continuò per un periodo di tempo sbalorditivo. Chissà per quanti anni avevano combattuto o quanti miliardi di stelle avevano distrutto.


Alla fine, la fronte dell'uomo misterioso fu graffiata dalle ombre dei pugni. Il suo sangue pesante come una stella piovve verso il basso, rompendo lo spazio sotto.


Così, anche una pagina misteriosa dell'antico libro iniziò a cadere...


Dopodiché tutte le illusioni si spensero. Lin Ming riapparì al confine dell'enorme abisso. Le rune Asura scintillavano di fronte a lui.


Ciò che Lin Ming aveva visto erano le registrazioni contenute nelle rune nate dalle leggi del Dao Celeste Asura...


Lin Ming fece un respiro profondo, l'uomo misterioso che aveva combattuto contro il maestro della Strada Asura era naturalmente l'antico antenato degli spirita.


Il centro della galassia era stato il loro campo di battaglia finale.


Alla fine della misteriosa strada blu nella prova finale, Lin Ming aveva visto combattere il maestro della Strada Asura con quest'uomo misterioso.


Ma lo scontro non si era concluso.


Ora però Lin Ming aveva saputo com'era finita, l'antico re degli spirita aveva perso!


Ma anche il maestro della Strada Asura era rimasto ferito.


Inoltre l'antico libro misterioso aveva perso una pagina, diventando incompleto.
                                


                                



