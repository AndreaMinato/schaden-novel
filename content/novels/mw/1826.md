---
weight: 18260
title: Capitolo 1826 – Uscita
pubDate: 2025-12-15T08:37:10.449Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nelle profondità di un'antica foresta...


Tra il silenzio mortale, in lontananza, un pilastro cremisi eruttò levandosi al cielo, sembrava poter trapassare il mondo.


<em>Roar!!</em>


Nella foresta, un lupo a tre teste stava divorando i resti di un giovane spirita. Alzò lo sguardo verso l'alto e vide la colonna rossa. Poi tremò e un po' di carne colò dalle sue fauci. Ritirò la coda tra le gambe, si girò e fuggì.


Per un po', un'aura terrificante si espanse attorno, facendo fuggire innumerevoli bestie spirituali nell'antica foresta.


In mezzo alla tempesta di polvere, Lin Ming percorse il vuoto, uscendo da un abisso sconfinato.


La luce cremisi nelle sue mani si dissipò lentamente.


Dietro di lui, un vortice roteò sopra l'abisso profondo. Innumerevoli rune luccicavano emanando una forza mistica, chiudendo lentamente la voragine.


Questa terra mistica in cui era difficile entrare tornò a cadere di nuovo in un sonno profondo.


Lin Ming aveva percepito principalmente leggi Asura nel mistico regno in cui l'aveva guidato la ragazzina. Per quanto riguardava l'antico potere lasciato dal primo antenato degli spirita, anche Lin Ming li aveva percepiti, non era riuscito a comprenderli così tanto. Se avesse dovuto trovare un motivo per questo, doveva essere perché non comprendeva le antiche leggi usati dal re spirita. Non importava quanto fosse talentuoso Lin Ming, non poteva manipolare leggi di così alto livello, così la sua comprensione era stata limitata.


"Se potessi leggere le vere sacre scritture sarebbe grandioso..." Mormorò all'improvviso Lin Ming.


Tutti gli indizi indicavano che le sacre scritture erano nelle mani dell'attuale Imperatore degli Spirita.


E questa persona era il capo supremo degli spirita. I sette Cieli degli spirita lo consideravano il loro capo.


Perfino Sheng Mei doveva servirlo, era considerata una delle sue sottoposte.


L'Impeartrice Spirituale Sheng Mei. Il titolo di Imperatrice era simile a quello del capo supremo, ma non era la regina degli spirita. Invece poteva essere considerata al secondo posto tra le figure più potenti della sua razza.


Solo in termini di posizione, Sheng Mei era di gran lunga superiore al Sacro Figlio di Zaohua. Non c'erano paragoni tra di loro.


"Mm... perché mi stai ancora seguendo...?"


Lin Ming si girò. Dietro di lui, la ragazzina stava abbracciando il frutto kirin con un'espressione timida.


"Ti ho restituito il frutto kirin. Abbiamo concluso il nostro patto."


Disse Lin Ming. Ma la ragazzina vestita di rosso continuò a fissarlo per molto tempo con un'espressione stordita. Annuì, ma non si mosse.


Lin Ming ne fu sorpreso: "Hai qualcosa da dire?"


Poteva sentire che la ragazzina voleva dirgli qualcosa, ma era esitante.


La ragazzina disse: "Ha-ha-hai un buon odore... è-è... è una sensazione davvero f-f-familiare..."


"Mm?"


Lin Ming ne fu sbalordito. Non sapeva cosa intendeva la ragazzina.


Odore familiare? Che fosse dovuto a Yan Yu'er?


Lin Ming pensò subito a Yan Yu'er. Visto che era stata in contatto con lei per un certo periodo di tempo, portava con sé parte della sua aura. Che questa ragazzina fosse imparentata con Yu'er?


Lin Ming fu sul punto di parlare, ma la ragazzina spostò lo sguardo verso la pancia di Lin Ming: "Laggiù... c'è qualcosa con cui sono familiare..."


Lin Ming si toccò istintivamente la pancia. Mostrò un'espressione strana e poi gli venne un'idea.


Quella era l'area dov'era localizzato il dantian. Quando un praticante di arti marziali arrivava al Mare Divino Realm, il dantian diventava un mondo interno. L'area che la ragazzina stava guardando era il mondo interno di Lin Ming.


Anche se lo sguardo della ragazzina era incredibilmente puro e tenue, Lin Ming sentiva che era estremamente percettivo, come se potesse vedere attraverso il suo mondo interno.


Lin Ming fece circolare istintivamente la sua vera essenza per sigillare il suo mondo interno, ma anche così, la ragazzina continuò a fissargli la pancia.


Come se stesse confermando una sua ipotesi.


Non poteva essere...


A Lin Ming venne un'idea che lo scosse e fece accelerare il suo respiro.


Che la ragazzina stesse guardando il Cubo Magico?!


Un buon odore, una sensazione familiare...


Lin Ming certamente non avrebbe pensato di essere abbastanza straordinario da dare una sensazione di intimità alla ragazzina. La spiegazione più probabile era che si riferisse al Cubo Magico nel suo mondo interno!


Questo perché Lin Ming aveva sempre avuto la sensazione che la ragazzina avesse una connessione incredibile con la forza spirituale.


Le sue esperienze di vita di sicuro erano state straordinarie.


Se la ragazzina si stava davvero riferendo al Cubo Magico, allora era la prima creatura che Lin Ming aveva incontrato che era capace di percepirlo nonostante fosse nel suo mondo interno!


Anche quando Lin Ming era stato nella città imperiale immemore e aveva incontrato l'antico Sigillo Elisio, il vecchio mostro che aveva servito l'Empireo Sigillo Divino e aveva resistito alla grande calamità, non era riuscito comunque a percepire il Cubo Magico. L'aveva riconosciuto solo dopo che Lin Ming l'aveva tirato fuori.


Ma ora Lin Ming non aveva usato affatto il Cubo Magico, eppure lei era riuscita comunque a riconoscerlo; questo gli diede un inspiegabile senso di allarme.


Quando guardò la ragazzina, il suo sguardo divenne incerto.


La ragazzina sussultò e fece istintivamente un passo indietro, un po' impaurita da Lin Ming. Aveva visto la luce inquietante nel suo sguardo.


"T-t-t-t-tu..." Disse nervosamente la ragazzina, tornando a balbettare pesantemente. Abbracciò con testardaggine il frutto kirin come un coniglietto spaventato.


Vedendo la reazione della ragazzina, Lin Ming sospirò. Mentre ci pensava, provò un profondo senso di vergogna.


In questi ultimi anni era stato fin troppo sensibile e aveva formato l'abitudine di strangolare ogni crisi sul nascere. Tuttavia poteva sentire che questa ragazzina che era guardinga con ogni altro estraneo nutriva una rara fiducia in lui.


Tutto questo probabilmente era a causa del Cubo Magico.


Il Cubo Magico aveva causato una trasformazione nell'anima di Lin Ming, facendolo assochilometrire a qualcosa che Sheng Mei aveva definito un'Anima Eterna.


E questa Anima Eterna dava un profondo senso di familiarità a questa ragazzina dalla connessione profonda con la forza spirituale.


"N-n-non... dirò nulla..."


Disse rapidamente la ragazzina. In occasioni del genere era piuttosto intelligente. Aveva scoperto che c'era qualche segreto nel mondo interno di Lin Ming di cui non poteva parlare con nessuno.


"Vuoi venire con me?"


Chiese dopo aver riflettuto un po' Lin Ming.


La ragazzina spalancò gli occhi neri come la pece. Lo fissò per molto tempo e poi annuì lentamente: "Mm."


"Va bene, andiamo allora." Lin Ming si girò e volò via.


La ragazzina si trasformò in pura forza spirituale e lo seguì.


Era silenziosa e nascondeva perfettamente la sua presenza, nemmeno un Empireo poteva scoprirla.


Mentre Lin Ming volava, sondò il gettone nel suo anello spaziale.


"Sono arrivato a 600 milioni, ma ho ancora bisogno di 400 milioni di punti!"


Lin Ming si accigliò, una luce fredda brillò nei suoi occhi.


Nel campo di battaglia del Sogno Akashico era passato meno di un anno.


Gli restavano ancora due anni. Doveva dare la caccia ad abbastanza maestri e raccogliere i 400 milioni di punti rimanenti!


Il potere della sua percezione divina si estese per centinaia di chilometri. Lin Ming scoprì che c'erano pochissimi praticanti di arti marziali attorno a lui.


A causa del suo massacro in cui aveva ucciso il Re Zilin, Grandi Re del Mondo e anche l'Empireo Miriade di Fantasmi, sembrava che l'intero paesaggio fosse diventato una landa desolata, un posto che le persone evitavano istintivamente. Probabilmente temevano che Lin Ming sarebbe apparso.


Era diventato la calamità del campo di battaglia del Sogno Akashico.


"Dato che non c'è nessuno qui, dovrò cercarli."


.....


Campo di battaglia del Sogno Akashico, sopra un monte alto 100.000 piedi.


I venti erano freddi.


Un enorme nido pendeva dall'orlo di questa montagna, sembrava volesse provare ad oscurare il cielo.


Ogni filo d'erba usato per costruire il nido era grosso quanto un tronco.


Onde di luce brillanti brillavano dal nido.


Al centro, un gruppo di persone con vestiti di colore diverso si inginocchiavano rispettosamente, timorose anche solo di fare un respiro profondo.


Al centro del nido c'era il cadavere di un enorme roc. Il sangue delle sue ferite si era già coagulato.


Questo roc aveva una terrificante forza combattiva, ma ora era stato ucciso e la sua carne era stata lacerata.


Era stato acceso un falò. Un uomo di mezz'età grasso stava estraendo il sangue del roc mentre sogghignava di fronte al gruppo delle persone inginocchiate.


Di fronte a lui c'erano dense file di medicine spirituali fragranti e ogni sorta di materiale celeste, tutti brillavano con una luce splendida.


"Jejeje, palazzo dell'anima affranta, fazione della zanna di drago, la vostra lealtà non è così male. Accetterò questi tesori. Vi aiuterò ad uccidere le bestie spirituali che volete morte. Per quanto riguarda la valle Rete di Foglie e il monte Qin, dato che sono vostri nemici, già che ci sono posso annientarli."


La Valle Rete di Foglie e il Monte Qin erano piccoli Sect del Mondo dell'Anima dalle dimensioni simili a quelle del Palazzo Zenith. Anche se erano di dimensioni ridotte, avevano comunque guerrieri ad un passo dallo stadio del Re del Mondo a guidarli durante questo viaggio.


Sì, dal tono dell'uomo di mezz'età grasso, li considerava delle formiche. Aveva detto di poterli annientare tutti con noncuranza.


Le persone inginocchiate erano convinte che fosse la verità.


I due gruppi si riempirono di gioia.


"La ringraziamo signor Luo De."


"Se il signor Luo De è disposto ad aiutarci, allora sarebbe una fortuna per la mia fazione della Zanna di Drago."


"Naturalmente. È un Grande Re del Mondo, può distruggere in un solo colpo perfino un Re del Mondo. Ha ucciso all'istante questo enorme roc... Ora i membri della valle Rete di Foglie se la vedranno brutta stavolta. Una volta che saranno eliminati, potremo rimanere qui più a lungo e ottenere più punti da poter scambiare per dei tesori all'esterno! Nel Mondo dell'Anima, la differenza tra i nostri Sect aumenterà lentamente e potremo iniziare a pianificare il loro sterminio!"


"Signor Luo De, otterremo sicuramente altri tesori per offrirglieli in tributo..." Disse con cautela qualcuno.


Poi però le sue parole furono interrotte da una forte esplosione.


Dopo diversi respiri di tempo, tutti videro una figura avvicinarsi lentamente, era un giovane dai capelli neri.


"Ci sei solo tu in quest'area, un solo Grande Re del Mondo?" Il giovane guardò Luo De che prima si stava abbuffando.


Il giovane dai capelli neri era Lin Ming, aveva appena lasciato l'antico campo di battaglia.


Aveva volato per molto tempo e finalmente aveva trovato la sua prima preda.
                                


                                



