---
weight: 18270
title: Capitolo 1827 – Un Miliardo di Punti Merito
pubDate: 2025-12-15T08:37:10.449Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Moccioso, vuoi morire!"


"Osi rivolgerti al signor Luo De in questo modo? Nemmeno un dio potrebbe salvarti ora!"


"Così è solo un bastardo umano. Sembra che non si sia reso conto della situazione!"


I membri d'élite dei vari Sect iniziarono ad agitarsi, gridando contro Lin Ming.


Alcuni si stavano già preparando ad attaccarlo. Dal loro punto di vista, il signor Luo De non si sarebbe disturbato a sbarazzarsi di uno bambino stupido che non capiva nemmeno la differenza che c'era tra lui e un Grande Re del Mondo. Volevano aiutare il signor Luo De e fargli un'impressione favorevole.


Tuttavia, proprio mentre tutti si erano alzati e si stavano preparando a fare a pezzi Lin Ming, scoprirono che Lord Luo De era diventato blu. Gli era caduto il cibo spirituale dalle mani e rotolò ovunque.


Si riempirono tutti di incredulità quando videro la sua reazione.


Questo li lasciò confusi. Per qualche motivo, sembrava che il signor Luo De aveva paura di questo giovane.


"Tu... sei quel... Lin... Lin Muk?!"


Luo De sussultò. In quanto uno dei maestri del campo di battaglia del Sogno Akashico, era andato a vedere la battaglia tra Lin Ming e l'Empireo Miriade di Fantasmi. Quando aveva visto i fuochi artificiali nel cielo, si era avvicinato alla foresta con l'intenzione di ottenere qualche vantaggio durante questo trambusto.


Ma dopo aver visto come Lin Ming aveva ucciso nove Grandi Re del Mondo e  aveva iniziato a domare perfino un Empireo, era già fuggito via.


Se lo ricordava vividamente. Come poteva dimenticarsi del volto di Lin Ming?!


"Cosa?!"


Quando tutti sentirono questo nome, spalancarono gli occhi. Non avevano mai incontrato prima d'ora Lin Muk, ma avevano sentito questo nome.


Per un po', tutti guardarono Lin Ming con espressioni terrorizzate.


Esatto... Lin Muk era un umano, e anche questo giovane di fronte a loro era umano!


"La calamità è arrivata. Scappiamo, presto!"


Non si sapeva chi avesse gridato, ma una volta che la prima persona fuggì, tutti gli altri fecero lo stesso, così spaventati da pisciarsi addosso.


Il signor Luo De aveva smesso di sogghignare. Osservò Lin Ming ad occhi spalancati, in allerta.


"Sei Lin Muk? Bene, volevo metterti alla prova e vedere se sei degno della tua fama. Prendi questo colpo!"


All'improvviso una forza spirituale sconfinata fuoriuscì dal suo sguardo tagliente come una sciabola.


Ogni lama squarciò lo spazio, emettendo un potere mistico avvolto da strana energia nera.


Dopo aver usato questa mossa, Luo De sogghignò con fare diabolico, sembrava fosse sicuro di poter vincere.


Ma un momento dopo, fuggì frettolosamente come un tornado nero. Non era davvero così idiota da rimanere qui a combattere. Questo umano mostruoso aveva costretto il Dio Demoniaco del Caos a ritirarsi, così, anche se fosse scappato via, nessuno l'avrebbe deriso per questo. E non valeva la pena di diventare dei punti merito per Lin Ming.


Lin Ming avanzò. La lancia rossa nelle sue mani si sollevò come un drago, emanando una forza incredibile.


<em>Woosh!</em>


La lancia e l'uomo divennero un'entità sola. Le sciabole fatte da forza spirituale furono completamente deformate dal suo slancio, rompendosi tutte.


La lunga lancia draconica trapassò Luo De, uccidendolo all'istante.


Per quanto riguarda gli altri che stavano fuggendo, sentirono un'aura formidabile e familiare scomparire dietro di loro, terrorizzandoli. Il signor Luo De era morto così? Quello era un Grande Re del Mondo... dovevano scappare più velocemente, altrimenti sarebbero diventati i punti merito di Lin Muk!


Tuttavia non si erano resi conto che Lin Ming li stava solo guardando scappare senza il minimo interesse ad inseguirli.


Erano semplicemente troppo mediocri. Anche se li avesse uccisi, i punti merito che avrebbe potuto ottenere sarebbero stati limitati.


"Devo uccidere altri Grandi Re del Mondo... mi chiedo dove si stia nascondendo il Dio Demoniaco del Caos... il campo di battaglia del Sogno Akashico è troppo grande ed è anche abile nelle tecniche di occultamento. Se fa del suo meglio per nascondersi, sarà quasi impossibile trovarlo!"


Sentendo il lieve aumento di punti merito nel suo gettone, Lin Ming rimase insoddisfatto.


<em>'Varie organizzazioni hanno mandato i loro membri d'élite sbalorditivi. I maestri dei Sect dovrebbero avere dei punti merito decenti.</em>'


Mentre ci pensava, Lin Ming volò via rapidamente.


.....


Così Lin Ming fece altri massacri per il campo di battaglia del Sogno Akashico. Cercava costantemente delle prede e le uccideva tutte, facendo crescere lentamente i suoi punti merito.


Come aveva previsto, il Dio Demoniaco del Caos non era apparso di nuovo.


Una volta che uno fosse entrato nel campo di battaglia, ci sarebbe dovuto rimanere per tre interi anni.


Così Lin Ming era certo che il Dio Demoniaco del Caos si stesse nascondendo da qualche parte.


In quanto glorioso e rinomato Empireo, naturalmente non era disposto a servire da trampolino di lancio per un membro della giovane generazione.


Quando il Dio Demoniaco del Caos non aveva attaccato Lin Ming quando era ferito, Lin Ming aveva già immaginato i suoi piani.


Perfino i Grandi Re del Mondo e guerrieri ad un passo dallo stadio di Empireo non erano facili da trovare.


Mentre Lin Ming continuava i suoi massacri, la sua fama di dio della morte si diffuse in lungo e in largo. Le figure di alto livello di molte organizzazioni tremavano di paura sentendo questo nome, temendo di incontrarlo.


Così trascorse un anno.


Lin Ming aveva sperimentato innumerevoli battaglie. Tuttavia, nessuno di questi avversari era riuscito a farlo combattere seriamente. Anche così, cercarli in questo enorme campo di battaglia era un buon modo per temprare le sue tecniche.


Sembrava un cacciatore straordinario che stava affinando sempre di più le sue abilità.


Il Dio della Morte Lin Muk era diventato l'incubo del campo di battaglia del Sogno Akashico.


Lentamente, trascorsero diversi altri mesi. I punti merito di Lin Ming erano arrivati quasi ad un miliardo; sarebbe stato sufficiente uccidere un altro Grande Re del Mondo.


Sorvolò una valle di montagna senza nome. Mentre volava, ondate di fragranza medicinale assalirono le sue narici,.


Vide che nelle profondità della valle c'erano piccoli frammenti di ghiaccio, emanando un'aura incredibilmente fredda.


Nel ghiaccio si potevano sentire ondate intermittenti di fresca fragranza medicinale.


Questa era una medicina spirituale e, attorno, si erano radunate molte persone, inclusi alcuni coltivatori con cui Lin Ming aveva familiarità.


"Questo loto misterioso della sorgente è stato scoperto dal nostro Palazzo Zenith, eppure volete comunque rubarlo!" Gridò Yu Luo alle persone attorno.


Si diceva che un loto misterioso della sorgente fosse una delle medicine spirituali migliori nel campo di battaglia del Sogno Akashico. Lo si poteva raffinare in bastoncini di incenso, e accenderne uno poteva aiutare uno spirita a coltivare la propria anima. Era di grande beneficio per la forza spirituale.


L'unità d'élite del Palazzo Zenith aveva combattuto per diversi giorni. Ora i suoi duecento membri d'élite si erano ridotti a poco più di 40. Inoltre il loro vice aveva subìto gravi ferite interne.


Di questo passo, i discepoli rimasti avrebbero avuto difficoltà a resistere fino al termine di tre anni. Ma fortunatamente per loro, anche se la loro unità fosse stata eliminata, i loro punti merito accumulati non sarebbero stati resettati dopo la loro morte.


Le persone che avevano circondato il Palazzo Zenith provenivano da tre diversi grandi Sect. Tra di loro, il Culto della Caverna Celeste era il più potente tra di loro; erano diverse volte più grandi del Palazzo Zenith.


Stavolta, il Palazzo Zenith aveva scoperto il loto misterioso della sorgente. Ma allo stesso tempo, anche gli altri l'avevano trovato poco dopo. Il Palazzo Zenith era stato solo il più vicino.


"Gente del Palazzo di Zenith, non siete altro che un branco di deboli vecchi e invalidi. Sbrigatevi a smammare se conoscete i vostri limiti. Altrimenti, non solo non otterrete questa medicina spirituale, ma morirete qui!" Un Grande Anziano del Culto della Caverna Celeste fece un sorrisetto.


Quando questo Grande Anziano guardava la gente di Zenith, sembrava che stesse osservando degli uomini morti.


Anche gli altri due gruppi avevano espressioni fredde e cupe. Fissavano la gente del Palazzo Zenith, immobili.


In quel momento, tutte le persone del Palazzo Zenith mostrarono espressioni scontente.


"Ahah, smammate, quella medicina spirituale è mia!" Una voce piena di derisione riecheggiò per la valle della montagna. Tutti alzarono lo sguardo e videro un uomo grasso e sorridente sul picco di una montagna.


Quando quest'uomo era entrato nell'universo del Sogno Akashico, aveva avuto qualche attrito con il Palazzo Zenith nella città dell'Imperatore.


<em>Woosh! Woosh! Woosh!</em>


Alcuni coltivatori balzarono giù dal picco della montagna alto 100.000 piedi, atterrando come un branco di leopardi proprio in mezzo ad un gruppo di persone.


Vedendo i nuovi arrivati, il vice maestro di palazzo gravemente ferito mostrò un'espressione sempre più scontenta. Il Palazzo Zenith aveva già subito delle terribili perdite e ora aveva incontrato questo gruppo; la loro situazione stava peggiorando sempre di più.


"Eheh, tutti voi del Palazzo Zenith, ho già messo dei marchi di tracciamento nei vostri corpi. Non avevo molta speranza in voi, ma non mi sarei mai immaginato che avreste ottenuto un tesoro così raro. Signor Dugu!"


Gridò l'uomo grasso. Poi un vecchio con una sola gamba dagli abiti laceri e i capelli scompigliati uscì allo scoperto, il suo intero corpo era ricoperto da molte rune di forza spirituale.


"Il Re del Mondo con una gamba sola!"


Disse qualcuno con una trasmissione del suono, senza dire una sola parola. Questo vecchio mostro era un Grande Re del Mondo al picco del suo stadio. In passato era entrato in sette culti, ma era stato espulso da ognuno di essi. Tuttavia, lungo la strada, aveva coltivato delle abilità straordinarie. Era un uomo bizzarro ed eccentrico, tendente agli scatti d'ira durante i quali iniziava a fare massacri.


Vedendo il Re del Mondo ad una gamba apparire, la discepola del Palazzo Zenith di nome Xiao Chi si spaventò.


Il Re del Mondo ad una gamba era un individuo gretto e vendicativo. Diversi anni fa, al Muro Divino dell'Imperatore, il Palazzo Zenith l'aveva incontrato e Xiao Chi si era lasciata scappare un commento su di lui.


Allora il Re del Mondo ad una gamba aveva minacciato di ucciderla.


"Signor Dugu, secondo il nostro accordo precedente queste medicine spirituali saranno consegnate a lei. Per quanto riguarda queste persone, le deve semplicemente picchiare a morte così che la nostra valle del Vento Divino possa ucciderli e ottenere un po' di punti merito."


L'uomo grasso sogghignò, i suoi occhi brillavano mentre scorgeva tutti con lo sguardo.


"Spregevole!" Gridò con indignazione Yu Luo. Non si sarebbe mai immaginata che l'uomo grasso avrebbe cospirato contro il suo Sect e avrebbe unito le forze con il Re del Mondo con una gamba sola per eliminarli.


"Non è un problema!" Disse il Re del Mondo, senza nemmeno considerare questa folla di formiche.


E proprio quando stava per attaccare e uccidere questi insetti, si sentì raggelare. Si girò di scatto e, ad un certo punto, un giovane vestito di nero era apparso dietro di lui. Lo stava fissando con uno sguardo indifferente, come se stesse osservando un cadavere.


"Me ne manca uno. Andrai bene."


Lin Ming guardò il Re del Mondo con una gamba sola e naturalmente si ricordò di chi era.


"Cosa?!"


Il Re del Mondo non reagì immediatamente. Non aveva mai visto Lin Ming prima, perché non era stato presente allo scontro tra lui e l'Empireo Miriade di Fantasmi.


Lin Ming non si disturbò a dire altro. Strinse la Lancia del Sangue della Fenice e mirò al petto del Re del Mondo con una gamba sola!


"Vuoi morire!"


Il Re del Mondo si infuriò. Non si sarebbe mai immaginato che un giovane incosciente l'avrebbe attaccato. Sembrava che stesse cercando di suicidarsi.


Voleva sbarazzarsi di Lin Ming con un colpo di palmo. Ma non appena sollevò la mano, la lancia del giovane sembrò trapassare lo spazio, trapassando il suo torace con una velocità incredibile.


<em>Puff!</em>


La vera essenza protettiva del Re del Mondo con una gamba sola si squarciò come carta bagnata!


La Lancia del Sangue della Fenice si girò, spaccando il cuore e facendo schizzare sangue!


Il Re del Mondo con una gamba sola rimase fermo sul posto. Il suo sguardo era pieno di incredulità. Non sapeva come mai il suo cuore era stato trafitto così facilmente da qualcuno.


<em>Bang!</em>


La vera essenza di Lin Ming si scatenò. Il sangue schizzò dalla testa del Re del Mondo con una gamba sola mentre i suoi meridiani venivano fatti a pezzi, uccidendolo.


Così un Grande Re del Mondo era stato annientato come un tirapiedi, era stato ucciso in modo semplice come un mortale.


"Un miliardo di punti merito... finalmente..."


Lin Ming ritrasse la sua lancia. Il cadavere di un Re del Mondo con una gamba sola si accasciò a terra come un cane morto...
                                


                                



