---
weight: 1833
title: Capitolo 1833 – Pagina Dorata
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda, 0/5
-Schadenfreude</em>


Dopo aver inciso il titolo di Ghiaccio Polare Lin sul muro, la mente di Lin Ming iniziò a connettersi alla parete. Ogni sorta di pensiero affollò la sua mente ed ebbe la sensazione che alcuni oggetti fossero alla sua portata.


"La pagina dorata..."


Meditò Lin Ming. Sporse una mano e la fece sprofondare nel muro. Quando la ritirò, ne estrasse un sottile pezzo di carta dorata.


Era la pagina che era stata scambiata per un miliardo di punti merito!


Lin Ming si entusiasmò. Aveva scoperto che questa pagina dorata era diversa dal previsto.


All'inizio pensava che sarebbe stato un pezzo di carta pesante, delle dimensioni di un tomo normale.


Ma non si sarebbe mai aspettato che la pagina dorata sarebbe stata morbida come un velo. Mentre la afferrava, sentì quanto era grande. Dopo che la spiegò, arrivò a quasi tre piedi, come un piccolo kasaya di un monaco.


La pagina dorata era estremamente morbida e liscia come la seta. Sembrava quasi trasparente sotto la luce del sole.


Tuttavia era estremamente pesante. Se avesse tenuto qualcosa di così pesante nelle sue mani, sarebbe dovuto pendere verso il basso e sarebbe stata difficile da trasportare. Ma in realtà dava la sensazione di poter fluttuare al vento mentre la teneva.


"Che oggetto misterioso..."


Lin Ming poteva sentire quanto era straordinaria. Mentre la guardava, notò le spesse linee di rune. Tra di esse, due particolarmente grandi attiravano l'attenzione, brillando di luce sacra.


I due caratteri significavano Sacre Scritture!


Le Sacre Scritture, erano solo due parole, ma contenevano un'aura incredibilmente tirannica. A parte questi caratteri, non c'erano altri abbellimento. Questo era sufficiente a dimostrare quanto era potente questa pagina dorata.


Conteneva misteri insuperati e innumerevoli significati!


"Sacre Scritture, sono le cosiddette Sacre Scritture degli Spirita?"


Lin Ming poteva capire da dove proveniva la pagina, ma il titolo non era sacre scritture degli spirita, solo sacre scritture. Questo fece sospettare Lin Ming del fatto che ci fossero state delle aggiunte successive.


In realtà, il creatore delle Sacre Scritture era davvero il primo antenato di tutti gli spirita? Non era necessariamente la verità, era solo la storia raccontata dagli spirita. Che fosse corretta o meno era un altro problema.


Ciò che Lin Ming poteva confermare era che il creatore delle Sacre Scritture era un'esistenza che era arrivata al pinnacolo del sistema della forgia spirituale. In termini di sistemi di coltivazione, era simile a quello degli spirita.


Lin Ming continuò ad esaminare la pagina dorata sottile come un'ala di cicala. Scoprì che c'erano fin troppe rune nella pagina e ognuna di esse era incredibilmente difficile da distinguere. In effetti, se uno si fosse concentrato troppo su di esse, una forza sconosciuta avrebbe infilzato il mare spirituale, causando un dolore lancinante allo sguardo e all'anima.


Era il marchio spirituale residuo lasciato dalle Sacre Scritture o forse un briciolo di forza spirituale?


Lin Ming ne fu sbalordito. Questa pagina dorata era fin troppo strana. Perfino lui aveva difficoltà a leggere. Solo guardare una singola runa gli dava la sensazione di esaurire la forza spirituale.


In quel momento, un flusso di informazioni passò nella sua mente, destando la sua attenzione.


Queste informazioni erano vaghe, ma forniva una certa approssimazione. Nonostante avesse scambiato i punti per la pagina dorata, in realtà poteva solo prenderla in prestito. E la durata di questo prestito equivaleva alla durata della vita di Lin Ming.


Finché fosse stato vivo, avrebbe potuto tenere questa pagina dorata. Ma se fosse morto, la pagina dorata sarebbe stata riassorbita dal muro dell'Imperatore Divino.


"Questo..."


Quando sentì questa informazione, Lin Ming divenne pensoso. Probabilmente esistevano molte di queste pagine dorata, ma a causa delle restrizioni delle leggi, non importava quanto tempo passasse, sarebbe stato impossibile ottenerle tutte.


In tal caso, le cosiddette Sacre Scritture degli Spirita originali potevano essere una copia.


Doveva essere una replica formata lentamente per miliardi di anni grazie alle persone che si erano scambiate le pagine dorate e ne avevano fatto delle copie.


Ma questa replica era incredibilmente lontana dall'opera autentica. Si poteva perfino dire che non ci fossero paragoni tra di esse.


Questo significava che perfino qualcuno che avesse posseduto le Sacre Scritture degli Spirita avrebbe desiderato la pagina dorata nelle sue mani.


Pensandoci, Lin Ming sussultò. Era impossibile per lui nascondere la notizia di come aveva scambiato un miliardo di punti merito per la pagina dorata. Ora avrebbe attirato l'attenzione del pubblico.


Fortunatamente questo era l'universo del Sogno Akashico. Se Lin Ming fosse stato nel mondo reale, la situazione sarebbe diventata molto più pericolosa per lui.


"Non posso leggere qui, prima devo andarmene."


Lin Ming non doveva girarsi per rendersi conto dell'enorme trambusto dietro di lui. Mentre fluttuava di fronte al muro dell'Imperatore Divino, si era già radunata una grande folla dietro di lui, tutti volevano farlo a pezzi e rubare la sua pagina dorata.


Sfortunatamente per loro, la pressione terrificante del muro significava che queste persone non avrebbero nemmeno potuto esaminarlo con la loro percezione divina.


Al momento, era passata solo mezz'ora da quando tutti erano usciti dal campo di battaglia del Sogno Akashico e i guerrieri dovevano ancora arrivare. Ma con il passare del tempo, sarebbero arrivati sempre più maestri.


Nell'enorme universo del Sogno Akashico, indubbiamente ci sarebbero stati molti Empirei e forse anche Vere Divinità.


Lin Ming non voleva aspettare che arrivassero. Allora non sarebbe riuscito nemmeno ad andarsene.


Dopo aver messo via la pagina dorata, Lin Ming iniziò a sfrecciare nel cielo, arrivando all'istante ad una quota di centinaia di migliaia di piedi. Poi, come un passero, volò direttamente oltre la montagna e svanì dall'altra parte.


"È scappato via!"


"Ha attraversato la montagna divina! Non possiamo inseguirlo!"


Nella città dell'Imperatore, tre delle mura erano lunghe oltre mille chilometri. Tuttavia, a nord dov'era localizzata la montagna divina, quella catena montuosa che si estendeva per innumerevoli decine di migliaia di chilometri funzionava come fossato naturale, e nessuno avrebbe potuto attraversare a meno che non avesse i requisiti per avvicinarsi e incidere il suo nome.


Mentre lo fissavano, molte persone quasi sputavano fuoco dagli occhi. Erano state costrette a guardare mentre Lin Ming aveva lasciato il suo nome vicino a Sheng Mei, aveva preso il suo premio e poi se n'era andato via pomposamente.


"Lo odio!"


Ruggì il vecchio Lu, pestando i piedi a terra. Si batté i pugni contro il petto, così arrabbiato che gli faceva male il fegato e la cistifellea. Anche senza considerare il segreto di Lin Ming, solo il valore della pagina dorata era incredibile!


Eppure nessuno nel loro Sect era riuscito ad ottenerlo. Nemmeno un decimo dei punti richiesti era alla loro portata.


"Quello è il tesoro di noi spirita, eppure è stato portato via da un umano!"


"Umano corrotto, ci ha derubato! Il tesoro più sacro della mia razza! Come può essere caduto nelle grinfie di un umano?!"


"Dobbiamo ucciderlo e riportarlo indietro!"


L'animosità tra gli spirita era aumentata e Lin Ming aveva fatto un affronto ben peggiore dell'uccisione di Grandi Re del Mondo e di un Empireo. Ora aveva superato il limite per molte organizzazioni di spirita e aveva anche portato via un tesoro che avrebbe attirato l'attenzione di Vere Divinità!


Quando questi vari Sect diffusero questa notizia, Lin Ming aveva già attraversato il muro dell'Imperatore Divino ed era volato nelle profondità dell'Universo del Sogno Akashico.


Era estremamente veloce. Mentre volava, il suo corpo emise dei crepitii e cambiò forma. Si rimpicciolì, divenne più basso e magro, e il suo aspetto divenne sempre più ordinario. Se fosse stato tra una folla di mortali, sarebbe stato impossibile notarlo.


L'applicazione della tecnica della Rinascita del Corpo di Lin Ming aveva raggiunto un livello estremamente elevato. Insieme alla sua coltivazione a alla sua forza, nemmeno un Empireo sarebbe riuscito a capire come si era camuffato.


Ma non era molto sicuro di poter ingannare una Vera Divinità. Tuttavia che sorta di figura era una Vera Divinità? Nei sette Cieli del Mondo dell'Anima, probabilmente c'erano poche Vere Divinità e Lin Ming non doveva preoccuparsene.


Lin Ming ci pensò. Piegò la pagina dorata e se la mise vicino al petto, contro il cuore. Il suo corpo divenne una serie di immagini residue e svanì all'orizzonte.


Anche se la guerra nel campo di battaglia del Sogno Akashico era finita, Lin Ming non aveva intenzione di andarsene. Era venuto qui per andare all'avventura e anche per trovare Sheng Mei.


Nei sette universi del Mondo dell'Anima, Lin Ming non sapeva nemmeno dove risiedesse Sheng Mei. Trovarla sarebbe stato fin troppo difficile.


Così il modo migliore era causare un enorme trambusto nell'universo del Sogno Akashico e costringere Sheng Mei a cercarlo di sua iniziativa.


Lin Ming aveva previsto che presto la notizia di come aveva inciso il suo nome accanto a quello di Sheng Mei si sarebbe diffusa negli universi degli spirita, arrivando così alle sue orecchie.
                                


                                



