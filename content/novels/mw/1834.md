---
weight: 18340
title: Capitolo 1834 – Sheng Mei della Settima Rivoluzione
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda, 0/5
-Schadenfreude</em>


L'universo principale del Mondo dell'Anima era anche quello più grande tra i sette Cieli del Mondo dell'Anima. Questo universo conteneva 4800 grandi mondi e la loro civilizzazione era stata tramandata continuamente per oltre 8 miliardi di anni.


Questa eredità era continuata per così tanto tempo, significava che non c'erano state grandi calamità a rovinarla. Invece si era sviluppata sempre di più.


Questo aveva permesso alle arti marziali di questo universo di raggiungere un grado di gloria inconcepibile.


E le origini dell'universo principale degli spirita era arrivata ad un punto inimmaginabile!


5 miliardi di anni fa, dopo che l'universo principale degli spirita era esistito per oltre 3 miliardi di anni, Vere Divinità avevano iniziato ad apparire tra i ranghi dei praticanti di arti marziali spirita. Per la nascita di una Vera Divinità non solo era necessario accumulare eredità, ma avere anche grandi origini e il supporto di un potente destino.


Per un universo debole come il Regno Divino, era difficile che abbastanza fili del destino si intrecciassero per crescere una Vera Divinità.


Generazione dopo generazione di Vere Divinità avrebbero lasciato le loro eredità, che si sarebbero accumulate nel tempo. Erano le illuminazioni di forme di vita superiori agli Empirei. Era un livello sconvolgente di ricchezze.


Gli spirita possedevano più di sette universi, e oltre metà della forza della razza degli spirita era concentrata sul suo universo principale. Il mondo di prim'ordine più animato era anche il centro per la civiltà degli spirita. Qui, i Re del Mondo ordinari erano solo figure nella media. Qui c'erano più di nove Empirei e al di sopra c'era anche una Vera Divinità.


Questa Vera Divinità era l'Imperatore Spirituale, il sovrano dei sette cieli del Mondo dell'Anima. Era la figura più potente tra gli spirita.


Le Terre Sacre dell'Estasi dell'Anima occupavano oltre metà delle terre del continente centrale. C'erano ampi territori per mettere alla prova i talenti e innumerevoli regni mistici. Le condizioni di allenamento qui erano così ricche che i geni di altre organizzazioni potevano solo sperare di vivere qui.


In quel momento, nelle Terre Sacre dell'Estasi dell'Anima, in un mondo piccolo dall'atmosfera primaverile...


Questo mondo piccolo era caldo e puro.


La luce del mattino illuminava il pavimento disperdendosi sul pavimento come fili dorati. Ogni sorta di erbe spirituali e fiori crescevano qui, e la rugiada spirituale si condensava sulle loro foglie. Una sola goccia di questa rugiada, se fosse caduta nel mondo esterno, sarebbe stata considerata l'acqua di una sorgente divina e avrebbe causato una tempesta di sangue e caos.


Ma qui era solo comune rugiada. Si sarebbe radunata ogni mattina e poi sarebbe evaporata dopo il sorgere del sole.


In questa terra fatata immortale, c'era un tavolo ordinario e di fronte ad esso c'era una sedia di giada bianca, non sembrava affatto speciale. Un paio di piedi pallidi calpestavano con noncuranza l'erba verde, le sue dita assochilometrivano a gocce di perla.


Erano i piedi di una donna magnifica. Indossava un abito viola e le sue gambe erano dritte. Le sue curve e il suo viso avevano dei lineamenti perfetti, sembrava la forma d'arte più raffinata.


Un uccello blu batteva le ali sulla sua spalla. Era splendido e le sue piume erano stupefacenti. I suoi occhi assochilometrivano a dei zaffiri.


La donna era in trance. Quando la luce del sole ricadeva sui suoi capelli neri come la pece, rifletteva un bagliore viola e dorato.


Nelle sue mani e sul tavolo giaceva un sottile pezzo di carta dorata, quasi invisibile al sole.


C'erano innumerevoli piccole rune sulla carta. Decifrava con attenzione i princìpi misteriosi di queste rune. A volte il suo naso si sarebbe arricciato e le sue ciglia si sarebbero mosse, a volte avrebbe ondeggiato, lasciando delle lievi ombre.


Se Lin Ming fosse stato qui, naturalmente avrebbe riconosciuto questa carta. Era una delle pagine delle Sacre Scritture.


E questa donna era l'Imperatrice Spirituale Sheng Mei.


L'uccello sulla sua spalla era la bestia con cui aveva fatto un contratto: la fenice di ghiaccio del profondo blu.


Dopo molti anni, Sheng Mei era cambiata rispetto a prima. Dava la sensazione di essere uscita dal suo bozzolo ed essere rinata. Il suo temperamento era diventato ancora più perfetto, come un'immortale del cielo più elevato, dando un senso di inferiorità a tutti gli altri mortali ai suoi piedi.


Questo perché...


Finalmente aveva completato la settima rivoluzione della sua grande arte della reincarnazione. Come una fenice che attraversava il nirvana, aveva ottenuto una nuova vita!


E tutto questo era avvenuto in parte grazie a Lin Ming.


Grazie al suo aiuto, Sheng Mei aveva ottenuto un'occasione fortunata ancora più grande durante l'ultima prova. Così era riuscita ad usarla per completare la settima rivoluzione della grande arte della reincarnazione.


Al momento, Sheng Mei stava percependo le Sacre Scritture, in preparazione per la mitica ottava rivoluzione.


Aveva il presentimento che sarebbe stata incredibilmente difficile. Le sarebbe costata un'enorme quantità di tempo, di energia e di sforzi per completarla.


E nemmeno Sheng Mei era sicura di poter completare alla nona rivoluzione più misteriosa che esisteva solo nelle leggende.


Questo perché anche l'Imperatore Spirituale era bloccato a quel punto.


Anche se l'Imperatore Spirituale non ci era riuscito, Sheng Mei voleva comunque provare. Desiderava arrivare al picco di ogni arte marziale e osservare il mondo da quel punto di vista.


Proprio quando stava per mettere via la pagina dorata e andarsene, non troppo lontano risuonò un lieve tintinnio dalla sorgente non troppo lontana da lei.


Uno splendido pesce arcobaleno balzò dall'acqua, arrivando di fronte a lei. Le porse un gettone e poi saltellò per poi tornare nella sorgente.


"Mm?" Sheng Mei si accigliò e raccolse il gettone. "Cos'è successo?"


Durante il suo isolamento, nessuno aveva il permesso di disturbarla. Se le avevano consegnato un gettone, probabilmente doveva essere una questione seria.


Sondò il gettone e ne esaminò il contenuto. Mostrò uno sguardo sorpreso.


"Ghiaccio Polare Lin, questo è il titolo di qualcuno che ha inciso il suo nome nel muro dell'Imperatore Divino, proprio accanto al mio. Inoltre ha una pagina dorata ed è anche un umano..."


In tutti e 33 i Cieli, poche persone sarebbero riuscite ad incidere il loro nome sul muro. Inoltre questa persona di cognome faceva Lin ed era anche umano. Sheng Mei pensò subito ad una persona.


E quel nome. Ghiaccio Polare... probabilmente...


Sheng Mei ripensò alla prova finale. Che fosse Lin Ming?


Altrimenti sarebbe stato impossibile spiegare coincidenze del genere.


Un umano aveva scelto di incidere il nome Ghiaccio Polare Lin vicino al suo. Era estremamente probabile che Lin Ming volesse comunicarle qualcosa, che era venuto nel Mondo dell'Anima.


"Lin Ming..."


Sheng Mei si alzò mostrando un'espressione pensosa: "Vuole vedermi?"


Sheng Mei non riusciva a descrivere cosa provava nei confronti di Lin Ming. Potevano essere considerati nemici e amici. Ma purtroppo non era uno spirita.


"La pagina dorata nelle sue mani dovrebbe essere la seconda pagina del legno. Dovrei vederlo almeno una volta per questa pagina."


Così Sheng Mei partì.


.....


In quel momento, in una montagna remota nelle profondità dell'universo del Sogno Akashico, Lin Ming aveva creato una dimora in una caverna e stava leggendo silenziosamente la pagina dorata.


Esaminarla era un enorme peso per i suoi occhi, facendo dolore i suoi occhi e la sua mente. Sembrava che innumerevoli aghi stessero pungendo i suoi pensieri. Non poteva che posare giù periodicamente la pagina dorata e riposarsi prima di tornare a leggere.


Leggere questa pagina dorata richiedeva una potente forza spirituale. Al suo livello, Lin Ming riusciva a farlo a stento.


Tuttavia, scoprì che, nonostante il dolore al suo mare spirituale, mentre leggeva giorno dopo giorno, la sua anima veniva temprata.


Ad ogni tentativo infatti poteva leggere sempre più a lungo.


Più leggeva e più scopriva che anche l'autore delle Sacre Scritture doveva essere stata una figura impareggiabile della sua era.


Ma chissà perché aveva fatto un combattimento all'ultimo sangue contro il Maestro della Strada Asura.


Così, Lin Ming impiegò un intero mese per leggere la pagina dorata.


Finalmente capì cosa c'era registrato nelle Sacre Scritture.


Il Dao Celeste Asura poteva essere definito in un certo modo un riassunto comprensivo delle leggi dei 33 Cieli, un modo per essere alla pari con il Grande Dao dell'Universo.


E queste Sacre Scritture era l'esplorazione di un praticante di arti marziali e del suo potenziale.


"Legge della Reincarnazione..."


"Arte della Vita Eterna..."


Lin Ming ne fu sbalordito.


La legge della reincarnazione era la grande arte della reincarnazione che coltivava Sheng Mei; era una delle parti più essenziali delle Sacre Scritture. Tuttavia, a parte la legge della reincarnazione, c'era anche una tecnica arcana più terrificante, qualcosa che avrebbe sfidato la volontà del cielo.


Il suo nome era Arte della Vita Eterna.


La vita eterna. Sembrava un concetto assurdo. Se un praticante di arti marziali avesse potuto raggiungere l'immortalità, la sua forza sarebbe aumentata costantemente. Se avesse potuto vivere per 10 miliardi di anni, quanto sarebbe diventato forte? A che livello sarebbe arrivato? Era impossibile da immaginare!


Una pietra mistica, dopo aver sperimentato l'erosione infinita del tempo, alla fine sarebbe potuta diventare una Pietra dell'Embrione Spirituale. Così, se un maiale avesse resistito alla tempra infinita degli anni, anch'esso avrebbe potuto accumulare la buona fortuna del mondo e ottenere un'illuminazione, diventando un mostro, e poi un imperatore dei mostri, e prima o poi avrebbe governato un mondo.


L'arte della Vita Eterna complementava la legge della reincarnazione, ma per coltivarla, serviva un'Anima Eterna. E questa sorta di spirito mitico era svanito per miliardi di miliardi di anni.


Per quanto riguardava l'arte della Vita Eterna, era diventata solo una storia...


"Anima Eterna..."


Lin Ming si raggelò. Si ricordava chiaramente di come Sheng Mei aveva detto che il suo spirito assochilometriva all'Anima Eterna.


In passato, Lin Ming aveva creduto che fosse stato a causa del Cubo Magico. L'esistenza del Cubo Magico aveva causato una qualche sorta di mutamento fondamentale del suo spirito.


Lin Ming non poté che pensare, aveva l'Anima Eterna?


"Con la mia anima, potrei coltivare l'Arte della Vita Eterna?"


Secondo le note delle Sacre Scritture, era quasi impossibile coltivare quest'arte. In effetti, non era un metodo di coltivazione perfetto. Anche il suo creatore ne aveva completato una parte in passato.


Perfino l'autore delle Sacre Scritture non era riuscito ad ottenere la vita eterna.


La vita eterna, era una maledizione per il Dao Celeste, qualcosa che il Dao Celeste non avrebbe mai permesso.


Anche gli universi sarebbero periti prima o poi, figuriamoci la vita.


"Mi chiedo se potrò vedere i confini della vita eterna dopo che avrò superato una Vera Divinità..."


Pensò Lin Ming. Non aveva idea se il Maestro della Strada Asura fosse vivo o no.


"Queste Sacre Scritture sono un tesoro impareggiabile. Sfortunatamente ho una pagina sola. Se potessi ottenerne altre, allora la mia comprensione arriverebbe a nuovi livelli. Se potrò coltivare la grande arte della reincarnazione, allora figuriamoci la settima, l'ottava o la nona rivoluzione, finché potrò completare sei rivoluzioni la mia forza aumenterà di molto!"


Lin Ming divenne sempre più entusiasta. Bisognava sapere che una buona porzione della forza di Sheng Mei era dovuta alla grande arte della reincarnazione!
                                


                                



