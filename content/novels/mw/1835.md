---
weight: 1835
title: Capitolo 1835 – Ricompensa
pubDate: 2025-12-15T08:37:10.450Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda, 0/5
-Schadenfreude</em>


La montagna in cui Lin Ming si era nascosto era avvolto da strane nuvole, giravano in modo misterioso ed erano piene di energia.


Lin Ming era seduto in mezzo alla polvere, leggeva lentamente la pagina dorata.


La maggior parte del Sutra Asura era concentrato sulle leggi e sulle sue rune misteriose.


Questa pagina dorata riguardava per lo più descrizione. Questi testi erano connessi insieme per creare dei passaggi completi ed esoterici.


In questi antichi passaggi, ogni parola, ogni tatto era pieno di Concetti infiniti. Solo leggerli ad alta voce dava la sensazione a Lin Ming che il suo mare spirituale si stesse estendendo e fosse connesso all'universo.


La luce stellare del mondo sembrava illuminare il mare spirituale di Lin Ming, rivitalizzando la sua anima e dandogli una sensazione confortevole, come se stesse soffiando una lieve brezza primaverile su di lui.


Sentiva di poter vedere il vuoto stellare dell'universo. Innumerevoli astri nascevano e venivano distrutti mentre le galassie vorticavano attorno a lui. E queste stelle, tutte queste galassie, parevano costituire una parte di una persona e solo una parte del loro corpo.


L'organismo di una persona assochilometriva ad un universo e l'universo di un corpo poteva corrispondere a quello del mondo.


In questo enorme corpo, il battito del cuore, il respiro, le peristalsi dello stomaco, tutto fluiva con ordine metodico, corrispondendo con i percorsi del cielo e della terra.


Se il Sutra Asura coltivava il mondo esterno, le Sacre Scritture coltivavano quello interno.


Le Sacre Scritture non erano limitate all'essenza, l'energia e il divino. Il loro obiettivo finale era di fondere perfettamente queste tre entità in una forma sublime.


Quando l'essenza, l'energia e il divino si integravano completamente, avrebbero formato un ciclo perfetto.


E se uno avesse posseduto l'Anima Eterna e avesse potuto coltivare la legge della Vita Eterna, allora potuto diventare un vero immortale.


Questo era l'assoluto stato di perfezione descritto nelle Sacre Scritture.


"Le Sacre Scritture in effetti hanno delle sottigliezze incredibili... solo leggere questi passaggi mi dà la sensazione che il mio corpo e la mia anima crescano senza fine..."


Mormorò Lin Ming. Poteva sentire i lievi cambiamenti nel suo organismo.


Sapeva già che la pagina dorata era la seconda del legno delle Sacre Scritture. Ogni pagina poteva essere considerata una ricchezza di conoscenze e testi, ma radunate insieme, avrebbero creato un tutt'uno.


Al momento, la seconda pagina del legno di fronte a lui non registrava tecniche difensive od offensive. Invece comprendeva metodi di coltivazione. In altre parole, come coltivare il corpo nel suo universo.


Lin Ming immaginava che anche le altre pagine non comprendessero tecniche offensive. Anche così, le Sacre Scritture era molto più terrificante di altri metodi di coltivazione di massimo livello che contenevano metodi d'attacco del genere.


Se uno avesse potuto radunare tutte le pagine e fonderle insieme, un praticante di arti marziali avrebbe potuto raggiungere un livello così elevato da essere difficile da immaginare. Solo sollevando una mano avrebbe potuto entrare in comunione con il mondo e ottenere la perfezione.


Se uno avesse potuto praticare le Sacre Scritture e coltivare l'universo del corpo alla perfezione, per poi allenare il Sutra Asura e fondere i 33 Dao Celesti insieme, allora uno avrebbe raggiunto la trascendenza assoluta sia all'esterno che all'interno. Confrontandoli tra di loro, verificandoli e fondendoli, a che livello poteva arrivare?


Se uno avesse potuto unificare le Sacre Scritture e il Sutra Asura, fondendo insieme l'universo del corpo e del mondo, allora ci si sarebbe fusi con ogni forma d'esistenza, diventando invincibile!


Il tempo passò lentamente, un giorno alla volta.


Lin Ming attivò il suo intento marziale fuso e si sedette a meditare nella terra benedetta dell'albero Bodhi. Dei testi sconfinati si riflettevano nelle sue pupille, ogni parola traboccava di significato profondo. Nei suoi occhi vorticavano enormi mulinelli che sembravano poter divorare ogni cosa.


Tutta la forza spirituale attorno fu divorata da ogni poro del corpo di Lin Ming, ripulendo lentamente il suo organismo e anche la sua anima divina.


Questo stato continuò per chissà quanto tempo. Poi Lin Ming aprì lentamente gli occhi.


"I misteri delle Sacre Scritture non sono inferiori a quelli del Sutra Asura. Ma in passato, il maestro delle Sacre Scritture è stato sconfitto dal Maestro della Strada Asura... c'era qualche motivo per cui è successo? Per quanto riguarda il Sutra Asura, il suo nome originale era il Sutra Celeste, ma alla fine gli è stato dato il nome del Maestro della Strada Asura..."


Mormorò Lin Ming, rinsaldando la sua determinazione. Sarebbe andato a cercare altre pagine dorate.


Avrebbe combinato il Sutra Asura con le Sacre Scritture.


Forse negli ultimi 10 miliardi di anni non era esistita nemmeno una persona che aveva osato tentare di compiere una missione così monumentale.


Anche così, voler cercare altre pagine dorate delle Sacre Scritture era più facile a dirsi che a farsi. Dall'esistenza della seconda pagina del legno, questo significava che dovevano esserci almeno dieci pagine delle Sacre Scritture.


Dopo essere uscito dalla caverna, Lin Ming spostò lo sguardo verso l'orizzonte. Nonostante le nuvole di nebbia gli oscurassero la vista, gli occhi neri come la pece di Lin Ming brillavano e tutta la foschia scomparì della sua vista. Nemmeno le montagne e i fiumi potevano ostacolare il suo campo visivo.


Dopo aver letto tutta la pagina dorata, avvennero di nuovo altri cambiamenti incredibili nel suo corpo. La sua percezione divina diventò più tagliente e i suoi occhi sembrarono poter vedere oltre ogni menzogna e illusione.


"Potrei ottenere più informazioni in città..."


Esaminando le vaste montagne e la foschia infinita, poteva vedere una città animata in lontananza...


.....


Città della Guardia Oceanica.


Era un grande centro situato nell'universo del Sogno Akashico. Decine di Sect di media e grande entità erano localizzati nelle vicinanze. Le folle entravano ed uscivano ad ondate e costanti flussi di mercanti e clienti scorrevano attorno.


Nell'universo del Sogno Akashico, c'erano innumerevoli città come quella della Guardia Oceanica.


Praticanti di arti marziali erano venuti qui per allenarsi e affinare le loro capacità. Per farlo dovevano spendere una quantità spaventosa di forza spirituali, di simboli di iscrizione e ogni sorta di altro oggetto.


Molti mercanti avevano aperto dei negozi qui, vendendo varie medicine spirituali e tesori celesti. Nel tempo così quest'area era diventata una città prospera.


Quasi tutte le grandi organizzazioni, per allenare i loro rispettivi talenti, avrebbero stabilito delle fortezze nell'universo del Sogno Akashico e avrebbe sviluppato i suoi eserciti lì.


Lin Ming camminò tra la folla, sembrava piuttosto ordinario tra i flussi di gente che passava per le porte.


Dietro lo seguiva una ragazzina dall'abito semplice e dall'aspetto ordinario.


Era la ragazzina vestita di rosso che Lin Ming aveva incontrato nel campo di battaglia del Sogno Akashico. Fino ad ora, Lin Ming non aveva saputo il suo nome perché la giovane se l'era già dimenticato.


Era chiaramente la prima volta che la ragazzina usciva dal campo di battaglia del Sogno Akashico, mentre vedeva tutto l'entusiasmo e le attività attorno a lei, il suo sguardo mostrava un po' di paura e gioia. Il suo sguardo scorse i negozi e le persone attorno.


Anche Lin Ming aveva cambiato il suo aspetto. Ora sembrava un tipo robusto con una lunga barba di drago; non sembrava affatto bello. Il suo corpo emanava una debole energia infernale. La sua postura era fiera e camminava a grandi passi, chiaramente senza timore di essere riconosciuto.


Allo stesso tempo, la sua percezione divina fluiva attorno a lui come mercurio, sondando costantemente i movimenti dei praticanti di arti marziali attorno.


Lin Ming ora sapeva quali erano le condizioni di tutti i praticanti di arti marziali nel raggio di diverse chilometri.


Le loro coltivazioni erano praticamente tutte inferiori allo stadio di Re del Mondo. Quando Lin Ming aveva scelto la città della Guardia Oceanica per cercare informazioni, uno dei motivi principali per cui l'aveva fatto era perché questo centro e i diversi milioni di chilometri attorno erano coperti da una delle leggi uniche dell'universo del Sogno Akashico, impedendo a tutti i praticanti di arti marziali con un'età scheletrica superiore ai 3000 anni di entrare.


Questa legge era praticamente un talismano protettivo per lui. Bisognava sapere che perfino l'Imperatore Shakya del monte Potala, un genio impareggiabile che si era diviso in un miliardo di personificazioni che aveva mandato nel mondo mortale a coltivare e che aveva qualche speranza di diventare una Vera Divinità, era diventato un Empireo solo a 10.000 anni d'età.


Sarebbe stato raro trovare un genio più potente dell'Imperatore Shakya anche tra gli spirita.


Questa città della Guardia Oceanica era piena di ogni tipo di persone e tra le folle c'erano dei talenti nascosti.


Il motivo per cui Lin Ming era venuto qui era per cercare informazioni.


"Quello..." La ragazzina lo chiamò: "Quello... sembri tu."


La ragazzina prese per mano Lin Ming e gli sussurrò piano delle parole, il suo dito pallido indicava il muro della città.


Sulla parete c'era un'enorme pietra dell'immagine su cui era proiettata la figura di un giovane.


Era chiaramente Lin Ming.


Il giovane si accigliò quando lo vide.


Scorse con lo sguardo altre aree della città e scoprì che ce n'erano altre simili e tutte mostravano il suo aspetto.


E sotto c'erano delle taglie.


"Il palazzo dell'Inferno offre una ricompensa per la cattura dell'umano conosciuto come Lin Muk (o Ghiaccio Polare Lin). Chiunque potrà fornire indizi per la sua cattura otterrà 2000 cristalli spirituali di massima qualità e cinque pillole trascendenti."


"La razza degli spiriti offre una ricompensa per la cattura dell'umano conosciuto come Lin Muk (o Ghiaccio Polare Lin). Sta cercando indizi. La ricompensa è di sette medicine spirituali trascendenti e 3000 cristalli spirituali di massima qualità."


Leggendole tutte, c'erano oltre 30 taglie, ognuna aveva ricche ricompense. I cristalli spirituali di massimo livello erano pietra divina formata da grandi esperti spirita nell'universo del Sogno Akashico, condensando la forza spirituale più pura e combinandoci della fonte elementare.


Questi cristalli potevano essere usati per coltivare. Anche se i loro effetti erano inferiori a quelli delle medicine spirituali, il loro vantaggio stava nella forza spirituale al loro interno che era naturalmente pura e quindi aveva un prezzo esorbitante.


In quel momento, molti erano lì attorno a leggere le taglie. Alcuni appena entrati le stavano osservando con uno sguardo brillante.


"Che ricche ricompense, eppure stanno solo cercando un umano. Inoltre vogliono indizi su dov'è e nessuno ha bisogno di catturarlo. Chi è per essere così prezioso?"


"Sette medicine trascendenti, cinque pillole trascendenti... da quando le medicine di Empirei sono diventate così economiche? Se non forniremo solo indizi ma lo cattureremo, non diventeremmo ricchi in un solo istante?"


Chiesero diverse persone, quasi sbavando.


Tuttavia presto furono guardati con sdegno.


"Catturarlo? Continua a sognare! Questo Lin Muk è un genio mostruoso! Nel campo di battaglia del Sogno Akashico ha anche ucciso un Empireo! Dopodiché ha preso la pagina dorata e ha inciso il suo nome sul muro dell'Imperatore Divino. Nel campo di battaglia del Sogno Akashico, anche un Re del Mondo del mio Sect è morto per mano sua, e per uccidere un Re del Mondo ha dovuto usare solo una mossa..."


"Vabbè, anche se potessimo ottenere la pagina dorata di Lin Muk, vale molto di più di diverse pillole trascendenti."


La maggior parte delle persone che non sapeva nulla di Lin Ming rimase sbalordita. Mentre valutavano le proprie capacità, capirono che sarebbe stato impossibile per loro catturare Lin Ming.


Ma avrebbero potuto fornire indizi.
                                


                                



