---
weight: 1838
title: Capitolo 1838 – Illuminazione sulla Piattaforma del Santuario
pubDate: 2025-12-15T08:37:10.451Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda, 0/5
-Schadenfreude</em>


Lin Ming ora aveva capito molto di più cosa significava "illuminazione".


Anche se Yushi Sheng e gli altri praticanti di arti marziali non gradivano troppo la presenza di Lin Ming, non lo sottovalutarono. Anche se Lin Ming non sembrava un grande talento e chiaramente era venuto qui per divertirsi, anche loro non stavano facendo lo stesso. Era inutile che i perdenti si deridessero tra di loro.


Quasi tutti quelli che si dirigevano nella catena montuosa del dio caduto volevano sperimentare com'era tentare di raggiungere l'illuminazione nelle piattaforme. Pochissimi avevano la sicurezza di poterci riuscire.


Naturalmente, anche le persone fiduciose nelle proprie capacità alla fine ne erano uscite deluse.


Vedendo Lin Ming volare verso le piattaforme del santuario sotto la montagna, lo stuzzicarono solo un po' di volte per poi ignorarlo.


Ogni anno, innumerevoli individui andavano nella catena montuosa del dio caduto.


Che fossero praticanti di arti marziali ordinari o geni impareggiabili, ma alla fine tutti sostavano qui brevemente senza mai ottenere nulla.


Una lieve brezza di montagna si sollevò dall'abisso, mischiata ad una lieve foschia rinfrescante.


Queste piattaforme del santuario sembravano tutte forgiate da giada. Erano a forma quadrata dagli angoli spigolosi.


Le piattaforme del santuario erano ampie solo tre piedi quadrati, ma erano a decine di migliaia di piedi d'altezza. Erano scolpite nella montagna ed erano marchiate con strane rune. Da lontano sembravano radicate nelle profondità della terra, come dei totem alti e snelli che erano stati infilzati nel terreno.


Lin Ming presto vide i marchi del mare spirituale sulle piattaforme. Erano pezzi di nuvole incisi sopra la montagna, splendidi e raffinati.


Alcuni di essi si erano già accesi, simboleggiando i risultati di alcuni praticanti di arti marziali che erano seduti a meditare.


Nonostante ci fossero molte piattaforme, c'erano ancora più persone. Ogni piattaforma era già occupata.


Lin Ming aspettò pazientemente, ma non aveva intenzione di aspettare spensieratamente una persona a caso. Scorse l'ambiente attorno con la sua percezione divina e cercò qualcuno dall'aura un po' caotica.


Questo tipo di persone non era molto paziente. Sperava che presto se ne sarebbero andati.


Lin Ming notò una donna vestita di viola con un paio di piccole corna che le spuntavano dalla fronte. Non sapeva di che razza fosse, ma era solo al Soul Transformation realm; era un vero membro della giovane generazione. Probabilmente non era molto più grande di Bing Meng quando aveva partecipato all'Incontro di Arti Marziali Assoluto.


Stava chiaramente esaurendo la sua forza spirituale cercando di comprendere dei princìpi sulla piattaforma e all'improvviso fu spinta via.


Lin Ming fu veloce. Si spostò e occupò immediatamente la piattaforma da cui era caduta la ragazza vestita di viola. A causa della sua corporatura robusta, occupò la maggior parte di questa piccola piattaforma.


Questo movimento improvviso fece roteare gli occhi a molti praticante di arti marziali in attesa.


"Tu..."


La ragazza vestita di viola guardò Lin Ming. Vide il tipo troppo alto e robusto con una barba da drago che si era precipitato nel suo posto ancora caldo e il suo viso si arrossò per la rabbia.


"E allora?" Lin Ming si toccò la barba spessa.


La ragazza vestita di viola rimase senza parole. Poté solo rinunciare alla piattaforma e volare su per la montagna sbuffando di rabbia.


Così Lin Ming iniziò a meditare. Per farlo, avrebbe avuto bisogno di percezione e fortuna. Anche se erano passati così tanti anni, nessuno ci era riuscito. Alcuni sospettavano perfino che il Dao qui fosse cambiato senza che se ne fossero accorti.


Lin Ming era anche curioso di capire cosa fosse davvero questa illuminazione.


Lin Ming attivò la Porta dell'Apertura, quella che potenziava la sua percezione. Inoltre, la Porta dell'Apertura di Lin Ming non era normale, era stata attivata alla perfezione e questo aveva potenziato in modo spaventoso la sua percezione.


Questo combinato con la comprensione del Sutra Asura e le complesse rune, insieme al suo studio delle arti runiche, le sue abilità avevano raggiunto un livello sconvolgente.


Allo stesso tempo, Lin Ming entrò in uno stato etereo perfetto. Si concentrò e si rilassò. Tre intenti marziali fusi si manifestarono e dietro il giovane apparì un albero Bodhi, i suoi rami sparsi si allungarono con le loro foglie lussureggianti e verde giada.


In questa terra immortale benedetta, la concentrazione di Lin Ming era costante come la calma di un antico lago che non veniva mai disturbato.


Lin Ming iniziò a percepire le leggi della piattaforma del santuari.


Le rune segnate sui pilastri delle piattaforme cominciarono a fluire nel mare spirituale di Lin Ming. Qui, il giovane sembrava una piccola barca solitaria, galleggiava silenziosamente nel mare delle leggi.


"Le leggi della piattaforma del santuario sono simili in qualche modo alle Sacre Scritture, ma sono anche completamente diverse..."


La percezione di Lin Ming era straordinaria. Aveva visto le Sacre Scritture e il Sutra Asura, e aveva capito che le leggi delle piattaforme provenivano dalle Sacre Scritture.


In effetti, anche l'aura qui sembrava entrare in risonanza con la pagina dorata che aveva con sé, i loro veri significati si sovrapponevano l'uno all'altro.


Per evitare problemi, Lin Ming aveva riposto la pagina dorata nel suo mondo interno. Quando toccò la pagina con la sua percezione divina, sembrò formarsi uno strano collegamento.


Così Lin Ming rimase a meditare per un giorno. Scoprì che, anche se non era di beneficio per la coltivazione, era molto utile per percepire i misteri della pagina dorata.


Lentamente Lin Ming ottenne una comprensione sempre maggiore riguardo alla seconda pagina del legno. Tre giorni dopo, Lin Ming sentì un'aggiunta nel suo mare spirituale. Con un lieve crepitio, una delle nuvole incise sulla piattaforma di Lin Ming si accese con intensità.


Era il marchio del mare spirituale della piattaforma.


Ora era stato acceso da Lin Ming.


"Mm... qualcuno ha fatto dei progressi. È anche così brillante, si vede raramente!"


Nella catena montuosa del dio caduto, innumerevoli persone venivano qui ogni anno, così accendere un marchio del mare spirituale non era così sconvolgente. Ma una luce così accecante era estremamente rara.


Più era brillante, più un praticante di arti marziali aveva compreso certi princìpi. Questo significava anche che il suo potenziale era superiore.


In quel momento, anche se Lin Ming aveva acceso solo il primo marchio del mare spirituale, era ancora più radioso di quelli che avevano acceso tre o quattro marchi.


"Chi è così formidabile..?"


Molti guardarono la piattaforma di Lin Ming. Quando si resero conto da chi proveniva la luce, mostrarono delle espressioni strane.


"È lui..."


Anche Yushi Sheng della Terra Sacra dell'Estasi Spirituale stava tentando di ottenere un'illuminazione e quando vide la luce della piattaforma di Lin Ming, fece una smorfia.


Non l'avrebbe trovato strano se ci fosse riuscito qualcun altro, ma... perché era lui?


Questa persona non sembrava affatto straordinaria, né giovane, così come poteva avere una percezione così straordinaria? Era assurdo!


Yushi Sheng guardò la piattaforma di Lin Ming che era quasi occupata completamente dal suo grosso sedere. Osservò il marchio brillante che era in netto contrasto con i suoi tre marchi del mare spirituale dalla luce debole. Yushi Sheng ebbe una brutta sensazione.


"Com'è possibile? Questo tipo sembra un venditore di carne di maiale, come può essere meglio di me? Prima mi ha anche chiesto cosa significava accendere tre marchi del mare spirituale e sembrava che fosse la sua prima volta qui. Era tutta una recita?"


Yushi Sheng sentì male allo stomaco. Iniziava a credere che Lin Ming fosse già stato nella catena montuosa del dio caduto.


Si ricompose velocemente e tornò a meditare. Era di cattivo umore dopo essere stato superato da quel vecchio.


"Signorina..."


"Capisco..."


La ragazza vestita di viola con le piccole corna stava guardando Lin Ming, la sua bocca era lievemente aperta ed era un po' riluttante ad ammettere la sconfitta. La piattaforma del santuario su cui era seduto Lin Ming sarebbe dovuta essere sua, e quando Lin Ming ci era andato, l'aveva fatta brillare. Quando ci aveva provato lei invece aveva emanato un bagliore spento.


"Che la percezione sia inversamente proporzionale alla bellezza? È così vecchio e brutto, eppure la sua comprensione è così profonda, e io sono carina eppure... ugh..." La ragazza vestita di viola arrossì per la vergogna e non ci pensò più. Dopo aver riposato per tre giorni, aveva recuperato la sua forza spirituale e avrebbe potuto fare un altro tentativo.


Il bagliore del primo marchio di Lin Ming aveva causato un piccolo trambusto, che poi si spense velocemente. Anche se le capacità di comprensione di Lin Ming erano rare, non era troppo fuori dal comune. Per molti anni c'erano state molte persone che avevano ottenuto risultati simili, ma alla fine non ci erano riusciti.


Le piattaforme del santuario della catena montuosa non erano affatto semplici come sembravano.


Molti divennero certi che Lin Ming fosse già venuto qui prima d'ora. Altrimenti sarebbe stato troppo assurdo che fosse riuscito ad accendere il primo marchio in tre giorni.


Ma presto rimasero ancora più scioccati.


Trascorsero 40 giorni. Lin Ming era rimasto qui da un mese e mezzo. Un altro marchio spirituale si accese sulla piattaforma di Lin Ming, la sua luce era accecante.


Lin Ming sentì un altro strato formarsi nel suo mare spirituale e la sua forza spirituale che si potenziava. Aveva ottenuto considerevoli benefici nel fare questo tentativo.


Naturalmente questo era avvenuto perché aveva ottenuto dei risultati quasi perfetti, di gran lunga superiori alla media.
                                


                                



