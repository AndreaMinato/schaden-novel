---
weight: 18400
title: Capitolo 1840 – Circondato
pubDate: 2025-12-15T08:37:10.451Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda, 0/5
-Schadenfreude</em>


Il cambiamento di Lin Ming attirò fin troppo l'attenzione. A causa della luce divina radunata su di lui, tutti spostarono gli sguardi verso di lui.


"Non è quel tizio barbuto...?"


"È lui, la piattaforma su cui è seduto ha tre marchi del mare spirituale accesi. Inoltre la loro luce è più intensa di quella degli altri."


Molti si ricordavano dov'era seduto Lin Ming. Quando videro il suo aspetto che cambiava rapidamente, rimasero sbigottiti.


Cosa stava succedendo?


"Non è affatto vecchio, è un giovane!"


"Stava nascondendo il suo aspetto..."


La ragazza vestita di viola con le corna rimase a bocca aperta quando vide Lin Ming trasformarsi da un vecchio dall'aspetto spaventoso in un giovane affascinante; erano fin troppo differenti.


Perché aveva nascosto il suo aspetto? Aveva qualche nemico?


Ma non appena ci pensarono, notarono qualcosa.


"Questa persona sembra familiare."


"Ho visto una taglia su di lui nella città della Guardia Oceanica!"


"È Lin Muk!"


Esclamò allarmato qualcuno. La maggior parte dei praticanti di arti marziali nella catena montuosa del dio caduto erano rimasti qui già da un po' di tempo cercando di ottenere l'illuminazione, così non avevano riconosciuto il nome di Lin Ming.


"Lin Muk? Cosa sta succedendo? Perché una Vera Divinità lo cercherebbe?"


La catena montuosa del dio caduto aveva una limitazione sull'età scheletrica, così non importava quanto fosse potente una Vera Divinità, poteva solo mandare la sua percezione qui. E probabilmente aveva dovuto pagare un certo prezzo per farlo. Ma perché avrebbe causato un tale trambusto per cercare un mero membro della giovane generazione?


"È stato questo Lin Muk ad uccidere l'Empireo Miriade di Fantasmi nel campo di battaglia del Sogno Akashico! Inoltre ha ucciso innumerevoli Re del Mondo e Grandi Re del Mondo per radunare un miliardo di punti merito e scambiarli per una pagina dorata, e ha lasciato il suo nome sul muro dell'Imperatore Divino."


"Non solo ha la pagina dorata, ma ha anche una medicina spirituale di livello trascendente; ho sentito che ha già manifestato una forma kirin."


"Ci sono diverse organizzazioni che hanno offerto una taglia astronomica per lui. Se possiamo ucciderlo, allora sarebbe una grandissima occasione per noi!"


Presto molte persone iniziarono a parlare di Lin Ming. Discussero delle sue imprese e i praticanti di arti marziali che stavano meditando nella catena montuosa del dio caduto rilasciarono esclamazioni sorprese. Questo Lin Ming era così feroce?


Così tante persone gli stavano dando la caccia, non c'era da meravigliarsi che si fosse travestito.


Questo poteva anche spiegare il motivo per cui aveva acceso in modo così brillante i tre marchi del mare spirituale.


Yushi Sheng guardò Lin Ming, il colorito del suo viso si alternava dal rosso al bianco. Aveva molte difficoltà a credere che Lin Ming fosse venuto per la prima volta nell'universo del Sogno Akashico e che avesse anche ucciso un Empireo con la coltivazione limitata. Questo era un genio mostruoso con cui gli altri non potevano competere.


Per un po', molti iniziarono a circondare Lin Ming.


Sapevano che molti Sect avevano offerto una taglia incredibile nella città della Guardia Oceanica.


Sulla piattaforma, Lin Ming si incupì. Dopo essere stato coperto dalla percezione di una Vera Divinità, non perse più tempo a mantenere il suo travestimento e brandì la Lancia del Sangue della Fenice.


Questo Re Divino del Grande Brahma era riuscito ad aggirare fino ad un certo punto le regole dell'universo del Sogno Akashico. Le Vere Divinità erano davvero così potenti?


Pensandoci, una Vera Divinità poteva disubbidire alle regole del mondo; valeva ad esempio con il muro del Sospiro Divino che divideva i 33 Cieli o quando rivelava delle abilità sovrannaturali nell'universo del Sogno Akashico.


Dopotutto era solo di uno stadio inferiore al Maestro della Strada Asura e all'autore delle Sacre Scritture.


"Così eri Lin Muk!"


Gridò qualcuno con un tono cupo. Gli uomini brandirono le loro armi, facendo risuonare innumerevoli tintinnii.


Mentre lo facevano, bloccarono ogni via di fuga.


Così Lin Ming era diventato il nemico pubblico di tutta questa gente.


Molti lo guardarono con espressioni gongolanti. Che importava quanto fosse potente? Non poteva scappare da qui.


Non sarebbe riuscito a tenere la pagina dorata.


"Il tuo nome è Lin Muk? Non c'era nessuna ostilità, né torti tra di noi, ma hai offeso fin troppe persone e il tesoro che possiedi è fin troppo prezioso. Dovresti capire cosa significa. Così non biasimarci. Se te la vuoi prendere con qualcuno, prenditela con chi ha offerto una taglia per la tua testa."


Tre persone si alzarono e presero posizione attorno a Lin Ming.


Brandivano tutti delle spade.


"I tre prodigi delle piume."


Disse qualcuno sorpreso. I tre prodigi delle piume erano estremamente famosi. Erano riconosciuti come i discepoli più sbalorditivi apparsi nelle Terre Sacre della Piuma della Fenice nell'ultimo miliardo di anni. Anche qui nella catena montuosa del dio caduto avevano ottenuto dei risultati considerevoli e avevano acceso il loro quinto marchio del mare spirituale.


In particolare, se avessero unito le forze, la loro forza combattiva sarebbe raddoppiata!


"All'inizio dovevamo solo fornire indizi sulla tua posizione per riscuotere la taglia, ma dato che il Re Divino del Grande Brahma ti ha trovato, è inutile farlo. Possiamo solo catturarti e portarti da loro. Non biasimarci se ce ne approfittiamo!"


Il capo dei tre prodigi sogghignò e menò un fendente verso Lin Ming!


"Credi di avere i requisiti per approfittarsi della situazione? Togliti dai piedi!"


Ruggì Lin Ming. Le sue giunture scricchiolarono e la sua aura cambiò, agitandosi come un mare impetuoso e sconfinato.


<em>Bang!</em>


Ci fu una forte esplosione, la lancia di Lin Ming sembrò trapassare il cielo. La splendida luce dell'arma sfrecciò nell'aria e sfrecciò verso il capo dei tre prodigi delle piume.


"Fratellone!"


I tre prodigi reagirono prontamente. Si coalizzarono per resistere all'attacco. Tuttavia, con un crepitio, la luce di lancia eruttò e miliardi di jin di forza divamparono. Il mondo tremò e lo spazio si disintegrò.


La luce di spada dei tre prodigi si frantumò come vetro. Anche l'essenza spirituale che avevano riversato nel colpo era stata annientata.


I tre gridarono per lo shock e furono scaraventati via. Il loro capo in particolare volò all'indietro per centinaia di piedi schizzando sangue.


"Cosa?!"


Tutti rimasero scioccati. I tre prodigi delle piume erano stati sconfitti così?


"Mm? Non sono morti?"


Una luce fredda scintillò negli occhi di Lin Ming. Si fece avanti e li inseguì. Mosse la lancia, scagliando un colpo. Uno dei tre prodigi fu diviso a metà, il suo sangue tinse il cielo.


"Terzo fratello!"


Gli occhi degli altri due divennero rossi per la rabbia, ma non potevano competere con Lin Ming.


Il giovane si mosse e lo spazio sembrò perdere significato. Quasi si teletrasportò vicino agli altri due, e attaccò di nuovo.


<em>Puff! Puff!</em>


Con due tonfi, i loro cuori furono trafitti.


Così i tre prodigi delle piume erano stati annientati da Lin Ming. Le loro morti erano state così improvvise che anche i loro veri corpi erano stati feriti e ci avrebbero messo un po' di tempo per guarire.


Dopo averli uccisi, Lin Ming si girò senza perdere tempo. La Lancia del Sangue della Fenice nelle sue mani era già macchiata di sangue!


"Il dio della morte Lin Muk!"


Non poterono che gridare alcune persone.


Era troppo potente. Anche geni sbalorditivi come i tre prodigi delle piume erano stati uccisi come galline.


"Terrificante!"


Dissero spaventate molte persone. Per un po' nessuno osò farsi avanti.


Anche se erano ben consapevoli che Lin Ming prima o poi sarebbe morto dato che era circondato, nessuno voleva attaccarlo per primo.


Per un po' tutti i praticanti di arti marziali che avevano intenzione di ucciderlo si fermarono e decisero di osservare la situazione.


In quel momento, un ruggito tonante risuonò nel cielo.


"Lin Muk, finalmente ti ho trovato!"


"Hai ucciso innumerevoli membri della mia razza degli spiriti nel campo di battaglia del Sogno Akashico, danneggiando perfino il loro mare spirituale! Ti farò pagare questo debito di sangue!"


"Lin Muk, nel campo di battaglia del Sogno Akashico il mio livello era limitato, così mi hai ucciso, ma ora che ho recuperato la mia coltivazione ti ucciderò e mi vendicherò!"


Ululati e ruggiti risuonavano nel cielo.


"Mm?"


Lin Ming sussultò. Percepì diverse aure forti in avvicinamento.


Alzando lo sguardo, vide diverse ombre in mezzo ad un mare di luce brillante.


Queste persone erano state mandate dai Sect nemici. Non erano troppo lontani dalla catena montuosa del dio caduto e, dopo aver saputo la sua posizione, si erano affrettati a venire qui usando una formazione di trasmissione.


Tra di loro, Lin Ming vide anche il re Zilin. Nel campo di battaglia del Sogno Akashico, Lin Ming lo aveva ucciso senza fare nessuno sforzo. Allora la coltivazione del re Zilin era stata soppressa. Ora era rientrato nell'universo del Sogno Akashico così da poter uccidere Lin Ming usando la sua vera coltivazione e rivalendosi.


"Tutti voi... siete riusciti perfino a far intervenire una Vera Divinità..." Lo sguardo di Lin Ming divenne assassino. Non si sarebbe mai immaginato di venire scoperto così. Sembrava che avesse davvero sottovalutato gli eroi del Mondo dell'Anima e aveva frainteso completamente i poteri di una Vera Divinità.                                


                                



