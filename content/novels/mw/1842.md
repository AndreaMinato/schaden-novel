---
weight: 1842
title: Capitolo 1842 - Uccidere, uccidere, uccidere
pubDate: 2025-12-15T08:37:10.451Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda, 0/5
-Schadenfreude</em>


Decine di persone si lanciarono su Lin Ming.


Un enorme bagliore illuminò il cielo e piogge di fulmini e fiamme si levavano ad ondate attorno.
Pagode divine si abbattevano dall'alto con lo slancio di una valanga e giganteschi palmi dividevano il vuoto... era una raffica di ogni sorta di tecnica.


Inoltre queste tecniche contenevano strani attacchi spirituali.


Lin Ming mostrò un'espressione solenne. Anche se la sua forza combattiva era sbalorditiva e il suo fisico era incredibilmente potente, di fronte ad una folla di membri d'élite era sotto pressione.


I coltivatori al picco del Sacro Lord qui potevano affrontare un Re del Mondo ordinario, che a loro volta potevano lottare contro un Grande Re del Mondo.


Le saette si intrecciavano attorno a Lin Ming. Lo spazio primordiale sembrava poter fronteggiare tutti questi attacchi, ma veniva indebolito costantemente.


Lin Ming strinse i pugni. Era sotto assedio da ogni parte. Se avesse aspettato qui, inevitabilmente sarebbero arrivate sempre più persone.


Sporse un palmo ed evocò un enorme vortice nero. La lancia del drago nero riapparì nelle sue mani, emanando ondate di energia del massacro.


Lin Ming riversò la sua vera essenza nell'arma, che emise una luce nera così tagliente da poter fendere lo spazio, sembrava un drago feroce che era stato risvegliato bruscamente.


<em>Bang!</em>


Un'esplosione sorda e profonda riecheggiò nella carne e nel sangue di Lin Ming, seguita da una serie di tuoni incessanti.


Nelle sue pupille nere iniziarono a manifestarsi e a scomparire delle rune simili a sabbia. Energia cremisi iniziò a volare in cerchio attorno a lui come un drago di sangue.


Dalla sua pelle spuntarono delle scaglie che formarono un'armatura. La sua aura assassina divampò.


Lin Ming aveva svegliato il sangue Asura.


In poco tempo, la sua forza fisica si era moltiplicata di diverse volte e le sue capacità difensive erano aumentate rapidamente.


<em>Dang! Dang! Dang!</em>


Iniziò a camminare nel vuoto. Ogni passo che faceva fendeva lo spazio.


Sfrecciava nel cielo come una cometa in ascesa. La lancia del drago nero emise una sconfinata luce cupa e le tecniche spirituali che impattavano contro di lui iniziarono a disintegrarsi una alla volta.


Con la lancia del Sangue della Fenice nella mano sinistra e quella del Drago Nero nella destra, attaccò il giovane vestito di rosso gravemente ferito.


Lo avrebbe ucciso durante il suo momento di debolezza!


Il giovane vestito di rosso era seduto a gambe incrociate a mezz'aria, forza spirituale nera divampava attorno alla sua fronte, stava cercando di eliminare disperatamente i puntini di energia che brillavano tra i suoi occhi. Quando vide Lin Ming apparire di fronte a lui, impallidì.


Diversi guerrieri ad un passo dal Re del Mondo vicini notarono subito il suo piano.


Passarono subito all'azione, cercando di catturare Lin Ming.


Il giovane però non si fermò. La Lancia del Sangue della Fenice emise una luce accecante, trapassando tutti i grandi palmi spettrali che tentavano di raggiungerlo.


La lancia spaccò un drago dei fiumi fatto di forza spirituale. Poi formò uno splendido arco a mezz'aria e decapitò diversi di questi guerrieri ad un passo dal Re del Mondo. Il loro sangue cominciò a schizzare come delle fontane!


E in quel momento, lo sguardo di Han Lu mostrò una luce tagliente. Apparì accanto a Lin Ming dal nulla. Sporse la mano destra cercando di colpire Lin Ming alle costole.


Ovunque le sue dita andassero, lo spazio si congelava, come se un enorme fiume di ghiaccio stesse galoppando verso Lin Ming.


"Muori!"


Lin Ming aveva attivato la forza del sangue Asura e adesso era un drago in forma umana. La sua forza era più che raddoppiata e Han Lu non poteva più fermarlo.


<em>Peng!</em>


Risuonò un'esplosione terrificante e il ghiaccio fu frantumato da Lin Ming. Anche l'armatura gelida di Han Lu si era spaccata completamente.


La donna gridò allarmata e si ritirò rapidamente, il suo petto sanguinava.


"Cosa?!"


Han Lu era scioccata. Lin Ming era davvero così potente? Credeva che fosse solo un po' più forte di lei, ma dopo essersi trasformato, la sua forza si era moltiplicata.


Han Lu poté solo fissare impotente il nemico che stava attaccando il giovane vestito di rosso da un'angolazione inconcepibile.


Il giovane vestito di rosso fu colto dal panico. Era un praticante di arti marziali famoso da molto tempo, ma di fronte alla lancia del drago nero sentì la sua anima tremare. Gli si rizzarono i capelli e cercò di indietreggiare. Il vaso nelle sue mani si levò verso l'alto, tuonando verso la lancia del drago nero.


Questo era lo strumento magico estremamente malvagio che era stato raffinato dal suo onorabile maestro impiegando 100.000 anni. Conteneva il risentimento di un biliardo di spiriti sofferenti ed era estremamente resistente.


Ma questo tesoro fu trafitto all'istante dalla lancia del drago nero. Il biliardo di spiriti poi fu risucchiato dall'energia attorno all'arma.


<em>Woosh!</em>


Il giovane vestito di rosso del Palazzo Infernale riuscì appena a ritirarsi a mille piedi di distanza, ma fu quasi trapassato all'istante dalla lancia del drago nero. Sotto il suo sguardo inorridito, la sua essenza di sangue fu risucchiata completamente dall'arma e il suo corpo si trasformò in una sacca di pelle ed ossa che cadde lentamente a terra.


Lin Ming lo aveva ucciso con un solo colpo. La morte di un genio al Re del Mondo era avvenuta in un istante.


Tuttavia, durante questo breve momento, fu bersagliato da una raffica di attacchi dagli altri.


Era bombardato da ogni lato!


Anche se lo spazio primordiale bloccava la maggior parte di questi attacchi, molte tecniche spirituali colpirono il suo corpo. Eppure, dopo aver destato il sangue Asura, le sue difese incredibili gli permisero di resistere!


E quando tutti i presenti lo videro, rimasero inorriditi.


"Il mio attacco avrebbe ferito gravemente un Re del Mondo ordinario, eppure è rimasto illeso?"


"Il mio colpo poteva trapassare un piccolo pianeta, ma lui non ha nemmeno sputato sangue... ha perfino ucciso quel Re del Mondo dal Palazzo Infernale..."


Tutti i presenti si raggelarono. Si scambiarono delle occhiate con la sensazione che la potenza di questo giovane fosse incomprensibile. Un giorno, anche se non avrebbe potuto minacciare l'intera razza degli spirita, sarebbe stata una disgrazia per innumerevoli organizzazioni!


"A tutti gli eroi della Montagna Spirituale del Dio Fantasma, questo umano di nome Lin Muk si è intrufolato nel nostro campo di battaglia del Sogno Akashico e ha usato dei metodi spregevoli per uccidere la mia gente, destando perfino la rabbia del Re Divino del Grande Brahma, che è intervenuto personalmente per cercare questo umano... a tutti i coltivatori, uccidiamo questo umano insieme! Chiunque compierà delle azioni meritevoli durante questa battaglia riceverà una grande ricompensa dalla mia gente, possiamo perfino raddoppiare la taglia!"


Gridò il re Zilin da una posizione sicura in lontananza dal campo di battaglia. La sua voce si diffuse per centinaia di chilometri.


Nella Montagna Spirituale del Dio Fantasma c'erano innumerevoli talenti di diverse organizzazioni che cercavano di ottenere un'illuminazione.


Nonostante il livello medio di queste persone non poteva competere con i guerrieri che si erano precipitati qui ad uccidere Lin Ming, c'erano comunque dei geni impareggiabili nascosti tra la folla.


Se fossero intervenuti, avrebbero potuto dare un contributo considerevole.


Dopo l'intervento del re Zilin, alcuni che non desideravano essere sfruttati si ritirarono silenziosamente.


Ma altri erano invidiosi di Lin Ming per i suoi tre marchi del mare spirituale accesi in così breve tempo. Inoltre, visto che era un umano e aveva così tante taglie sulla sua testa, erano tentati dall'idea di attaccarlo.


"Se prenderete l'iniziativa, allora naturalmente vi aiuteremo."


Disse un praticante di arti marziali su una piattaforma. Aveva già pensato che Lin Ming fosse spacciato, ma questo ricercato era molto resistente.


"Uccidetelo! Attacchiamo insieme!" Gridò qualcuno dal Palazzo Infernale.


"Finché potremo ucciderlo nell'universo del Sogno Akashico, allora il suo vero corpo sarà espulso dallo spazio isolato e il Re Divino del Grande Brahma potrà usare di nuovo i suoi metodi trascendenti per trovarlo! Allora potremo ucciderlo come vogliamo!"


Urlò il Re Zilin fuori dal campo di battaglia.


"Ahahah! Lin Muk, voglio vedere come morirai allora!"


Lo sguardo del Re Zilin era feroce. Lin Ming si raggelò. Aveva già visto i metodi del Re Divino del Grande Brahma e non dubitava che avrebbe potuto ritrovarlo!


Perdere la pagina dorata non sarebbe stata la sola conseguenza della sua morte qui!


Alla fine il motivo per cui era in una crisi del genere era perché Lin Ming non conosceva i metodi a disposizione di una Vera Divinità.


In quel momento, i membri del Palazzo Infernale presero l'iniziativa di attaccare. Innumerevoli fantasmi bloccavano ogni via di fuga a mezz'aria!


Dietro di loro, risuonarono diversi fischi mentre le persone sulle piattaforme iniziavano a volare verso Lin Ming. I loro corpi irradiavano archi di luce mentre il mondo sembrava ruotare attorno a loro.


"Volete uccidermi?"


Gli occhi di Lin Ming diventarono rossi. Luce nera divampò dal suo corpo. La lancia del drago nero sfrecciò, facendo apparire un bagliore cupo.


Presto il bagliore si espanse sempre di più, portando con sé il potere del caos. Emetteva un potere inesauribile che poteva divorare ogni cosa, come un buco nero.


I più di dieci praticanti di arti marziali che volavano verso Lin Ming non riuscirono a fermarsi. Il buco nero li divorò tutti e puntini della loro carne e del loro sangue piovvero dal cielo.


L'intenso odore del sangue riempì l'aria.


Queste persone erano state uccise in modo così violento che perfino le loro anime nel mondo reale erano rimaste ferite, e anche gravemente!


Allo stesso tempo però, mentre attaccava, Lin Ming fu colpito da diversi agguati alla schiena.


C'erano troppe persone qui! Arrivavano a sciami ancora più grandi di quelli che aveva affrontato nel campo di battaglia del Sogno Akashico.


E queste persone non avevano limitazioni alla loro coltivazioni. Molte di loro erano ad un livello superiore a quello di Lin Ming.


<em>Rumble rumble rumble.</em>


Queste persone erano tutti membri d'élite della loro era e il loro potere combattivo era sbalorditivo. Sotto la raffica di raggi di luce, Lin Ming evitò la maggior parte degli attacchi, ma fu colpito da una buona parte di colpi. Non importava quanto fossero formidabili le sue tecniche difensive, dopo essere stato bombardato da così tante persone, la sua vitalità del sangue si gonfiò e la sua energia interna divenne caotica.


Il sangue iniziò a scorrere dalle scaglie della sua schiena.


<em>'Devo muovermi! Non posso rimanere accerchiato e lasciare che mi attacchino, altrimenti esaurirò le energie e morirò!</em>


Pensò subito Lin Ming. Girò la testa e un'infinita forza mistica eruttò un'altra volta. Il suo sguardo gelido scorse gli spirita che lo avevano attaccato alle spalle.


"Inizierò da te!"


Gridò Lin Ming. Sfrecciò a tutta velocità.


Attivò le leggi dello spazio e apparì all'istante di fronte alle persone che gli avevano fatto un agguato, facendo perdere il loro obiettivo a tutti gli altri.


"Attento!"


Gridò qualcuno allarmato. Ma fu troppo tardi!


La lancia del drago nero si mosse, emanando un terrificante intento omicida. Le teste delle tre persone che avevano lanciato l'attacco a sorpresa esplosero, i loro cervelli e il loro sangue schizzarono attorno!


Questo modo brutale di morire spaventò gli altri coltivatori. Se fossero periti in un modo del genere, il loro mare spirituale inevitabilmente ne sarebbe stato danneggiato. Anche i loro veri corpi ne sarebbero stati debilitati e avrebbero impiegato almeno un anno a riprendersi. Inoltre non sarebbero riusciti a guarire pienamente senza usare medicine miracolose.


"Uccidetelo!"


Qualcuno del Palazzo Infernale attaccò!


Proprio mentre stava per colpire, Lin Ming svanì, apparendo non troppo lontano da lui. I praticanti di arti marziali che erano vicini a Lin Ming furono travolti dall'attacco che aveva mancato il bersaglio. I fantasmi mandati dal Palazzo Infernale li divorarono, riempiendo l'area di urla strazianti.


La sensazione di venir divorati da questi fantasmi non era molto meglio rispetto all'esplosione della propria testa, anche così ci sarebbero stati dei gravi danni allo spirito.


"Maledizione!"


La persona che aveva attaccato rimase sbalordita. Aveva ucciso per errore i suoi alleati.


Ma durante quel breve momento di sorpresa, Lin Ming apparì di fronte a lui. Con uno sguardo gelido come l'artico, Lin Ming usò la lancia del drago come se fosse la falce di un dio della morte!


Gli schizzi di sangue fiorirono come un loto...


                


                        



