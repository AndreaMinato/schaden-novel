---
weight: 18430
title: Capitolo 1843 – Tragico
pubDate: 2025-12-15T08:37:10.451Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda, 0/5
-Schadenfreude</em>


<em>Puff! Puff! Puff!</em>


Lin Ming era come un dio della morte, falciava numerose vite. Ai suoi nemici scoppiava il cuore e i loro mari spirituali venivano fatti a pezzi.


Questo metodo crudele e brutale di assassinio inorridì tutti i presenti.


Anche nel campo di battaglia del Sogno Akashico avrebbero pagato delle enormi conseguenze se fossero stati uccisi così da Lin Ming!


<em>Woosh! Woosh! Woosh!</em>


La luce delle Nove Stelle del Palazzo del Dao si riversava dal corpo di Lin Ming, che emise dei crepitii mentre spazzava via ogni ostacolo lungo il suo cammino!


E con la sua velocità, quasi nessuno riusciva a prenderlo di mira. I loro attacchi mancavano il bersaglio e colpirono perfino le persone vicine.


"Bloccatelo!"


Ruggì il re Zilin.


In quel momento, un giovane dai capelli gialli del Palazzo Divino del Caos si fece avanti volando. teneva il guscio di una tartaruga in mano.


Era un oggetto strano. Non appena apparì, emise una luce sconfinata, trasformandosi in una bizzarra bestia spirituale grossa come una montagna che emise un tonante ruggito.


Sembrava un enorme taotie da lontano. I peli sotto la sua bocca erano spessi quanto dei secchi e la sua pelle era illuminata dalla luce del caos. Semplici rune piene di forza spirituale brillavano sulla sua fronte, diffondendosi nel mondo ed emanando un'atmosfera soverchiante. Spalancò le fauci e inghiottì tutta la forza spirituale vicina.


"Mm? Una bestia divoratrice!"


Gli spirita riconobbero subito questa bestia spirituale. Nelle leggende, una volta che questa creatura avesse raggiunto l'età adulta, avrebbe potuto divorare perfino la forza spirituale di un pianeta, trasformandolo in una roccia morta.


Questa creatura di fronte a loro era stata uccisa dal Dio Demoniaco del Caos prima che maturasse e poi la sua anima era stata sigillata in questo antico guscio di tartaruga e raffinata per creare uno strumento magico.


Questo tesoro poteva rilasciare una forza divoratrice che avrebbe potuto travolgere anche gli alleati vicini.


Normalmente, un discepolo diretto che avrebbe potuto tenere questo guscio di tartaruga, non avrebbe pensato di poterlo usare. Questo perché ogni volta che questa essenza spirituale veniva utilizzata, si sarebbe indebolita fino a sparire.


Ma ora poteva solo tirare fuori il guscio di fronte a Lin Ming.


"Apprendista senior Han Lu, se unissimo le forze, potremmo sigillare lo spazio attorno e imprigionare questo Lin Muk."


Han Lu si accigliò. In quanto discepola orgogliosa del Re Divino del Grande Brahma, coalizzarsi con così tante persone per abbattere un umano la riempiva di frustrazione. Ma ora non aveva altra scelta; poteva solo coordinare i suoi attacchi con gli altri.


Tirò fuori un tesoro che assochilometriva alla pinna di un pesce.


Questa scaglia proveniva da un Leviatano del Mare Profondo e conteneva il significato delle leggi del ghiaccio. Era stata raffinata personalmente dal suo maestro ed era considerata il miglior strumento spirituale.


Quando questo oggetto apparì, sollevò un vento gelido che congelò perfino lo spazio vicino.


La forza spirituale nel suo corpo si scatenò. La strana scaglia si alzò di quota.


Innumerevoli rune di ghiaccio gelarono rapidamente lo spazio attorno a Lin Ming e, insieme alla bestia divoratrice, crearono una gabbia di ghiaccio e neve ampia diecimila piedi.


Questa gabbia presto intrappolò Lin Ming con tutti gli altri.


Mentre Han Lu attivava la scaglia, sempre più rune crebbero attorno alla gabbia, inspessendola sempre di più.


"Mm?"


Lin Ming si accigliò quando vide lo spazio attorno gelarsi. Non poteva più aumentare di velocità. Poi la bestia divoratrice davanti a lui lo fissò con le sue pupille rosso sangue luminose.


Una forza divorante spaventosa lo travolse, facendolo rallentare.


<em>Rumble rumble rumble!</em>


Dentro l'incantesimo, scie di energia esplosero, facendo tremare il mondo.


"Il potere divoratore può bloccare il vuoto. Lin Muk non potrà più essere veloce come prima. Morirà sotto la raffica dei nostri attacchi."


Il giovane del Palazzo Divino del Caos dai capelli gialli gridò: "Attacchiamo insieme!"


L'incantesimo di Han Lu non bloccava gli attacchi. Per un po', i coltivatori colpirono, l'aria si illuminò a causa degli innumerevoli raggi!


Per Lin Ming la forza individuale di queste persone era trascurabile, ma coalizzati tutti insieme erano molto più letali!


"È spacciato!"


Il Re Zilin fuori dalla formazione sorrise con ferocia. Non importava quanto fosse resistente Lin Ming, sarebbe stato impossibile sopravvivere ad una raffica di attacchi così terrificante.


Un'aura inspiegabilmente vasta  fuoriuscì dall'incantesimo.


Era un'aura pericolosa, quanto quella di un profondo mare cremisi.


Quando i vari membri d'élite del Mondo dell'Anima attorno la sentirono, rabbrividirono tutti.


Questo Lin Muk poteva ancora resistere?


Una luce scioccata brillò negli occhi di Han Lu. Lo strumento nelle sue mani tremò violentemente e la sua luce si indebolì. Anche le numerose rune delle leggi del ghiaccio si frantumarono a frotte. Questa era la prova che la sua formazione stava subendo un impatto terrificante.


<em>Ka ka ka!</em>


Apparì una fessura nell'incantesimo, che veniva eroso lentamente.


<em>Rumble rumble rumble!</em>


Tutta la luce divina esplose. Al centro della formazione Lin Ming era ancora in piedi, il fantasma di un guerriero con l'armatura nera era dietro di lui e spingeva un'enorme ruota.


Ad ogni giro, lo confinato spirito combattivo Asura scintillava. Le innumerevoli rune brillavano come  astri, sembrava che potesse annientare perfino dei e budda.


Sotto questa enorme ruota, la bestia divoratrice prima arrogante fu schiacciata lentamente. Dopo un forte crepitio, ogni impatto faceva rompere le rune spirituali e indeboliva la creatura.


Questa era la Ruota Karmica delle Miriadi di Demoni e quella della Reincarnazione delle Miriadi di Essenza sovrapposte.


Nello spazio separato nella foresta di pietra, in quell'antico campo di battaglia galattico, Lin Ming aveva ottenuto un enorme raccolto quando aveva assistito e meditato sulla battaglia finale tra il Maestro della Strada Asura e l'antico re spirita.


La sua comprensione del Sutra Asura si era approfondita ancora di più e così, la sua ruota si era rafforzata.


La Ruota Karmica delle Miriadi di Demoni aveva l'abilità innata di distruggere ogni forza spirituale e spirito malvagio. A parte il Cubo Magico, era uno dei metodi più potenti di Lin Ming per affrontare gli spirita.


<em>Rumble rumble rumble!</em>


Tutte le luci divine di questi attacchi caddero sulla ruota e furono divorati completamente.


Tuttavia la ruota doveva sopportare un impatto tremendo!


I vasi sanguigni di Lin Ming si sollevarono, i suoi meridiani apparirono!


"Non può continuare a sopportarlo! Ha consumato troppa energia e la sua aura si sta indebolendo!"


"Quella lancia nera è feroce, ma risucchia anche un'enorme quantità di vera essenza!"


Gridarono in molti tra la folla. Ma allo stesso tempo, erano stravolti. Lin Ming era un nemico troppo terrificante. Poteva resistere anche sotto una raffica di attacchi del genere.


<em>Woosh! Woosh! Woosh!</em>


Attaccarono altre persone. Alcuni praticanti di arti marziali che stavano osservando lo scontro dalle piattaforme si unirono al combattimento. Avevano visto come Lin Ming aveva ucciso con decisione tutte le persone vicine e non erano intervenuti perché temevano di essere coinvolti. Ma ora che Lin Ming era assediato da così tante persone, come un elefante che lentamente stava esaurendo le forze sotto l'assalto delle formiche, colsero l'occasione per unirsi alla mischia. Volevano essere loro a dargli il colpo di grazia.


Sempre più persone si unirono al combattimento. Lin Ming era l'obbiettivo di tutti.


In questo mondo non mancavano mai persone che si sarebbero approfittate di qualcuno in difficoltà. Inoltre Lin Ming apparteneva ad una razza diversa e i geni spirita erano gelosi dei suoi risultati e del suo talento.


Queste persone erano sempre invidiose. Così, vedendo che Lin Ming in difficoltà e considerando le taglie sulla sua testa, non avrebbero esitato nel dargli un calcio in più.


<em>Bang!</em>


Un'esplosione ancora più terrificante accese il cielo. Apparì una fenditura nella ruota del fantasma Asura. Il sangue iniziò a scorrere dagli angoli delle labbra di Lin Ming.


I suoi occhi erano rossi per la rabbia e il suo corpo era pieno di intento omicida.


Questo era lo svantaggio nell'appartenere ad una razza diversa. Più si brillava con gloria e più si diventava una minaccia!


"Eheh, muori!"


Anche il Re Zilin attaccò. Prima si era nascosto al sicuro in disparte, ma ora che aveva visto che Lin Ming era quasi esausto, decise di avanzare e colpire con tutte le sue forze. Lanciò ogni sorta di simbolo di iscrizione, aveva intenzione di fare a pezzi il suo nemico.


Lo sguardo di Lin Ming si accese con un intento omicida feroce.


<em>Woosh! Woosh!</em>


Dal suo mondo interno sfrecciarono due figure estremamente veloci. Una si precipitò verso le piattaforme del santuario per uccidere i praticanti di arti marziali più deboli e un'altra si lanciò sul Re Zilin!


"Attento!"


Gridò qualcuno, ma fu troppo tardi.


La figura che stava volando verso le piattaforme era il Lin Ming vestito di viola, l'Embrione Divino delle Sorgenti Spirituali. I suoi movimenti furono estremamente rapidi, in un istante, il mare spirituale di diversi geni sulle piattaforme fu trafitto.


Allo stesso tempo, Lin Ming, la pietra dell'Embrione dell'Essenza Spirituale raggiunse il Re Zilin.


"Dannazione!" Ruggì il membro della razza degli spiriti. "Credi che una mera personificazione possa danneggiarmi?!"


Il Re Zilin estrasse uno spadone dal suo anello spaziale e menò un fendente verso la personificazione. Nella luce c'era un attacco spirituale!


<em>Bang!</em>


Ci fu una collisione terrificante. Il fisico del Lin Ming vestito di nero era stato raffinato per miliardi di anni ed era diventato da tempo indistruttibile. In termini di resistenza, era molto più potente dell'originale. Per quanto riguardava l'attacco spirituale del Re Zilin, non poteva fare nulla perché nel mare spirituale della personificazione c'erano i pensieri assassini condensati dal Maestro della Strada Asura.


<em>Puff!</em>


Il Re Zilin sputò una boccata di sangue e ruzzolò via. Era stato sconfitto in un solo colpo!


Il Re Zilin non era riuscito nemmeno a contendere con una personificazione. Il divario che c'era tra di loro era troppo grande!


Il Lin Ming vestito di nero continuò il suo massacro. Unì le forze con la personificazione vestita di viola e cominciò ad annientare i praticanti di arti marziali attorno. Insieme, la forza combattiva di questi due raggiunse un livello incomprensibile. Falciavano sciami di praticanti di arti marziali e non erano meno feroci dell'originale. Facevano scoppiare le teste alle loro vittime!


Il sangue pioveva dal cielo.


In quel momento però Lin Ming aveva esaurito troppo le sue energie. La ruota nera nelle mani dell'Asura si era disintegrata!


"È quasi spacciato."


Disse qualcuno, ma non appena finì di dire queste parole, riecheggiò un grido miserabile. Il cuore del Re Zilin era stato trafitto dall'attacco combinato delle due personificazioni.


Il Re Zilin ululò per la paura, la sua espressione era piena di panico. Era stato ucciso da Lin Ming nel campo di battaglia del Sogno Akashico non molto tempo fa e la sua anima doveva ancora guarire pienamente. Ora stava morendo di nuovo.


"No!"


Ululò il Re Zilin. Essere ucciso due volte avrebbe causato un grave danno alla sua anima, al punto da poter influenzare il suo futuro.


<em>Peng!</em>


L'espressione del Lin Ming vestito di nero era indifferente. Scagliò un pugno e fece esplodere direttamente la testa del Re Zilin!
                                


                                



