---
weight: 18440
title: Capitolo 1844 – Cambiamento
pubDate: 2025-12-15T08:37:10.452Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda, 0/5
-Schadenfreude</em>


Mentre il sangue e le cervella piovevano, i presenti ne furono terrorizzati. Il Re Zilin era stato ucciso di nuovo da Lin Ming!


Morire due volte nell'universo del Sogno Akashico nell'arco di due o tre anni, e in modo così brutale, probabilmente avrebbe inflitto gravi ferite nell'anima da cui sarebbe stato difficile guarire.


E in quel momento, Lin Ming attaccò di nuovo. Il pieno peso della lancia del Drago Nero si abbatté sul guscio di tartaruga che fluttuava nello spazio.


<em>Crack!</em>


Il guscio si frantumò e talento dai capelli gialli fu colto dal panico, rabbrividendo. Questo era un tesoro che gli era stato dato da un Dio Demoniaco del Caos; non poteva assolutamente perderlo!


Mentre il suo cuore batteva freneticamente, il giovane con i capelli gialli sporse la mano e lanciò una tecnica spirituale. Un drago dei fiumi fatto d'energia spirituale volò nel vuoto, cercando di riprendere il guscio di tartaruga.


Lin Ming ignorò le ferite. La Ruota Karmica delle Miriadi di Demoni rotta tornò a roteare con forza, distruggendo la tecnica spirituale. Poi mosse una mano e afferrò il guscio di tartaruga.


Questo tesoro era coperto da ogni sorta di antica e solenne runa. Era una massa di forza spirituale condensata da un Empireo, ma dopo essere stata toccata dalla Ruota Karmica, la luce di questi simboli si attenuò immediatamente.


Lin Ming poi avvolse il guscio con uno strato di sigilli per poi riporlo nel suo anello spaziale.


Quando il giovane dai capelli gialli sentì che la sua connessione mentale con il guscio era stata troncata, si arrabbiò così tanto che quasi vomitò sangue.


"Continua l'assalto! Riducilo in cenere!"


Ruggì con rabbia il giovane. Aveva percepito che Lin Ming doveva aver già speso molta forza spirituale, ma non credeva che sarebbe stato ancora così forte.


"Imprigiona lo spazio, non lasciarlo scappare!" Un discepolo della Montagna Divina del Grande Brahma si alzò. Aveva condotto la maggior parte dei guerrieri qui per uccidere Lin Ming.


"Apprendista junior Han Lu, usa di nuovo il dominio congelante!"


Disse il discepolo dopo essersi girato verso di lei. Era un giovane dall'abito giallo estremamente calmo e composto.


Han Lu fece un respiro profondo. A causa della sua natura orgogliosa, pensava che le sue azioni fossero disonorevoli. Ma non avrebbe sfidato gli ordini del suo maestro, né si sarebbe trattenuta.


<em>Ca!</em>


Un fiore di ghiaccio sbocciò. Il vuoto si congelò ancora una volta, rallentando Lin Ming.


Era tra i coltivatori più potenti qui. Anche se era un Re del Mondo, poteva uccidere un Grande Re del Mondo.


Con le altre persone a proteggerla, Lin Ming non poteva farle nulla.


"A tutte le persone nella catena montuosa del dio caduto, sono venuto qui come rappresentante della Montagna Divina del Grande Brahma per dire questo: oggi, finché combatterete e farete del vostro meglio per abbattere Lin Muk, otterrete 10 cristalli spirituali di massimo livello come ricompensa, forniti dalla Montagna Divina del Grande Brahma. Se sfortunatamente verrete uccisi da Lin Ming in battaglia, allora la ricompensa verrà raddoppiata. Inoltre la Montagna Divina del Grande Brahma procurerà medicine spirituali per guarirvi e rimuovere le ferite spirituali che riceverete morendo nell'universo del Sogno Akashico."


Disse il giovane vestito di giallo accanto ad Han Lu.


Anche la sua coltivazione era allo stadio di Re del Mondo.


In questo piano, era incredibilmente raro trovare un Grande Re del Mondo al di sotto dei 3000 anni, ma un Re del Mondo ordinario al di sotto dei 3000 anni sarebbe stato molto più comune.


Questo giovane era anche un discepolo principale della Montagna Divina del Grande Brahma. Anche se era meno talentuoso di Han Lu, gestiva le faccende giornaliere della setta e la sua opinione era molto importante.


Uccidendo Lin Ming, la pagina dorata sarebbe passata al Re Divino del Grande Brahma. In confronto ad un tesoro così impareggiabile, alcuni cristalli spirituali e medicine non sarebbero stati niente di che.


E in effetti, quando i coltivatori sulle piattaforme del santuario sentirono queste parole, furono spinti ad intervenire. Per loro, dieci cristalli spirituali di massimo livello erano una quantità di ricchezze incredibili.


"Attacchiamo insieme!"


"Morire non importa. È arrivata la Montagna Divina del Grande Brahma e ha offerto le sue risorse di fronte a tutti. Non si rimangerà la parola."


Sempre più persone si unirono alla battaglia. Questa catena montuosa del dio caduto era un posto dove si radunavano geni e ora questa folla circondò Lin Ming, impedendogli di scappare.


Senza dubbio era perché Lin Ming aveva grandi tesori con sé. Ma anche perché apparteneva ad una razza diversa. Nel Mondo dell'Anima, gli umani erano dei servi da opprimere.


Agli occhi di queste persone, Lin Ming non era nient'altro che una sacca di cristalli e ricompense che camminava.


A nessuno importava del valore della sua vita e della sua sopravvivenza.


Il campo di battaglia era terrificante. Innumerevoli rune si frantumavano e la forza spirituale si distruggeva.


Vaste ondate di energia si gonfiarono, deformando il vuoto e facendo ribollire lo spazio.


Lin Ming era completamente fradicio di sangue. Nonostante la fusione della Ruota Karmica delle Miriadi di Demoni e della Reincarnazione delle Miriadi di Essenza fosse stata danneggiata, non era stata ancora distrutta completamente!


Anche dopo aver ucciso numerosi membri d'élite, Lin Ming era riuscito ad usare l'energia spirituale e l'essenza del sangue dei loro corpi distrutti per guarire.


Tuttavia le sue capacità rigenerative non potevano tenere il passo con il ritmo con cui consumava energia.


La luce delle ruote si attenuava sempre di più e delle fessure apparivano sulla loro superficie.


Anche l'enorme fantasma Asura iniziò ad indebolirsi. Solo le sue pupille continuavano ad emettere la stessa luce rossa assetata di sangue mentre uccideva. Proiettava ancora un intento omicida terrificante che faceva battere freneticamente il cuore.


Sempre più ferite ricoprivano il corpo di Lin Ming. Fradicio di sangue, rimaneva a mezz'aria, completamente coperto da una densa quantità di sigilli maledetti.


Le sue scaglie si erano rotte in numerosi posti e non c'era un solo pollice illeso sul suo corpo. Il sangue bagnava il suo abito, le ossa rotte infilzavano la pelle e i suoi lunghi capelli erano scompigliati, sembrava un diavolo feroce che aveva appena scalato una montagna di cadaveri!


E allo stesso tempo, il numero di geni che aveva massacrato era innumerevole.


I corpi formavano montagne, accumulandosi tra le piattaforme del santuario e formando fiumi di sangue!


Questa battaglia aveva raggiunto dei livelli di ferocia senza precedenti!


C'erano nemici in ogni direzione. Continuavano ad arrivare talenti orgogliosi!


L'energia del massacro di Lin Ming era al picco. Uccideva ed uccideva, massacrava finché i geni sulle piattaforme del santuario persero coraggio. Una porzione di loro si limitò a circondare Lin Ming, senza osare avanzare. Avevano perso tutta la loro alterigia.


Tuttavia, le condizioni di Lin Ming stavano peggiorando sempre di più. Fortunatamente, aveva due personificazioni ad aiutarlo. Quando univa le forze con loro, abbattevano tutti i membri d'élite in arrivo facendo esplodere le loro teste, i loro mari spirituali venivano fatti a pezzi!


Il messaggio di Lin Ming era chiaro. Chiunque volesse ucciderlo avrebbe dovuto pagarne il prezzo. Anche le medicine spirituali della Montagna Divina del Grande Brahma, la distruzione del loro mare spirituale probabilmente avrebbe lasciato delle ferite invisibili.


"È troppo terrificante!"


Più tutti combattevano, più diventavano inorriditi. Sapevano che Lin Ming non sarebbe riuscito a resistere per sempre, ma anche se sembrava completamente esausto, stava continuando ad uccidere.


"Mostro!"


I discendenti del Palazzo Divino del Caos sudarono copiosamente. I membri del Palazzo Infernale erano in condizioni ancora più miserabili. Rimanevano solo due persone del gruppo che avevano portato qui.


Questo fece sbiancare i loro volti. La loro forma principale di combattimento era liberare fantasmi, ma questi spettri erano neutralizzati dalla Ruota Karmica delle Miriadi di Demoni. Non solo, finivano con il fornire energia alla Ruota Karmica. Per questo Lin Ming era concentrato su di loro, facendoli morire ancora più velocemente.


"Da dove è spuntato fuori questo umano? Gli umani nel Mondo dell'Anima non hanno mai cresciuto un talento del genere prima d'ora."


"Dobbiamo eliminarlo il prima possibile, altrimenti in futuro diventerà una calamità per noi!"


Molte grandi organizzazioni avevano subìto forti perdite. Ma visto il vantaggio dei loro numeri, nessuno voleva andarsene. La catena montuosa del dio caduto era un posto dove si radunavano grandi talenti e quelli che Lin Ming aveva ucciso finora erano solo la punta dell'iceberg.


Era impossibile per lui ucciderli tutti.


Non appena avesse mostrato debolezza, sarebbe stato divorato all'istante dalla marea di persone!


Gli spirita attorno a Lin Ming erano come enormi lupi che circondavano le loro prede. Non avrebbero attaccato insieme, ma avrebbero consumato costantemente la forza della preda fino a farla crollare. Allora avrebbero colpito.


<em>Peng!</em>


Lin Ming trafisse la testa di un altro Sacro Lord al picco del suo stadio dalla Montagna Divina del Grande Brahma. L'arma spuntò dall'altra parte, il cervello era ancora attaccato all'asta. Questo coltivatore non poteva essere più morto di così.


In seguito, la punta dell'arma si ritirò e fece scoppiare la testa.


Ma allo stesso tempo, un'altra ferita apparì sul petto di Lin Ming. Visto che le scaglie Asura erano state squarciate, il loro effetto protettivo era estremamente limitato e anche la vera essenza protettiva di Lin Ming era diventata molto fragile.


In quel momento però, il silenzio avvolse il campo di battaglia, come se il tempo si fosse congelato.


Ondate di luce d'auspicio caddero gentilmente, illuminando la catena montuosa del dio caduto.


Tutti sussultarono, cosa stava succedendo?


Alzarono lo sguardo e videro una figura blu chiaro apparire nel cielo in lontananza. Era incredibilmente distante dalla catena montuosa del dio caduto. In effetti quest'ombra sembrava ancora tra le stelle, ma visto che era troppo grande, tutti potevano vederla.


Sembrava un pianeta in miniatura.


La figura si avvicinava con una velocità incredibile. Tutti sentirono il grido di una fenice mentre si avvicinava.


Era chiaramente una Bestia Divina!


"La fenice di ghiaccio del profondo blu!"


Esclamò qualcuno con allarme. Questa era una fenice dalla stirpe reale, era molto più potente di un membro ordinario della sua razza.


Tutti guardarono la fenice emettere un grido profondo, la creatura spiegò le ali coprendo mille chilometri, oscurando il cielo. Innumerevoli fiamme blu apparirono ovunque. Questo fuoco portava un gelo inesauribile, le più pure leggi del ghiaccio. Enormi tratti di spazio attorno iniziarono a congelarsi.


In confronto a questa terrificante energia, il dominio usato da Han Lu non era nient'altro che un gioco da ragazzi.


In quel momento videro una figura sopra il dorso della creatura, alta e nobile come se celasse il mistero oscuro di una stella.


Ai suoi piedi bruciavano innumerevoli fiamme. Le leggi mistiche si disperdevano attorno a lei e i motivi del dao circolavano al suo fianco, formando puntini di ghiaccio che scintillavano come stelle.


Sembrava una fata discesa dal cielo, incredibilmente elegante e senza pari.


Mentre volava in avanti, le montagne e i fiumi brillavano sotto di lei. Tutto era coperto da un'aura felice e sacra.


Solo questa luce conteneva uno slancio incredibile che fece rabbrividire tutti.


"L'Imperatrice... L'Imperatrice Spirituale Sheng Mei!"


"È l'Imperatrice Spirituale!"


Gridò qualcuno sbigottito. Per un po', tutti i membri d'élite attorno a Lin Ming rimasero storditi.


Anche se l'aspetto di questa persona era rimasto nascosto e poco distinto come prima, la fenice di ghiaccio del blu profondo e la sua aura misteriosa aveva già rivelato l'identità di questa persona!


Alcuni talenti mostrarono espressioni entusiaste. L'Imperatrice Spirituale Sheng Mei era una leggenda per la giovane generazione degli spirita. Era l'esistenza più splendida al mondo, eroica ed invincibile.


Era diventata un'Empirea molto tempo fa e la sua coltivazione superava di gran lunga i suoi coetanei.


Molti talenti la consideravano il loro obiettivo di una vita e coltivavano diligentemente per eguagliarla. Già vederla di sfuggita li riempiva di entusiasmo.


"È l'Imperatrice Spirituale Sheng Mei? È qui per tentare di ottenere un'illuminazione? O per uccidere Lin Muk?"


Chiesero alcuni geni, le loro voci tremavano per l'entusiasmo.


"Non importa, Lin Muk morirà."


"Sì, se l'Imperatrice Spirituale è qui per ottenere un'illuminazione, tanto vale che uccida Lin Muk. Nessuno nella sua generazione può competere con lei. Tuttavia, questo misero umano sarà fortunato a morire per mano sua."
                                





