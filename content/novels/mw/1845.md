---
weight: 18450
title: Capitolo 1845 – Arriva Sheng Mei
pubDate: 2025-12-15T08:37:10.452Z
tags:
    - mw
---


<em>Capitolo regolare,
2 capitoli in coda, 0/5
-Schadenfreude</em>


La comparsa di Sheng Mei sbigottì ed entusiasmò molte persone.


In particolare, il più entusiasta tra i membri delle Terre Sacre dell'Estasi Spirituale fu Yushi Sheng.


Il loro Sect era troppo grande e Yushi Sheng non era un discepolo degno di nota. Il momento in cui era riuscito a vedere di sfuggita Sheng Mei era stato durante una grande cerimonia, e l'aveva vista da diverse centinaia di chilometri di distanza.


Ora che l'aveva vista con i suoi occhi e così da vicino, le sue guance divennero rosse e ondeggiò le mani.


"Imperatrice Spirituale!"


Con l'aiuto di Sheng Mei, Lin Ming sarebbe morto senza dubbio. E anche la pagina dorata sarebbe finita nelle sue mani.


Rendendosi conto di questo, i discepoli della Montagna Divina del Grande Brahma mostrarono delle smorfie. Non credevano che nessuno del loro Sect poteva sperare di negoziare con Sheng Mei, ma non erano disposti a rinunciare così facilmente alla pagina dorata.


L'incantesimo gelido che Han Lu era praticamente incorporeo per lei. Da lontano, fece un passo avanti e svanì, riapparendo all'istante al centro della formazione, proprio di fronte a Lin Ming.


Indossava un abito blu e un'aureola lucente avvolgeva il suo corpo, facendola sembrare misteriosa e sacra.


Visto il bagliore e la foschia che aleggiava attorno a lei, era difficile per i praticanti di arti marziali attorno vedere il suo viso. Potevano solo sentire la sua aura sacra e potente, facendo desiderare loro di inginocchiarsi con venerazione.


Tutti pensavano che Lin Ming sarebbe stato ucciso immediatamente da Sheng Mei. Dopotutto, di fronte a lei, Lin Ming non era nient'altro che un bambino inerme.


"Questo moccioso è troppo fortunato, e pensare che può morire per mano dell'Imperatrice Spirituale."


"Che genere di figura è l'Imperatrice Spirituale? Non avrebbe il bisogno di intervenire se fosse venuta solo per la pagina dorata. Siamo più che sufficienti per uccidere Lin Muk!"


Disse Yushi Sheng. Molti annuirono. Come potevano permettere che l'Imperatrice Spirituale si sporcasse le mani uccidendo un rifiuto umano?


Anche a costo di pagare un caro prezzo per uccidere Lin Ming, erano disposti a farlo per Sheng Mei.


Per un po', sempre più praticanti di arti marziali erano venuti nella catena montuosa del dio caduto, si stavano avvicinando con impazienza con l'intenzione di ucciderlo. La presenza di Sheng Mei era ancora più stimolante delle ricompense annunciate dal giovane della Montagna Divina del Grande Brahma.


Lin Ming rimase in silenzio e si limitò a guardare Sheng Mei.


Anche la donna lo osservò. Il suo sguardo era profondo ed emanava una luce spettrale, come se potesse vedere attraverso tutte le complessità della psiche umana.


Al momento, Lin Ming era fradicio di sangue e la maggior parte delle sue scaglie si erano frantumate. Il suo corpo era ricoperto di ferite e montagne di cadaveri e fiumi di sangue giacevano sotto di lui.


Era un dio della morte sul campo di battaglia!


E di fronte a Lin Ming c'era una dea raffinata ed elegante, al di sopra delle colpe del mondo mortale.


L'odore del sangue e della morte formavano un netto contrasto con la sua bellezza radiosa.


Sembrava che Lin Ming e Sheng Mei rappresentassero i poli opposti del mondo delle arti marziali!


Il tempo sembrò rallentare. Due geni impareggiabili si fissarono a vicenda. Ed erano circondati da innumerevoli maestri del Mondo dell'Anima. Le piattaforme del santuario erano silenziose mentre i praticanti di arti marziali erano in allerta, mistiche rune di leggi scintillavano attorno.


Lin Ming non si sarebbe mai immaginato che avrebbe incontrato Sheng Mei in una situazione del genere.


"Così eri davvero tu."


Disse Sheng Mei, la sua voce era semplice e affascinante. Non aveva riversato essenza spirituale nelle sue parole, ma tutti i praticanti di arti marziali nella catena montuosa del dio caduto le sentirono.


"Finalmente sei arrivata." Rispose Lin Ming.


Per un po' tutti rimasero sbalorditi.


Sheng Mei conosceva Lin Muk?


Questo Lin Muk era una persona bizzarra spuntata fuori dal nulla, ma lei lo conosceva?


Pensandoci più attentamente, la gente non poté che riconoscere che il talento di Lin Muk aveva già raggiunto livelli incomprensibili.


Forse non era inferiore a Sheng Mei!


E questi due geni impareggiabili erano vecchie conoscenze?


Molti rimasero senza parole rendendosene conto. Visto che Lin Ming era un umano, avevano pensato istintivamente che avesse origini umili, che provenisse da un Sect debole e inferiore.
Dopotutto non era nient'altro che un mero umano.


I praticanti di arti marziali del Mondo dell'Anima, incluso Yushi Sheng, avevano provato un senso di superiorità innato mentre affrontavano Lin Ming anche se la loro forza e il loro talento erano di gran lunga inferiori al suo.


Questo perché erano spirita, perché provenivano da grandi organizzazioni ed erano talenti orgogliosi di quei Sect.


Per quanto riguardava Lin Ming, nessuno sapeva da dove provenisse. Pensavano che fosse un ragazzo umano che era riuscito ad incontrare un'occasione fortunata sconvolgente.


Così, quando avevano affrontato Lin Ming, lo avevano guardato come dei ricchi nobili che vivevano in una capitale che incontravano un nuovo ricco mercante che proveniva dalla campagna.


Anche se questi nobili non erano ricchi quanto questi mercanti, avrebbero comunque sdegnato membri di una classe inferiore.


Ma ora, le parole di Sheng Mei lasciarono tutti sbigottiti.


Chi era questo Lin Muk? Come conosceva Sheng Mei? Che provenisse da qualche grande organizzazione?


Nel Mondo dell'Anima non esistevano grandi Sect umani. Che provenisse da un altro universo?


Molti non riuscirono a capire.


E ora, dal tono di Sheng Mei, anche se lo riteneva al suo stesso livello, era almeno degno di considerazione. E Sheng Mei aveva chiaramente lasciato il suo isolamento e attraversato innumerevoli chilometri per vederlo.


D'altra parte, tutti gli altri, inclusi i discepoli delle Terre Sacre dell'Estasi Spirituale come Yushi Sheng non furono degnati nemmeno di uno sguardo. Non ricevettero nemmeno un saluto. Era anche ragionevole. Un imperatore non avrebbe salutato personalmente il povero, anche se fosse stato un suo suddito.


Il tempo passò lentamente, la carne di Lin Ming si muoveva mentre si rigenerava lentamente.


Guardando le ferite di Lin Ming, Sheng Mei disse con tono tranquillo: "Sembra che mi stessi aspettando per tutto questo tempo? Tuttavia... sei in pessime condizioni. Se avessi tardato anche solo un istante, temo che saresti morto qui. Perdere la pagina dorata è già una grave conseguenza, ma anche il tuo vero corpo sarebbe stato preso di mira dal Re Divino del Grande Brahma. Con la sua forza, trovare il tuo vero corpo non sarebbe troppo difficile per lui. Allora non saresti riuscito ad uscire vivo dal Mondo dell'Anima."


Sheng Mei mostrò un lieve sorriso vittorioso.


In effetti era un'esistenza superiore a Lin Ming. Questo perché il divario delle loro origini e della loro forza non poteva essere compensato così facilmente.


Inoltre Lin Ming aveva bisogno dell'aiuto di Sheng Mei.


"Forse non sarei riuscito a tenere la pagina dorata, ma non credo che il mio vero corpo avrebbe avuto dei problemi." Disse con calma Lin Ming. Anche se era in una posizione svantaggiosa, non sembrava affatto debole.


"Oh?" Commentò sorpresa Sheng Mei. "Hai la sicurezza di poter scappare, anche quando una Vera Divinità ti dà la caccia?"


"Non rimarrò ad aspettare la morte."


Aveva na via di fuga; ritirarsi nella Strada Asura. Aveva il Comando Asura e usandolo sarebbe potuto tornare nella Strada Asura. Il solo problema era la difficoltà nel farlo, ci voleva molto tempo e non poteva venire disturbato durante il processo.


Nel frattempo, se Lin Ming fosse stato preso di mira dalla percezione di una Vera Divinità, allora ci si poteva immaginare cosa sarebbe successo. Lin Ming non dubitava che una Vera Divinità potesse attraversare biliardi di trilioni di chilometri e influenzare il suo mare spirituale per rimuovere il suo travestimento.


"La tua coltivazione... sembra essere diminuita."


Anche se Lin Ming poteva sentire l'aura terrificante di Sheng Mei, quando sondò più attentamente il suo mare spirituale, aveva scoperto che la sua coltivazione era tornata allo stadio di Re del Mondo e non era più un'Empirea negli stadi iniziali. Anche così, era riuscita a mantenere l'aura deterrente di un Empireo. La pressione che emanava era molto più terrificante di un qualunque Empireo comune.


Questo perché aveva completato la settima rivoluzione della grande arte della reincarnazione.


Ad ogni rivoluzione della grande arte della reincarnazione, la coltivazione e l'età scheletrica sarebbero diminuite. Più completa fosse stata la reincarnazione, maggiore sarebbe stato il cambiamento.


"Continuerà a decadere con il tempo..." Disse con sicurezza Sheng Mei. Dopo aver completato la settima rivoluzione della grande arte della reincarnazione, la sua coltivazione sarebbe continuata a diminuire per il prossimo anno. Più fosse calata, migliori sarebbero stati gli effetti.


E dopo che Sheng Mei avesse coltivato di nuovo, la sua velocità avrebbe raggiunto un ritmo incredibile. Forse sarebbe avanzata di diversi gradi in pochi anni.


"Sei venuto nel Mondo dell'Anima per cercarmi?" Chiese Sheng Mei. Lin Ming aveva causato un tale trambusto nel campo di battaglia del Sogno Akashico e aveva anche scritto il nome Ghiaccio Polare Lin vicino al suo. Erano tutti segni che era venuto nel Mondo dell'Anima a cercarla.


Se Lin Ming non poteva trovarla, allora aveva solo potuto spingere lei a cercarlo.


"Parla del motivo per cui sei venuto qui. So che è impossibile che tu sia venuto qui per discutere dei vecchi tempi, ma... se sei venuto qui a causa della guerra tra gli umani e i saggi, e credi che l'umanità si possa alleare con gli spirita, allora posso solo dirti che il tuo viaggio è stato inutile. È impossibile perché non ci sarebbe nessun beneficio per gli spirita."


Le parole di Sheng Mei fecero accigliare Lin Ming. Anche se si aspettava che le trattative non sarebbero state così facili, non credeva che le prime parole della donna l'avrebbero quasi soffocato senza lasciargli spazio per discutere.


Notando l'espressione del giovane, Sheng Mei confermò le sue ipotesi. Sospirò e disse: "Sembra che avessi indovinato. A parte questo, non posso immaginare un motivo per cui saresti venuto qui a cercarmi. Devi aver pagato un caro prezzo per venire nel Mondo dell'Anima..."


Il viaggio per attraversare le barriere dei 33 Cieli era estremamente arduo a meno che non si potesse usare una connessione già stabilita in precedenza attraverso il Muro del Sospiro Divino. Altrimenti, perfino Sheng Mei avrebbe trovato quasi impossibile passare.


Lin Ming la guardò e Sheng Mei osservò Lin Ming. Quando i suoi sguardi si incrociarono, caddero in un silenzio imbarazzato.


Allora Lin Ming chiese: "Gli spirita non possono competere con i saggi? Le due razze erano in guerra in passato, quindi perché si sono fermati?"


Sheng Mei rispose: "Gli spirita e i saggi desiderano davvero divorarsi a vicenda, ed è scoppiata una grande guerra, ma... è una faccenda del passato. Ora, per qualche motivo, hanno fatto una tregua. Il Sovrano dei Saggi Zaohua e l'Imperatore Spirituale hanno raggiunto un armistizio temporaneo. Dopo che i saggi si occuperanno di una certa questione, inizieranno ad annientare l'umanità e per loro non sarà affatto difficile. Non c'è... nulla che tu possa fare da solo!"


Disse con indifferenza Sheng Mei. Ciò che aveva detto erano solo fatti. Lin Ming era fin troppo debole in confronto ai saggi.


"Qual è il motivo di questo armistizio?" Questo era ciò che preoccupava di più Lin Ming.


Sheng Mei rifiutò di rispondere: "Questo riguarda i segreti della mia razza. Non posso dirtelo."


Lin Ming si incupì. Fece un respiro profondo e disse lentamente: "E se offrissi una pedina di scambio abbastanza preziosa?"


"Mm?" Sheng Mei ne fu sorpresa. Guardò Lin Ming con curiosità, non riusciva ad immaginarsi cosa avrebbe potuto offrire.
                                
                                



