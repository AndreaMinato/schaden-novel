---
weight: 1846
title: Capitolo 1846 – Pedine di Scambio
pubDate: 2025-12-15T08:37:10.452Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda, 0/5
-Schadenfreude</em>


Erano i benefici a determinare alleanze e ostilità alla fine.


Lin Ming aveva solo un rapporto cordiale con Sheng Mei; al massimo potevano essere considerati talenti impareggiabili che provavano simpatia l'uno nei confronti dell'altra. Non poteva pensare che Sheng Mei l'avrebbe aiutato solo per questo.


In una situazione del genere, era estremamente difficile per lui trattare con gli spirita per conto dell'umanità.


Lin Ming aveva capito che le due razze dovevano aver raggiunto qualche accordo. Era perfino possibile che i saggi avessero pagato un certo prezzo all'Imperatore Spirituale per ottenere un armistizio e approfittarsi del momento di tregua per annientare l'umanità.


In ogni caso, Lin Ming credeva che gli spirita e i saggi fossero ancora nemici mortali. Prima o poi sarebbe scoppiata una guerra sanguinosa tra di loro. Per quanto riguardava il dominio dell'universo, poteva esserci un solo vincitore.


Al momento Lin Ming voleva allearsi con gli spirita. Poi avrebbe usato questo argomento e avrebbe anche offerto delle pedine di scambio più allettanti di quelle che potevano offrire i saggi!


Praticamente Lin Ming da solo avrebbe dovuto offrire un tesoro superiore perfino a quella di un'intera razza.


Sembrava inconcepibile, così Sheng Mei non ci credette. Non importava che sorta di occasione fortunata avesse incontrato il giovane, era difficile influenzare le decisioni che riguardavano un'intera razza. Ad esempio, perfino la lancia del drago nero o tesori molto preziosi come il frutto kirin non sarebbero riusciti ad attirare l'interesse dell'Imperatore Spirituale.


La donna guardò con calma Lin Ming, in attesa della sua risposta.


La loro conversazione era da tempo diventata uno scambio di trasmissioni del suono private. I praticanti di arti marziali attorno non riuscirono affatto a sentirli. Anche se sapevano che i due stavano parlando, non sapevano di cosa stessero discutendo. Per un momento, nessuno di loro riuscì a capire cosa fare.


I discepoli della Montagna Divina del Grande Brahma erano terrorizzati. Dovevano ubbidire agli ordini e uccidere Lin Ming per ottenere la pagina dorata, ma ora che la tirannica Sheng Mei si era unita alla mischia, potevano solo guardarli con impotenza.


Nessuno aveva il coraggio di attaccare in presenza di Sheng Mei.


Lin Ming mosse lentamente il suo anello spaziale, radunando costantemente la sua aura nel suo mondo interno dove stava coprendo il Cubo Magico con strati di energia.


Il Cubo Magico era lo strumento più importante di Lin Ming e qualcosa che l'Imperatore Spirituale e Sheng Mei desideravano ardentemente. Questo perché c'era bisogno di questo artefatto per coltivare la legge della Vita Eterna delle Sacre Scritture.


Tuttavia Lin Ming non poteva offrire una pedina di scambio del genere, anzi, doveva nasconderla il meglio possibile, altrimenti ci sarebbero state conseguenze inimmaginabili.


Sotto lo sguardo penetrante di Sheng Mei, anche se Lin Ming era sicuro del fatto che lei non poteva percepire il Cubo Magico, istintivamente lo nascose.


"Prima che offra le mie pedine di scambio, avrei una domanda da farti. Hai appena detto che i saggi devono occuparsi di una questione prima di lanciare un assalto contro l'umanità. Potrei sapere che questione? O quanto tempo di metteranno ad occuparsene? Quanto tempo ha ancora l'umanità?"


Prima di venire nel Mondo dell'Anima, Lin Ming aveva già sentito l'Empireo Genesi Diabolica menzionarlo.


L'invasione dei saggi sarebbe avvenuta prima del previsto. Questo inquietava Lin Ming. Voleva sentire la verità direttamente da Sheng Mei.


La donna rifletté per un momento: "Immagino che non ci siano problemi nel dirtelo. C'è una ribellione nelle Rovine del Regno Primordiale. Sai dove si trovano?"


Le Rovine del Regno Primordiale!


Lin Ming alzò le sopracciglia e annuì.


Naturalmente sapeva cos'erano. Quando aveva combattuto contro il Sacro Figlio di Zaohua, lo aveva sentito parlare di quelle rovine. Dalla descrizione, sembrava un antico mondo pieno di un'enorme quantità di regni mistici e miniere divine, contenevano anche delle eredità di supremi esperti del passato.


Molte delle eredità dei saggi erano state ritrovate lì, inclusi i metodi per diventare una Vera Divinità che Lin Ming aveva ottenuto dal Sacro Figlio di Zaohua. Provenivano dalle rovine.


Sheng Mei disse: "Le Rovine del Regno Primordiale sono nel territorio dei saggi, ma vicino c'è un altro universo dove risiedono tutte le antiche razze! 10 miliardi di anni fa, cento razze hanno lottato per occupare quel luogo e per un po' hanno prevalso grazie ad innumerevoli figure illustri che sono apparsa tra i loro ranghi. Dopo sono entrati lentamente in declino, ma anche così, una volta coalizzati sono una forza terrificante."


"Durante la grande calamità di 3,6 miliardi di anni fa, parti del Muro del Sospiro Divino che dividevano gli universi si sono indebolite e sono scoppiate innumerevoli guerre. I saggi hanno deciso di attaccare le antiche razze ed eliminarle, perché la questione riguardava il dominio sulle rovine del Regno Primordiale, quindi era della massima importanza. Ora vogliono finire ciò che hanno iniziato in passato e annientare i discendenti di queste antiche razze prima di annientare l'umanità. Questo periodo di tempo potrebbe continuare per 80 o 100 anni; non posso fare un calcolo preciso."


Allora era così...


Lin Ming sospirò. Senza dubbio, le Rovine del Regno Primordiale era una miniera di innumerevoli tesori. Se i saggi erano riusciti a proteggere questa riserva, dovevano avere un vantaggio naturale.


Erano come gli spirita che proteggevano l'universo del Sogno Akashico.


Così presto i saggi avevano superato lentamente l'umanità. Non era difficile immaginarsi perché, durante la grande calamità di 3,6 miliardi di anni fa, quando il Muro del Sospiro Divino era scomparso, l'umanità era stata sconfitta.


Dopotutto, finché i saggi avessero ottenuto delle eredità sconvolgenti nelle Rovine del Regno Primordiale e fossero diventati Vere Divinità, sarebbero stati molto più forti dell'umanità.


Una Vera Divinità era una presenza soverchiante in una guerra.


Ma in confronto agli spirita, sembrava che i saggi... non fossero in vantaggio.


"Molto bene. Ho già risposto alla tua domanda. Puoi fare la tua offerta." Sheng Mei lo guardò e ridacchiò lievemente, curiosa di cosa avrebbe offerto.


"Primo, le pagine dorate!" Disse chiaramente Lin Ming, i suoi occhi brillavano mentre guardava Sheng Mei. "Mancano ancora da 80 a 100 anni prima che i saggi inizino la loro invasione. Durante questo periodo di tempo, ti aiuterò a radunare le pagine dorate rimaste nell'Universo del Sogno Akashico. Ma ho una condizione, che ogni volta che otterrò una pagina, potrò dartela, ma allo stesso tempo spero di poter prendere una delle tue pagine dorate in prestito per esaminarla. Dopodiché te la restituirò. Credo che date le grandi origini delle Terre Sacre dell'Estasi Spirituale dovresti aver radunato più di una pagina, vero?"


Lin Ming fece la sua prima offerta. Sentendo questo, Sheng Mei rise.


"Sei piuttosto sicuro di te. Che piano divertente!"


Il tono di Sheng Mei era un po' ironico. "È come offrire qualcosa che ci appartiene già. Inoltre vuoi le pagine dorate delle mie Terre Sacre. È di grandissimo beneficio per te, eppure la consideri una pedina di scambio?"


"Non mi importa se le pagine dorate appartengono agli spirita o no. Non potete ottenerle tutte al momento, no?" Rispose Lin Ming. Non fu colto dal panico a causa dell'intervento di Sheng Mei, aveva già previsto una reazione del genere.


Sheng Mei scosse la testa: "Sono davvero difficili da ottenere ora, ma sei troppo sicuro di te. Credi di poterci riuscire davvero?"


"Le pagine dorate facili da ottenere sono state già prese e quelle rimaste sono incredibilmente difficili da prendere, ognuna più difficile della precedente. Quando il primo antenato degli spirita ha creato l'universo del Sogno Akashico, lo ha fatto basandosi sui criteri di 10 miliardi di anni fa. Allora nascevano innumerevoli eroi e oggi non possiamo competere con loro.
Se vuoi prendere le pagine dorate, allora dovresti essere all'altezza dei talenti più forti di 10 miliardi di anni fa, altrimenti non avresti nessuna possibilità. Non sembra che tu riesca a capire. Vuoi dirmi che potrai radunare tutte le pagine dorate in 80-100 anni? Come potrei crederti?"


"Ammetto che sei un grande talento e riconosco che se fossimo allo stesso livello, la tua forza combattiva potrebbe essere superiore alla mia. Ma non dimenticare, la mia grande arte della reincarnazione deve ancora raggiungere la perfezione. Dopo aver completato la settima rivoluzione, il mio talento aumenterà di nuovo, e anche così non avrei la sicurezza di poter ottenere delle pagine dorate."


"Prendi come esempio questa catena montuosa del dio caduto. Voler comprendere appieno i principi delle piattaforme non è più facile a dirsi che a farsi? Inoltre trattano delle leggi degli spirita e in questo campo di supero di gran lunga!"


"Il motivo per cui sono venuta qui è anche per ottenere un'illuminazione dopo aver completato la mia settima reincarnazione. Non credo che tu abbia la minima possibilità di superarmi!"


Sheng Mei aveva il suo orgoglio, così non avrebbe creduto facilmente in Lin Ming.


Tuttavia il giovane non ne fu intimorito. Disse piano: "Dipende tutto dall'individuo. Senza sforzarsi non si può ottenere nulla. Le azioni vuote non hanno significato. Ciò che dici è vero e forse ci sono alcune pagine dorate che non posso ottenere, ma allo stesso tempo ci sono alcune pagine dorate che non puoi ottenere. Così, se non ci proverai, come potresti saperlo? E ho anche altre due pedine di scambio."


"Continua allora." Disse con indifferenza Sheng Mei. La prima offerta non aveva destato affatto il suo interesse.


"La legge della Vita Eterna!"


Disse Lin Ming. Lo sguardo di Sheng Mei si accese all'improvviso. Anche se normalmente era eterea e indifferente, nemmeno lei poté mantenere la calma: "Cos'hai detto?!"


I suoi occhi puntarono sul suo mare spirituale, come se volesse sondare la sua anima.


Lin Ming era estremamente teso. Non aveva altra scelta che usare l'esca della legge della vita eterna. Questo perché era ben consapevole di quanto fossero poco importanti le pagine dorate. Come aveva detto Sheng Mei, le pagine dorate appartenevano agli spirita, e che le potessero ottenere o no era un'altra storia.


Sheng Mei lo guardò per molto tempo. Lin Ming disse: "Posso studiare la legge della vita eterna con te; potrebbero esserci degli effetti inaspettati."


Sheng Mei rivelò uno sguardo dubbioso e perplesso. mormorò: "Chiaramente non sei uno spirita, ma la tua anima ha qualche caratteristica dell'Anima Eterna, eppure non è uguale. Quanto è strano..."


La legge della Vita Eterna richiedeva un'Anima Eterna per direzionarla e agire da catalizzatore. Anche se Sheng Mei era un genio impareggiabile degli spirita, non aveva un'Anima Eterna.


La tentazione della Legge della Vita Eterna era troppo grande, superava perfino quella della grande arte della reincarnazione. Chi non desiderava diventare immortale? Sheng Mei stessa non riuscì a rifiutare questa condizioni. Anche se era sicura che Lin Ming non possedesse una vera Anima Eterna e non avrebbero mai potuto coltivare la legge della Vita Eterna, c'era almeno un piccolo raggio di speranza.


Sheng Mei rimase in silenzio. Dopo molto tempo disse lentamente: "Se tu avessi davvero un'Anima Eterna, allora se mi dessi volontariamente metà della tua fonte spirituale, allora forse potrei... avere una piccolissima possibilità di spiare i misteri della legge della Vita Eterna..."


Ci si poteva appropriare di un corpo, ma non di un'anima. L'anima era troppo fragile. Se uno avesse cercato di catturarla con la forza, allora lo spirito sarebbe perito senza lasciare nulla.


Ma Sheng Mei non credeva che Lin Ming potesse coltivare la legge della Vita Eterna, perché lo spirito di Lin Ming non era perfetto. Anche così, c'era una piccola speranza ed era disposta a rischiare.


"Allora... la mia ultima pedina di scambio. Se gli spirita si alleeranno con l'umanità, allora sono disposto a combattere per gli spirita per dieci milioni di anni per annientare i saggi!"


Lin Ming aveva notato le ambizioni degli spirita e aveva offerto sé stesso!
                                


                                



