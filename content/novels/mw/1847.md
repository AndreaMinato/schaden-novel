---
weight: 1847
title: Capitolo 1847 – Disperdetevi
pubDate: 2025-12-15T08:37:10.452Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda, 0/5
-Schadenfreude</em>


"Hai perfino offerto te stesso? Sembra che tu sia davvero disposto a fare tutto il possibile." Sheng Mei sorrise lievemente. "Andare in guerra per gli spirita per 10 milioni di anni e distruggere i saggi? Vale la pena di farlo per una razza che è già in declino? Sei entrato nella Strada Asura, sei entrato nel Mondo dell'Anima e non so che prezzo devi aver pagato per farlo o che pericoli devi aver sperimentato nel frattempo, ma alla fine è stato inutile. Credi davvero di poter influenzare l'ascesa e la caduta di un'intera razza con la tua forza minuscola?"


"In passato, quando i saggi hanno invaso il Regno Divino, l'Empireo Sigillo Divino era già diventato una Vera Divinità, e anche così ha fallito, figuriamoci te al momento. I saggi non ti daranno la minima possibilità di sopravvivere!"


"Sai che quando sei venuto a cercarmi, sperando di formare un'alleanza tra l'umanità e gli spirita, quando hai offerto le tue condizioni hai mostrato un filo di disperazione ?"


Queste parole furono come aghi che infilzarono il cuore di Lin Ming, che sussultò. Quando guardò Sheng Mei, gli si mozzò il fiato.


"Sei un giovane drago divino che non è ancora cresciuto, eppure desideri incatenarti in questo modo? Ne vale la pena? Ti consiglio di abbandonare l'umanità. Con il tuo talento, non c'è bisogno di legarti a quella nave che sta per affondare. Non puoi immaginare come potrebbe essere il tuo futuro. Se mi seguirai, potremo creare delle fondamenta che durerebbero per miliardi di anni! Il tuo talento supera perfino il mio. Insieme potremo studiare le antiche eredità e creare le nostre leggende, diventando delle esistenze che daranno inizio ad una nuova era di prosperità! Come il Maestro della Strada Asura e il primo antenato degli spirita!"


"In passato, il Maestro della Strada Asura e il primo antenato degli spirita hanno lasciato i loro mondi. 10 miliardi di anni dopo, sono ancora venerati dalla gente e tutti si inchinano di fronte ai loro nomi. Ma... sai qualcosa delle loro razze? Sai a quali razze appartengono? Le Sacre Scritture degli Spirita possono anche essere definite così, ma in realtà le pagine dorate non menzionano nemmeno gli spirita. Noi spirita, la razza più potente nei 33 Cieli, si è dichiarata spudoratamente discendente di quell'esperto!"


"Quando la tua forza supererà quella di un'intera razza, che significato avrebbe ancora quella razza per te? Se loro possono farlo, perché non possiamo farlo anche noi?"


Le parole di Sheng Mei contenevano un'ambizione terrificante. Sembrava una strega che stava tentando la volontà dell'umanità, ogni sua frase traviava lo spirito.


In quel momento, Lin Ming rimase davvero stordito, ma presto si ricompose. Poteva sentire una potente forza spirituale provenire da Sheng Mei, riempiva le sue parole con un potere incredibilmente allettante, spingendo gli altri ad esaudire i suoi desideri.


"Noi due, delle fondamenta di miliardi di anni? Un'era non accomoderà due persone impareggiabili. In passato, il Maestro della Strada Asura e il creatore delle Sacre Scritture hanno fatto uno scontro all'ultimo sangue. Inoltre, tra i ranghi degli spirita c'è anche il vero maestro delle Terre Sacre dell'Estasi Spirituale, l'Imperatore Spirituale. Anche lui desidererà creare delle fondamenta che dureranno per miliardi di anni."


Le parole di Lin Ming erano gelide, ma era agitato.


Non sapeva cosa gli avrebbe riservato il futuro, non poteva capire pienamente Sheng Mei e sicuramente non sapeva cosa desiderava il misterioso Imperatore Spirituale.


Era tutto confuso. In questa marea mutevole, non era nient'altro che uno schizzo d'acqua. Non importava quanto lottasse, le sue azioni non sembravano affatto rilevanti.


Era la prima volta che provava un senso di disperazione così profondo da aveva iniziato a percorrere la strada delle arti marziali.


Anche quando aveva 15 anni e aveva lasciato Qingsang per andare nella capitale del regno di Fortuna Celeste, anche quando Lan Yunyue lo aveva lasciato per qualcun altro, anche quando l'ufficiale dell'esercito aveva cercato di ostacolarlo in ogni modo ed era stato costretto ad andare a disossare bestie per il padiglione dello Splendore, non si era mai sentito così inutile.


Allora, pensava che finché fosse stato abbastanza diligente e si fosse impegnato, sarebbe riuscito ad avere successo. Non importava quanto fosse difficile il cammino, avrebbe lottato per un futuro migliore con la sua volontà e la sua perseveranza.


Ma desso, Lin Ming aveva la sensazione di non avere una direzione. Era tutto confuso.


Tuttavia, anche se era disorientato, sapeva che in questo mondo c'erano comunque i suoi amici e la sua famiglia, anche a Qingsang dov'era cresciuto. C'era il clan Lin, i suoi genitori, i discepoli dell'isola della Fenice Divina, il clan dell'Antica Fenice, Mu Qianyu, Qin Xingxuan, Lin Xiaoge, Mu Qianxue, Xiao Moxian, Senior Sogno Divino, l'Empireo Vasto Universo...


C'erano anche persone che non aveva mai incontrato, ma che erano morte cercando di resistere ai saggi come l'Empireo Primordius. E c'era anche il suo compagno che aveva affidato a Lin Ming la sua più grande eredità, e l'antica dea che aveva dato il suo corpo a Mu Qianxue e le aveva salvato la vita...


Lin Ming pensò anche al figlio che non era ancora nato...


In pochi secondi, Lin Ming ripensò alle persone che aveva incontrato durante i suoi viaggi. Dopo essere cresciuto per più di cento anni, era entrato in contatto con moltissime persone. Alcune erano solo delle conoscenze, ma con altre aveva avuto rapporti profondi e complessi. Alcuni lo avevano aiutato a crescere e gli avevano dato una chance. Alcuni erano Anziani che lo avevano riconosciuto e sostenuto e altri gli avevano salvato la vita.


Facevano tutti parte dell'umanità.


L'umanità lo aveva cresciuto e lo aveva reso ciò che era.


E adesso, queste persone dovevano lottare insieme per la loro razza, anche se la loro forza era insignificante.


Potevano tutti perire e venire annientati con il resto dell'umanità.


Vivere da solo e per sé stesso gli avrebbe dato un vuoto inspiegabile.


Una persona aveva sempre bisogno di un gruppo in cui riconoscersi.


Quando sarebbe stato tutto distrutto, quando la sua famiglia e i suoi amici fossero tutti scomparsi, lasciandolo tutto solo, allora, anche se avesse potuto dominare tutto il creato tra milioni di anni, anche se avesse potuto governaro l'universo da solo, che significato ci sarebbe stato?


Anche se avesse ottenuto la vita eterna, sarebbe rimasta solo un'eterna solitudine e un eterno tormento.


"Non abbandonerò le mie radici, né farò nascere mio figlio in un mondo dove non esiste più la mia razza."


Mormorò Lin Ming, come se lo stesse dicendo anche a sé stesso.


Sheng Mei lo guardò e disse: "È solo che non voglio che ti rovini per questo. Ma dato che insisti, non cercherò più di farti cambiare idea. Tuttavia, se desideri che gli spirita intervengano, la tua offerta è ben lontana dall'essere sufficiente..."


"Ad eccezione che tu possa davvero ottenere le pagine dorate e che mi possa aiutare a trovare una via per coltivare la legge della Vita Eterna. E anche così, probabilmente potrò spingere gli spirita ad attaccare i saggi per fare guadagnare tempo all'umanità. Ma... non credo che tu possa farlo."


Sheng Mei stabilì le sue condizioni. Sentendo questo, Lin Ming si demoralizzò. Figuriamoci le pagine dorate, non aveva idea di come aiutare Sheng Mei a trovare un modo per coltivare la legge della Vita Eterna. Il solo metodo possibile per farlo era dare a Sheng Mei il Cubo Magico.


Lin Ming lo trovava difficile da immaginare. Con il talento di Sheng Mei, chissà a che livello sarebbe arrivata se avesse ottenuto il Cubo Magico.


In quel momento, Sheng Mei si girò e guardò tutti i talenti attorno. Disse piano: "Disperdetevi!"


Il suo tono non ammetteva repliche. Tutti sussultarono.


"Imperatrice!"


I discepoli della Montagna Divina del Grande Brahma quasi crollarono. Il Re Divino del Grande Brahma aveva perfino usato la sua grande arte sconfinata, consumando una parte della sua coltivazione per cercare Lin Ming. E dopo, erano morti molti discepoli e avevano perfino offerto una ricompensa astronomica a tutte le persone che avevano attaccato Lin Ming. Ma ora Sheng Mei voleva che se ne andassero?


Allora tutti i loro sforzi sarebbero andati sprecati!


Se fossero tornati così, come avrebbero potuto affrontare il Re Divino del Grande Brahma?


Se avessero ancora voluto uccidere Lin Ming, avrebbero dovuto attaccare Sheng Mei. Ma nessuno aveva il coraggio di farlo.


Anche se ci avessero provato, sarebbero stati massacrati all'istante. Erano ad un livello completamente diverso!


"Imperatrice Spirituale! Sono qui perché il Re Divino del Grande Brahma ha decretato che dobbiamo uccidere Lin Muk e abbiamo pagato un caro prezzo per farlo. Ma ora dovremmo arrenderci? Imperatrice, non sta esagerando?"


Disse il discepolo vestito di giallo della Montagna Divina del Grande Brahma.


Sheng Mei mostrò un'espressione ancora più fredda. La temperatura circostante calò rapidamente e il discepolo con l'abito giallo si raggelò. Perse ogni coraggio.


"Spiegherò la questione al Re Divino del Grande Brahma. Ora potete andare. Altrimenti non biasimatemi se sarò spietata."


L'atteggiamento di Sheng Mei era tirannico e fece sussultare tutti i discepoli della Montagna Divina del Grande Brahma. Persero ogni determinazione di resistere. Figuriamoci la posizione importante di Sheng Mei, solo la sua forza era più che sufficiente per farli ritirare tutti.


"Che rapporto ha Lin Muk con l'Imperatrice Spirituale?"


Pensarono perplessi in molti. Non sapevano cosa Lin Ming avesse riferito a Sheng Mei, ma potevano confermare che doveva esserci un rapporto insolito tra di loro. Altrimenti Sheng Mei non avrebbe parlato così a lungo con lui.


"Anche questo moccioso proviene da una grande organizzazione?"


"Sembra che abbiamo commesso un errore. Non avevamo possibilità."


Molti praticanti di arti marziali sulle piattaforme del santuario si scambiarono delle occhiate sbigottite. Avevano da tempo rinunciato ad uccidere Lin Ming dopo l'ordine di Sheng Mei.


Tutti iniziarono a ritirarsi uno dopo l'altro. Nessuno di loro osò disubbidire.


Solo i membri della Montagna Divina del Grande Brahma non erano disposti a ritirarsi. Anche se potevano accettare l'idea di non uccidere Lin Ming, dovevano comunque portare via la pagina dorata. Ma Sheng mei rifiutò.


"Porterò io stessa la seconda pagina dorata del legno alla montagna divina del grande Brahma e permetterò al Re Divino di vederla. Ma non potrete prenderla voi. Mi ripeterò un'ultima volta. Andatevene o non biasimatemi se sarò crudele!"


Un'energia fredda aleggiò dal corpo di Sheng Mei. Coperti da quest'aura, i membri della montagna divina del grande Brahma ebbero la sensazione di essere tornati mortali e di essere stati gettati in una distesa sconfinata di neve. Si sentirono gelare dalla testa ai piedi.


Alla fine, chinarono le teste sottomessi e iniziarono ad andarsene.


Dopo diversi respiri di tempo, non rimase più nessuno.


Anche se Sheng Mei li aveva cacciati via, non avrebbe offeso inutilmente il Re Divino del Grande Brahma. Aveva accettato di fargli dare un'occhiata alla pagina dorata e gli aveva anche fornito un compenso aggiuntivo adeguato per oggi.


Dopotutto era comunque una Vera Divinità. Era un fattore che Sheng Mei doveva prendere in considerazione.


In realtà i rapporti tra le Vere Divinità spirita non erano perfettamente armoniosi. Si sarebbero coalizzati solo di fronte ad una minaccia esterna.


Dopo che tutti se ne andarono, Sheng Mei guardò Lin Ming. Disse: "Iniziamo. La tua prima condizione; faremo uno scambio di pagine dorate!"
                                
                                


                                



