---
weight: 1848
title: Capitolo 1848 – Prima Pagina del Legno
pubDate: 2025-12-15T08:37:10.452Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le parole di Sheng Mei fecero sussultare Lin Ming.


Scambiare pagine dorate era una condizione più vantaggiosa per lui. Questo perché Sheng Mei aveva già letto la replica delle pagine dorate, ma Lin Ming non le aveva mai viste.


In quel momento, Sheng Mei unì le mani. Tra i suoi palmi iniziarono a brillare dei raggi di luce e una pagina dorata che sembrava fatta di seta apparì lentamente.


Quando le persone in lontananza lo videro, trattennero tutte il respiro. Per quasi tutti loro, era la prima volta che vedevano una pagina dorata.


"La prima del legno e anche la prima delle pagine dorate."


Disse piano Sheng Mei.


La pagina di Lin Ming era la seconda del legno, così era direttamente connessa alla prima.


Se avessero potuto unirle insieme e studiarle, naturalmente avrebbero ottenuto immensi vantaggi.


Il fatto che avesse tirato fuori per prima la pagina dorata mostrava la sua sincerità.


Sheng Mei disse anche: "Ci sono solo dieci pagine dorate, ma le Sacre Scritture includono altro, molto altro."


Mentre parlava, la pagina dorata era già fluttuata nelle mani di Lin Ming, che aveva passato la sua a Sheng Mei.


I due si scambiarono delle pagine e iniziarono a meditare su di esse.


Lin Ming era seduto su una piattaforma del santuario, non pensando più ad altro. Era concentrato e sembrava che le campane della natura stessero riecheggiando nelle sue orecchie, permettendogli di meditare con ancora più calma.


L'area attorno sembrava essere diventata uno spazio completamente separato, troncato dal mondo esterno.


Nelle sue mani, la pagina dorata che aveva scambiato con Sheng Mei si fuse lentamente nel suo mondo interno e nel suo mare spirituale, trasformandosi in innumerevoli puntini lucenti che si agitarono nella sua anima.


Il suo mare spirituale era pieno di onde impetuose. In una trance profonda, Lin Ming presto arrivò di fronte ad un mondo miraggio nero come la pece.


Sembrava un'illusione, ma se avesse toccato qualcosa, avrebbe sentito quanto era incredibilmente solido.


Lo spazio gelido era vuoto e pieno di misteri inquietanti.


In lontananza nel vuoto, innumerevoli persone erano coperte da aureole mistiche, emanando una luce sconfinata. Sussurravano e le loro cantilene riecheggiavano nell'aria.


Questi versi erano oscuri; non poteva capire nemmeno una parola. Ma la sua carne e la sua anima divina potevano sentire il loro potere.


Era una sensazione misteriosa, si poteva solo percepire ma non spiegare; gli permetteva di capire molti aspetti, immagini meravigliose passarono di fronte a lui come granelli di sabbia in una tempesta.


Vide un albero celeste, la sua chioma torreggiante svettava nel cielo. Poi l'albero iniziò a crepitare e a bruciare. L'essenza divampò e la sua forza spirituale smise di scorrere. Precipitò a terra, si ridusse in cenere... dopo il vento e la pioggia, le ceneri del grande albero si sciolsero nella terra, svanendo senza lasciare traccia.


Vide un mare sconfinato di 90.000 chilometri in cui balzavano draghi pesci e leviatani. Era pieno di vita e sbalorditivo, ma in un batter d'occhio, il cielo si riempì di un fuoco brillante come un sole e l'acqua evaporò. Il mare divenne un campo di more...


Vide vasti pianeti pieni di innumerevoli vite. Le aquile stridevano nel cielo, le tigri ruggivano e i lupi ululavano nelle foreste. C'erano città animate, piene del fumo e degli odori di un mondo mortale... ma con il passare degli anni, il cielo iniziò a spaccarsi e la terra collassò. Il fuoco e l'acqua scatenarono la loro forza e il mondo pieno di vita fu investito dal terrore e dai disastri, ogni forma di vita iniziò a perire nel caos.


Innumerevoli immagini si intrecciarono di fronte a lui, manifestandosi e poi distruggendosi.


Emanavano tutte un'energia fredda e mortale, ondate di distruzione incredibili...


Lin Ming ebbe la sensazione di diventare un albero torreggiante, un mare, una stella. Con incredibile chiarezza, riuscì a percepire come veniva distrutto, come moriva.


"La morte... è solo tornare a casa per il creato..." Sospirò Lin Ming, diventando ancora più abbattuto.


Innumerevoli scene di morte gli diedero una strana sensazione.


Con la morte, inevitabilmente esisteva la vita. Questi erano gli stadi più importanti di una creatura vivente!


Questo pensiero divenne una nuvola di fumo che si levò al cielo, incontenibile.


Le figure che cantilenavano nel vuoto erano come dei soli. Iniziarono ad emettere una luce abbagliante.


<em>Bang!</em>


...Dall'albero torreggiante bruciato, le ceneri iniziarono a nutrire la terra. Dov'era collassato, erano apparsi piccoli semi. La pioggia che cadeva dal cielo e i forti venti li aiutarono a rimanere dritti e alti. I fili d'erba crescevano, ognuno di essi era pieno di nobiltà e grandezza...


...Nel mare secco si sollevò del vento. migliaia di fiumi iniziarono scorrere in ogni direzione, erodendo la terra e fondendosi lentamente in un mare sconfinato...


...Dal centro del pianeta distrutto, iniziò a riformarsi un nucleo. Per miliardi di anni aveva radunato il potere spirituale dell'universo ed era ricresciuto. Il pianeta si espanse gradualmente e la vita cominciò ad apparire sulla sua superficie...


Ogni scena era piena di vitalità inesauribile.


In quel momento, Lin Ming era un seme. Stese gli arti, assorbendo il nutrimento delle ceneri dell'albero torreggiante. Divenne un alberello e iniziò a crescere lentamente.


Era un letto del mare secco. Dall'immobilità di prima, le correnti dell'acqua tornarono a radunarsi, bagnando di nuovo la terra.


Era un nucleo di un pianeta freddo e solitario. Dopo miliardi di anni di solitudine, accumulò il filo di essenza spirituale nell'universo, dando alla luce innumerevoli forme di vita...


Sentendo le cantilene, Lin Ming sperimentò la vita e la morte. Si trasformò, ripetendo all'infinito il ciclo.


Più e più volte.


Il suo cuore da desolato divenne vigoroso, da vigoroso a desolato, veniva temprato in continuazione...


All'improvviso capì. I testi che fluttuavano nel suo mare spirituale iniziarono ad entrare in risonanza con la cantilena.


Divenne un filo d'erba e un albero torreggiante.


Divenne una goccia d'acqua e un vasto mare.


Divenne il nucleo e un enorme pianeta.


Era tutto e tutto era lui.


"L'universo è il samsara, lo spazio e il tempo sono infiniti..." Lin Ming lesse silenziosamente le scritture, ogni parola scintillava nel suo cuore, fluttuava nel vuoto della sua mente come delle stelle.


Le antiche scritte iniziarono ad entrare in risonanza con le sue parole. Le rune cominciarono ad agitarsi con zelo, diventando sempre più brillanti.


Anche se alcuni testi erano rimasti oscuri e confusi, Lin Ming aveva già compreso il vero significato contenuto nella pagina dorata che Sheng Mei aveva scambiato con lui.


Il Sutra Asura parlava del Dao Celeste finale che dominava i 33 Cieli, era il potere dell'universo.


Le pagine dorate lasciate tra gli spirita parlavano di un ritorno alle origini.


Sono l'universo. Sono una miriade di creature!


.....


Sulle piattaforme del santuario annidate nella collina, l'Imperatrice Spirituale Sheng Mei stava meditando non troppo lontana da Lin Ming.


L'energia fredda aveva formato un muro di ghiaccio spesso mille piedi. Strane rune scintillavano attorno, rendendo impossibile agli altri vedere cosa stava succedendo dentro.


Per quanto riguardava i marchi del mare spirituale, da quando Sheng Mei si sedette sulla piattaforma e iniziò a studiare la seconda pagina dorata del legno, questi marchi del mare spirituale cominciarono ad illuminarsi.


AL 100esimo giorno, il quarto marchio spirituale aveva già cominciato ad emettere una luce spenta.


Nella collina, alcuni talenti orgogliosi di varie razze si riempirono di entusiasmo vedendolo.


"L'Imperatrice Spirituale è davvero forte. La scorsa volta che è stata qui ha acceso tre marchi del mare spirituale in 108 giorni. Ora in soli 100 giorni è riuscita ad accendere il quarto. Con il tempo accenderlo completamente non sarà affatto un problema. Forse stavolta l'Imperatrice Spirituale potrà davvero ottenere la pagina dorata."


"Naturalmente. L'ultima volta che è stata qui ha completato solo la sesta rivoluzione, ma ora ha completato la settima. Non ci sono paragoni rispetto a prima. Inoltre Lin Ming le ha dato la seconda pagina del legno, rendendola ancora più potente."


Yushi Sheng sorrise. Dato che era venuto qui per cercare di ottenere un'illuminazione, naturalmente non se ne sarebbe andato con i membri della Montagna Divina del Grande Brahma. Rimase sulla montagna a continuare la sua meditazione.


L'Imperatrice Spirituale Sheng Mei proveniva dalla sua stessa Terra Sacra, era qualcosa di cui poteva andare orgoglioso.


Tuttavia, quando gettò un'occhiata verso Lin Ming, che era sulla piattaforma di un santuario non troppo lontano da lei, mostrò un'espressione piena di emozioni contrastanti.


Questo Lin Muk era un enigma. Lo agitava.


"Questo moccioso ha una forza combattiva terrificante. Mi chiedo fino a che punto potrà arrivare."


Yushi Sheng non osava più sottovalutare le sue origini.


Poi, sulla piattaforma solitaria di Lin Ming, la luce del primo marchio spirituale iniziò a brillare, seguita poi dal secondo e dal terzo.


Questo significava che Lin Ming aveva finito di studiare la pagina dorata e stava iniziando a comprendere le leggi sulla piattaforma del santuario.


La luce era accecante, come un sole nascente in miniatura. Era ancora più brillante del tentativo precedente di Lin Ming, e non era inferiore a quello di Sheng Mei.


I talenti orgogliosi avevano difficoltà a non prestare attenzione a cosa stava succedendo.


Sheng Mei e Lin Ming, due geni impareggiabili, erano arrivati nella catena montuosa del dio caduto. Avrebbero potuto creare un miracolo?
                                


                                



