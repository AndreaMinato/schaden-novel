---
weight: 1850
title: Capitolo 185 - Fusione Inaspettata
pubDate: 2025-10-16T07:28:18.448Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)


Capitolo da editare.
-Schadenfreude</em>


All'improvviso a Lin Ming venne in mente un'idea, il Cubo Magico! Poteva assorbire il sangue dei guerrieri! Se n'era dimenticato!


Quando Lin Ming aveva ricevuto in dono l'Armatura Flessibile Oro-cremisi dal Principe Ereditario, aveva un simbolo di sangue di un maestro al picco dell'Houtian. Questo simbolo poi è stato assorbito dal Cubo Magico e per questo era riuscito ad ottenere una seconda opportunità per entrare nel Cubo magico.


In effetti fu proprio come Lin Ming si era immaginato. Una forza invisibile uscì dal cuore di Lin Ming come un serpente che stava cercando la sua preda. Questa forza bloccò il sangue della scaglia inversa e la trascinò lentamente a sé.


Il sangue della scaglia inversa diventava sempre più disperato. Provò ad arretrare ma non poté liberarsi dalla pressione soverchiante.


In quel momento Lin Ming fu preso dal panico. Cosa poteva fare? Ovviamente il Cubo Magico voleva assorbire il sangue della scaglia inversa e, a giudicare dalla situazione, poteva farlo facilmente.


Se il sangue della scaglia inversa fosse stato assorbito dal Cubo Magico, avrebbe potuto rafforzarlo.
Tuttavia sarebbe stato un po' uno spreco...


Il Cubo Magico poteva assorbire il sangue di un maestro Houtian. Nonostante la qualità fosse inferiore al sangue della scaglia inversa, poteva compensare con la quantità.


Lin Ming era un po' nervoso. In quel momento il sangue della scaglia inversa fu attratto nel cuore di Lin Ming. Il sangue della scaglia inversa cercò disperatamente di liberarsi da questa catena invisibile.
Cominciò a scontrarsi con il cuore di Lin Ming, si sarebbe fuso con lui piuttosto che farsi assorbire dal Cubo Magico.


In quel momento la strana forza invisibile del Cubo Magico si indebolì.


Il sangue della scaglia inversa approfittò di questa opportunità per dirigersi verso il cuore di Lin Ming. Senza esitare cominciò a fondersi con esso.


Questa era una fusione completamente volontaria; non era stata forzata né dal potere del Cubo Magico, né da Yan Mo."


"Uh... questo..."


Mentre il Cubo Magico diminuì la sua trazione, il sangue della scaglia inversa continuò ad integrarsi con Lin Ming. Questo processo dipendeva completamente dalla volontà del sangue e il ragazzo non sentì alcun dolore.


"È davvero accaduto un evento del genere..." Lin Ming deglutì, sbalordito dalla serie di eventi.


Quanto era orgogliosa la stirpe di un Vero Drago? Se non fosse stato per questo cambiamento, non si sarebbe mai fusa volontariamente con un mortale.


Se avesse dovuto assorbirla da solo, Lin Ming avrebbe potuto contare solo sulle sue forze per assorbirla forzatamente. Questo processo era simile al processo di tembra di muscoli e midollo; era incredibilmente doloroso.


Perfino Yan Mo aveva detto che avrebbe dovuto raggiungere almeno il limite dello Xiantian per poter assorbire il sangue della scaglia inversa.


Lin Ming era solo al picco della Forgia delle Ossa e la distanza tra lui e lo Xiantian era come quella tra cielo e terra. Eppure il sangue della scaglia inversa si era fuso volontariamente con il ragazzo.


In quel momento anche Yan Mo aveva scoperto che il sangue della scaglia inversa aveva cominciato a fondersi con il cuore di Lin Ming. Osservò con attenzione il ragazzo e poi smise di riversare la sua forza nel sigillo spaziale. Non era più necessario.


Anche il Cubo Magico allentò la sua presa sul sangue della scaglia inversa.
tuttavia quando il sangue scoprì che la forza invisibile che la stava premendo era sparita, si era già fusa in gran parte con Lin Ming. Rallentò il processo per un momento, esitando, come se stesse decidendo o no se continuare o cercare immediatamente di scappare. Ma proprio quando ci pensò, il sangue della scaglia inversa sentì un'enorme forza coercitiva. L'anima del sangue della scaglia inversa tremò e abbandonò l'idea, continuando a fondersi con Lin Ming.


Vedendo questo, il ragazzo capì che il Cubo Magico... aveva una sua coscienza!


Non era un oggetto inanimato.


Senza dubbio, se il Cubo Magico avesse voluto, allora avrebbe potuto assorbire il sangue della scaglia inversa. All'inizio aveva avuto intenzione di assorbirla, ma quando il sangue della scaglia inversa aveva iniziato a fondersi con il cuore di Lin Ming, il Cubo Magico aveva cambiato idea!


La presa sul sangue si rilassò, lasciandolo che si integrasse con il corpo di Lin Ming. Dopodiché sorvegliò e facilitò il processo.


Questo rese Lin Ming estremamente perplesso. Cos'era il Cubo Magico?


Aveva un'anima?


Il sangue della scaglia inversa si sarebbe fuso a lui piuttosto che essere risucchiato dal Cubo magico.
Era così terribile? Cosa stava succedendo?


Soltanto dopo poco più di un quarto d'ora, il sangue della scaglia inversa era stato completamente assorbito da Lin Ming.


Yan Mo stava guardando Lin Ming in un modo strano. Aveva detto che il ragazzo avrebbe dovuto essere al limite dello Xiantian per assorbire il sangue della scaglia inversa e che avrebbe dovuto soffrire per farlo. Tuttavia ora l'aveva assorbito facilmente come se avesse mangiato un pasto leggero. Non solo non aveva avuto alcun dolore, sembrava fosse stato un incontro gradevole.


<em>'Qual era il motivo?'</em>


Yan Mo aveva un po' di dubbi. Nonostante potesse rintracciare la posizione del sangue della scaglia inversa, non poteva assolutamente percepire la presenza del Cubo Magico.


Yan Mo era formidabile, tuttavia questo valeva solo per le persone del continente Tianyan. Il Cubo Magico rappresentava un potere che non aveva alcuna speranza di scorgere.


"Hai assorbito il sangue della scaglia inversa?" Chiese Yan Mo incredulo.


Lin Ming annuì con un'espressione incerta.


"Ma... come l'hai assorbito?"


Lin Ming mostrò un sorriso di scusa; non poteva spiegarlo. Poteva solo fare finta di non sapere nulla. "Non ne sono sicuro. Il sangue della scaglia inversa ha deciso all'improvviso di fondersi volontariamente con il mio corpo."


"Fusione volontaria..." Yan Mo era disorientato. Se il sangue della scaglia inversa fosse stato disposto ad integrarsi in un corpo umano, allora il suo Padrone l'avrebbe già utilizzato. Finché gli elementi Ying e Yang non fossero andati in conflitto, non ci sarebbe stato alcun problema nel contenere due poteri diametralmente opposti nel corpo.


Che segreti aveva questo ragazzo? Era impossibile che il sangue della scaglia inversa si sottomettesse ad n normale mortale. Che questo giovane fosse la reincarnazione di un Vero Drago?


Com'era possibile...


Lo sguardo di Yan Mo divenne sempre più perplesso. Lin Ming si sentì un po' a disagio mentre veniva fissato.


Questo tipo aveva vissuto per così tanto tempo, il ragazzo non era sicuro di poterlo ingannare.


Yan Mo non riuscì a scoprire il motivo. Alla fine disse disse:"Comunque, al di là del perché è accaduto, è una cosa buona che il sangue della scaglia inversa si sia fuso volontariamente con te. Ci vorrà un po' perché la tua vera essenza si fonda con lo Yang Qi Draconico. Più presto assorbirai il sangue della scaglia inversa e più grandi benefici ne trarrai.


"Se avessi usato la tua forza per assorbire il sangue della scaglia inversa, allora avrebbe distrutto parte della stirpe della scaglia inversa e non si sarebbe integrata così perfettamente come ha fatto adesso."


"Sei stato un buon partecipante della prova della vita e della morte. Ora che la prova si è conclusa puoi andare. D'ora in avanti avrai una vita incredibilmente meravigliosa, ma devo continuare a fare la guardia alle mie 72 pagode. Se il destino lo vorrà, allora ci rincontreremo di nuovo."


Mentre diceva questo, Yan Mo si contorse nello spazio e cominciò a svanire lentamente.


Lin Ming esitò e disse all'improvviso:"Signore, per favore aspetta un momento, ho una domanda da chiederti. Dato che lo Stregone non c'è più, allora queste 72 pagode hanno perso il loro significato. Per quale ragione rimane ancora qui a proteggerle?"


Sentendo questa domanda, Yan Mo sembrò assorto e disse a bassa voce:"Questo è il mio fato e sono disposto ad affrontarne il peso. Proprio come te che vuoi opporti alla volontà del cielo..."


Mentre diceva queste parole, Yan Mo era già svanito. Il debole suono della sua voce divenne un eco distante che riecheggiò nel vuoto per molto tempo prima di spegnersi.


Lin Ming sorrise per un momento. In quel breve attimo aveva provato una sensazione ineffabile.
                                


                                



