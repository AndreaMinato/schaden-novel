---
title: Capitolo 1850 – Occhio
pubDate: 2025-12-15T08:37:10.453Z
tags:
    - mw
---


Capitolo regolare,
0 capitoli in coda 0/5,
-Schadenfreude


"Cosa sono queste incisioni?"


Pensò con ansia Lin Ming. I suoi occhi erano assaliti da un dolore pungente. Guardare questa luce divina gli dava la sensazione di venire infilzato agli occhi.


Questo processo continuò per un po' di tempo, gli occhi di Lin Ming erano iniettati di sangue; stava arrivando al limite.


Guardare queste rune incise da un antico esperto impareggiabile era una dura prova per la forza spirituale di Lin Ming.


Un momento dopo, Lin Ming tremò e il sangue colò dai suoi occhi.


Cadde a terra, rimanendo in ginocchio mentre continuava a guardare la donna scrivere.


"Fratello Lin, n-n-non guardare, ti stanno sanguinando gli occhi... se c-c-continui a guardarla crollerai..."


La ragazzina vestita di rosso fu colta dal panico quando vide le pessime condizioni di Lin Ming e mente si spaventava, tornò a balbettare.


"Sto bene..."


Lin Ming fece un cenno noncurante, non gli importava dei problemi che aveva agli occhi.


"M-ma..." La ragazzina vestita di rosso era preoccupata per lui.


Lin Ming si rincuorò. Ripensò a come lei aveva detto che sentiva un buon odore familiare provenire da lui e che per questo aveva iniziato a seguirlo da quando era uscito dal campo di battaglia del Sogno Akashico.


Lin Ming la guardò con gentilezza: "Non so il tuo nome e probabilmente non lo sai nemmeno tu. Va bene se ti chiamo Hong'er d'ora in avanti?"


La ragazzina inclinò la testa, annuendo, ne sembrò un po' contenta: "S-sicuro."


"Mm... bene, Hong'er, sto bene..."


Lin Ming strinse i denti, continuando a guardare le scritte della donna misteriosa.


Si concentrò pienamente su cosa stava tracciando, ignorando il sangue che colava dai suoi occhi.


Non gli rimaneva molto tempo. La guerra tra i saggi e l'umanità sarebbe scoppiata tra pochi decenni. Non poteva rimanere a guardare impotente in disparte mentre tutti i suoi cari sarebbero stati annientati.


E ora, in questo breve periodo di tempo, anche se stava cooperando con Sheng Mei, temeva che non sarebbe riuscito a soddisfare le sue condizioni. Questo perché avrebbe dovuto trovare un metodo per coltivare la legge della Vita Eterna e, per Lin Ming era impossibile, a meno che non offrisse il Cubo Magico!


In tal caso, allora poteva solo aumentare la sua forza il più possibile. Aveva intuito che, se avese combinato il Sutra Celeste e le Sacre Scritture, coltivando l'universo del suo corpo e quello esterno, sarebbe riuscito a raggiungere un livello inconcepibile. Forse sarebbe riuscito ad aumentare drasticamente la sua potenza in breve tempo, abbastanza da poter aiutare l'umanità a resistere.


Naturalmente, temeva che probabilmente ci avrebbe messo ben più di diversi decenni...


Anche così, Lin Ming doveva fare del suo meglio per ottenere una pagina dorata!


Se Sheng Mei avesse ottenuto la pagina dorata della catena montuosa del dio caduto, non sarebbe rimasto nulla per Lin Ming. Ma se fosse stato lui ad ottenerla, avrebbe potuto sfruttarla per scambiarla con Sheng Mei. Sarebbe stato come ottenerne due.


Allora, Lin Ming avrebbe avuto quattro pagine dorate.


Nonostante fosse impossibile per Lin Ming percepire tutte le Sacre Scritture basandosi solo su quattro pagine, avrebbe avuto più possibilità.


Strinse i denti, non batté gli occhi mentre consumava la maggior parte della sua forza spirituale.


In quel momento, nel mondo esterno, Lin Ming stava anche mostrando una forte reazione avversa.


"Quel Lin Muk, i suoi occhi stanno sanguinando..."


Diverse persone notarono la situazione di Lin Ming e rimasero senza parole. Molti praticanti di arti marziali avrebbero consumato troppa forza spirituale provando a comprendere dei princìpi e sarebbero impalliditi e sarebbero stati costretti a ritirarsi.


Ma questo Lin Ming era persistito fino a farsi sanguinare gli occhi; questa era la prima volta che avevano visto qualcuno arrivare fino a questo punto.


"La sua forza spirituale è instabile, sembra che abbia consumato una grande quantità di energia. Sta chiaramente consumando troppa forza spirituale."


"Sono senza parole. Se non si fermerà e continuerà così, che significato c'è..."


"Non si può sperare di ottenere un'illuminazione completa comprendendo i princìpi sulla piattaforma del santuario. Sono passati innumerevoli anni da quando qualcuno l'ha fatto. Anche le diverse Vere Divinità del Mondo dell'Anima venute qui da giovani sono tornate a mani vuote, eppure questo ragazzo umano si sta sforzando fino a questo punto. Sembra che sia proprio un idiota."


Disse qualcuno con un'espressione divertita e gongolante. In realtà, per molti, perfino un talento come l'Imperatrice Spirituale Sheng Mei avrebbe trovato quasi impossibile ottenere la pagina dorata nella catena montuosa del dio caduto.


Se non altro Sheng Mei aveva ancora un filo di speranza di riuscirci, o almeno questa era l'opinione di alcuni dei suoi ammiratori come Yushi Sheng.


"Sta sanguinando dal naso ora..."


Altri si scambiarono delle occhiate sbigottite e alcune persone risero. Molti sogghignarono con compiacimento per la sua sventura.


Non solo odiavano Lin Ming, ma provavano anche gelosia nei suoi confronti.


Appartenevano alla razza numero uno dell'universo: gli spirita, eppure non potevano competere con un umano. Questo li riempiva di inquietudine. Ma quando videro Lin Ming in difficoltà, si sentirono molto meglio come se avessero sfogato gran parte delle loro frustrazioni.


Come poteva un mero umano pensare di ottenere le eredità della loro razza degli spiriti?


"Ha solo acceso il quarto marchio del mare spirituale, ma per comprendere appieno i princìpi della piattaforma bisogna accendere sette marchi. Il divario tra di loro è incredibile. Crede davvero di poter ottenere un'illuminazione completa in una sola volta?"


"Credo che questo ragazzo sia impazzito..."


Alcuni risero.


Guardarono Lin Ming e poi osservarono Sheng Mei.


La donna rimaneva calma come prima. Le sue sopracciglia sottili erano solo lievemente aggrottate, mentre Lin Ming era in pessime condizioni. La differenza tra di loro era troppo vasta. Inoltre, con il passare del tempo, il divario sarebbe solo aumentato...


Forse Lin Ming non sarebbe riuscito nemmeno ad accendere il quinto marchio del mare spirituale.


.....


"La signora bellissima sta disegnando un pesce..."


Disse all'improvviso Hong'er. Ogni volta che vedeva la donna muoversi, avrebbe descritto ciò che vedeva. Hong'er poteva farlo facilmente, come se stesse guardando una persona qualunque disegnare linee nella sabbia. Per quanto riguardava Lin Ming, non poteva vedere nulla, non importava quanto si impegnasse.


"Un pesce... fiumi... il ritmo del Dao..."


Lin Ming ebbe la sensazione che la mano della donna misteriosa fosse immersa nel fiume infinito del tempo. Era impossibile per lui vederla chiaramente.


Resistette più che poteva. I suoi occhi erano coperti di sangue ed era quasi accecato.


La donna misteriosa camminava lentamente come una dea celeste. Si era seduta su una pietra blu, ogni suo movimento e azione era piena dell'aura e del ritmo delle leggi.


Sembrava assorta nei suoi pensieri. I suoi lunghissimi capelli ricadevano come una tenda della notte, nascondendo il suo aspetto e rendendo impossibile vederla.


Dopo chissà quanto tempo, si alzò e tornò a disegnare.


"Sta tracciando un occhio!"


Disse Hong'er. Non importava che cosa stesse facendo la donna misteriosa, non poteva ostacolare la ragazzina.


"Occhio..."


Il campo visivo di Lin Ming era già diventato cremisi. La figura della donna misteriosa era diventata sfocata.


Poi la donna si girò e guardò Lin Ming, che tremò e sputò una boccata di sangue!


Cadde in ginocchio, sentendo un calore bruciante nella fronte.


"Occhi..."


Lin Ming strinse i denti e si morse le labbra fino a farsele sanguinare. Anche la sua coscienza sembrò diventare confusa. Ma radunò le ultime briciole della sua forza e guardò la pietra blu sotto le mani della donna.


Aveva la sensazione che non fosse troppo lontano dal successo. Finché avesse potuto persistere ancora un po', avrebbe capito tutto!


Tuttavia, ciò che preoccupava Lin Ming era che in quel momento non poteva vedere nulla.


Gli sembrava tutto rosso sangue!


Stava quasi per perdere i sensi. Ma proprio quando stava per cadere, per qualche motivo gli sembrò di scorgere un occhio!


Questo occhio era un'immagine che si era impressa direttamente nella sua mente, non era passata dalla sua vista.


Lin Ming sentiva un dolore straziante alla fronte. Lentamente, sembrava che si fosse radunata un po' di luce, convergeva tra le sopracciglia di Lin Ming.


<em>Hum! Hum! Hum!</em>


Il mondo tremò. Questo mondo della coscienza sembrò lacerarsi e luce cadde dal cielo. Apparirono nove stelle nell'aria, tutte bruciavano come dei soli.


Il bagliore ricadde come un fiume di stelle.


Lin Ming sentì un forte dolore alla testa, ebbe la sensazione che la luce la stesse lacerando!


"Questo è..."


Lin Ming sentì chiaramente che nella sua fronte c'era un calore bruciante che sembrava che avrebbe sciolto il suo cranio, ma dove si era radunata la luce si stava formando lentamente un Palazzo del Dao!


"Occhio Daevico? Il palazzo del Dao dell'Occhio Daevico?"


Lin Ming sussultò. Questo era il Palazzo del Dao dell'Occhio Celeste!


Questo palazzo non aumentava il potere combattivo, ma una volta attivato, avrebbe potenziato la percezione divina di un praticante di arti marziali, così da permettergli di spiare i segreti del cielo e comprendere gli infiniti misteri!


"Ho aperto per caso un Palazzo del Dao..."


Mormorò ansimando Lin Ming. La sua fronte era coperta di sangue, ma dietro sembrava brillare un occhio mistico.


Precedentemente, quando Lin Ming aveva aperto il Tempio Viola, il palazzo Polare Estremo e quello della Punizione Divina del Dao, aveva consumato numerose medicine spirituali per compiere imprese del genere, ma stavolta aveva contato solo sulla sua forza e sulle sue fondamenta per attivarlo forzatamente.


