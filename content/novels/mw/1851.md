---
weight: 1851
title: Capitolo 1851A – La luna e la stella competono
pubDate: 2025-12-15T08:37:10.453Z
tags:
    - mw
---


Capitolo regolare di ieri, scusate,
0 capitoli in coda 0/5,
-Schadenfreude


Ogni praticante di arti marziali, mortale e forse perfino animale, c'era un vuoto nella fronte dov'era nascosto il terzo occhio. Questo terzo occhio era già degenerato nel cervello ed era conosciuto da alcuni come il dantian superiore; era l'occhio daevico.


Una volta aperto, si poteva ottenere il potere di comprendere ogni mistero ed ottenere una percezione impareggiabile.


Ma al momento l'occhio daevico di Lin Ming si era appena aperto e stava ancora sanguinando. Non l'aveva attivato completamente, ma ci era riuscito a stento. Naturalmente sarebbe stato impossibile per lui decifrare ogni mistero, ma poteva distinguere a stento la mano della donna misteriosa.


Nel momento in cui le dita della donna toccarono la pietra blu, le leggi del Dao Celeste attorno si radunarono in lei, combinandosi con il potere della vita e trasformandosi in rune che si incisero sulle pietre blu.


Usando le sue dita come una penna e le leggi come inchiostro, tutto ciò che questa donna disegnava sembrava vivo.


Fiori, piante, insetti, uccelli, bestie, era tutto pieno di vita. Anche le rocce e il pietrisco, o anche le parole più semplici emanavano una forte vitalità. Le mani della donna misteriosa sembravano conferire spiritualità alla materia.


Lin Ming aveva anche la sensazione che, se la donna avesse soffiato sulle immagini che disegnava, avrebbe dato loro vita. Come il mistico pennello di un dio, tutto ciò che tracciava pareva diventare realtà.


Lin Ming consumò un'enorme quantità di forza spirituale. Comunque continuò a persistere e a leggere le leggi che la donna scriveva.


Pareva che le sue immagini passassero attraverso le sue dita.


"È inutile essere troppo avidi."


Si rese conto Lin Ming. Questa donna stava incidendo fin troppe leggi. Ogni pietra blu era segnata e questi marchi contenevano tutti leggi. Anche se erano pieni di vita, ciascuna loro interpretazione conteneva un significato diverso.


Comprenderle tutte era fuori dalla portata di Lin Ming.


Dopo essersene reso conto, si calmò. Poi concentrò tutta la sua attenzione sul motivo che la donna aveva appena disegnato.


Aveva la forma di una goccia di pioggia, delle dimensioni di un fagiolo mungo. In confronto alle incisioni precedenti dei fiori e delle bestie, questa forma era estremamente semplice. Era formata da un po' di tratti e la donna misteriosa ci aveva messo solo pochi secondi per completarla.


Anche così, questa semplice immagine rivelava dei significati straordinari.


Lin Ming fissò la goccia, concentrandosi completamente su di essa ed entrando in trance.


Vide la goccia dividersi in due, poi in quattro, le quattro parti si trasformarono in otto e così via, diventando sempre di più fino a formare una coltre di pioggia sconfinata. Nella nuvola brillarono delle saette che sochilometrivano a serpenti d'argento che volavano nell'aria. Era una scena incantevole.


Lin Ming era completamente concentrato su di essa.


Pioggia, era la convergenza dei vapori dell'acqua. Cresceva nelle nuvole nel cielo e moriva quando cadeva sulla terra, nel mare e tornava nel mondo...


Aveva una vita estremamente breve. Una sola goccia era anche insignificante.


Ma la pioggia infinita nutriva tutte le creature, la vita. I fiori e gli uccelli, gli insetti e le bestie, prosperavano grazie alla pioggia!


Un solo disegno di una goccia sembrava semplice, ma conteneva il Concetto dell'Infinito. Mentre ne percepiva i misteri, Lin Ming si dimenticò del passare del tempo.


Consumava costantemente la sua forza spirituale, ma il Concetto dell'Eternità nutriva il suo mare spirituale. Nel suo mare spirituale all'inizio esaurito sembrarono apparire gocce di pioggia, ognuna piena di forza spirituale incredibilmente pura. Grazie a questa rivitalizzazione, Lin Ming iniziò a recuperare le forze.


Un cambiamento del genere si manifestò nel suo corpo.


Il suo colorito da pallido divenne roseo. Il sangue però macchiava ancora il suo viso, facendolo sembrare feroce.


"Sembra che questo moccioso sia riuscito a resistere?"


Molti ne furono sorpresi. Normalmente le condizioni dei praticanti di arti marziali che andavano oltre il loro limite peggioravano sempre di più per poi cadere dalle piattaforme del santuario.


Lin Ming chiaramente non poteva resistere, ma il suo viso aveva ripreso colore. Stava accadendo qualcosa di strano.


"È solo l'ultimo bagliore prima del tramonto. State a vedere, presto collasserà. All'inizio siamo venuti qui senza avere speranze di ottenere qualcosa, ma questo ragazzo è proprio raro. Non è uno spirita ed eccelle nel sistema del raduno dell'essenza, eppure è venuto qui pensando di poter ottenere l'eredità del nostro antenato. Tutto è possibile."


"Guardate com'è ridotto. Stava sanguinando copiosamente dalla testa poco fa. Credo davvero che sia impazzito..."


Diverse persone risero fragorosamente, ma qualcuno esclamò:


"Cosa sta succedendo, anche l'Imperatrice Spirituale..."


Tutti distolsero lo sguardo da Lin Ming per osservare Sheng Mei. La donna era il talento più sbalorditivo degli spirita e anche la guida di tutte le persone che erano venute qui per tentare di ottenere un'illuminazione.


Furono colti dal panico da ciò che videro.


Nemmeno Sheng Mei era in buone condizioni.


La sua forza spirituale stava diventando sempre più instabile, come se fosse sul punto di dissiparsi da un momento all'altro. Il suo splendido viso era sbiancato ed era chiaro che avesse consumato un'enorme quantità di forza spirituale.


"Imperatrice!"


Gridarono nervosamente alcune persone. Erano tutti ammiratori di Sheng Mei.


"Non disturbate l'imperatrice!"


Urlò Yushi Sheng. Nella catena montuosa del dio caduto, un praticante di arti marziali avrebbe trascorso la maggior parte del tempo a riposarsi. Dopotutto c'era un numero limitato di piattaforme del santuario. Da quando Yushi Sheng l'aveva vista arrivare, non aveva trascorso molto tempo a meditare sui princìpi, e invece si era concentrato su di lei. Ora che stava accadendo qualcosa al suo idolo, lo aveva notato immediatamente.


Dopo quasi un intero anno, questa era la prima volta che la forza spirituale di Sheng Mei sembrava essersi indebolita. Consumare forza spirituale per ottenere un'illuminazione era rischioso e Yushi Sheng non avrebbe permesso a nessuno di disturbarlo. E ora naturalmente non poteva nemmeno lasciare che qualcuno importunasse anche lei.


"Perfino la forza spirituale di un talento impareggiabile come Sheng Mei si indebolisce?"


La gente iniziò a riflettere. Mentre guardavano Lin Ming, lo trovarono strano. Cosa stava sperimentando Sheng Mei?


"L'imperatrice ha una forza spirituale potente, ma probabilmente ne ha consumata molta..."


Iniziò a dire qualcuno. In quel momento però un'aureola fioca apparì attorno a Sheng Mei e diventò sempre più larga, espandendosi come un'onda.


Vedendo questo, tutti sulla montagna cominciarono ad agitarsi per l'entusiasmo. Questo era...


<em>Hu!</em>


La luce si diffuse attorno. La nebbia avvolse la piattaforma di Sheng Mei. Il quinto marchio si era acceso!


"L'Imperatrice Spirituale Sheng Mei ha acceso il quinto marchio spirituale! È passato solo un anno!"


In realtà molti dei praticanti di arti marziali che avevano visitato le piattaforme avevano già acceso il loro quinto marchio.


In effetti, molti dei talenti che erano qui lo avevano già fatto.


Ma spesso avrebbero dovuto trascorrere più di cinque anni per accenderlo appena, con un bagliore tremolante quanto quello di una candela in una tempesta.


Nessuno era riuscito ad accendere il quinto marchio del mare spirituale velocemente quanto Sheng Mei, né a farlo accendere in questo modo. Il marchio della donna era brillante ed emetteva una luce sacra e incantevole.


"È davvero degna di essere l'Imperatrice Spirituale. Anche se sembra aver consumato troppa forza spirituale, era in un momento critico e per questo pareva in difficoltà. Comunque è riuscita a superare quell'ostacolo."


Lodarono alcuni. Accendere così velocemente il quinto marchio del mare spirituale fece pensare a molte persone che presto Sheng Mei sarebbe riuscita ad ottenere la pagina dorata.


Ma non c'erano molte possibilità che succedesse. Da tempo immemore, innumerevoli persone avevano tentato e fallito, incluse perfino giovani Vere Divinità.


Ormai erano tutti fermamente convinti che comprendere i princìpi delle piattaforme era impossibile.


Mentre la gente stava parlando, dietro di loro si accese un bagliore spento che ondeggiava come una marea.


"Mm?!"


Tutti rimasero scioccati. Si girarono e rimasero sbalorditi nel vedere che, non troppo lontana, anche la piattaforma di Lin Ming stava emettendo una lieve luce come un faro nel mare oscuro.


"È Lin Muk!"


"Anche lui ha acceso il quinto marchio del mare spirituale? Com'è possibile?!"


"Anche lui entro un anno! È paragonabile all'Imperatrice Sheng Mei!"


Vedendo le increspature di luce diventare sempre più grandi e dense, tutti rimasero a bocca aperta. Stavano assistendo personalmente a questo fenomeno.


"Perché? È chiaramente un umano, perché può comprendere le nostre eredità spirita?"


La gente si scambiò occhiate inorridite, senza dire una sola parola.


Molti provarono un profondo senso di frustrazione e sconforto. In realtà il motivo per cui avevano deriso Lin Ming e speravano che fallisse era perché avevano paura di lui. Temevano che sarebbe riuscito davvero a comprendere qualcosa e che li avrebbe seminati.


Questo perché, sia in termini di forza che di talento, Lin Ming li aveva già superati di gran lunga. Avrebbe potuto distruggerli facilmente se fosse stato al loro stesso stadio di coltivazione!


In quanto membri d'élite della razza degli spirita, avevano sempre un certo orgoglio.


Riconoscevano di non poter sconfiggere Lin Ming in battaglia, ma che almeno non sarebbero stati inferiori a lui in termini di forza spirituale e potere mentale.


Ma la realtà dei fatti li aveva fatti capire quanto erano ridicoli.


Erano come degli esperti scacchisti che giocavano contro un maestro di go. Avrebbero giocato a go prima e anche dopo una sola mossa si sarebbero resi conto che avrebbero perso sicuramente contro Lin Ming.


Ma anche dopo aver provato a fare una partita a scacchi, avevano scoperto di essere di gran lunga inferiori anche in questo campo.


Incapaci di vincere anche nella loro stessa specialità, erano stati surclassati. Che talenti erano? In confronto a Lin Ming erano solo ridicoli!


Queste persone non sapevano che in realtà l'autore delle Sacre Scritture non era l'antenato degli spirita. E l'eredità che aveva lasciato apparteneva ad ogni forma di vita, alle persone capaci di apprenderla. Non aveva niente a che fare con la razza!
                                


                                



