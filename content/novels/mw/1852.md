---
weight: 18520
title: Capitolo 1852 – Concetto della Morte
pubDate: 2025-12-15T08:37:10.453Z
tags:
    - mw
---


Capitolo regolare,
0 capitoli in coda 0/5,
-Schadenfreude


Nella catena montuosa del dio caduto c'era un numero considerevole di giovani talenti che potevano accendere il quinto marchio del mare spirituale dopo aver trascorso cinque o sei anni qui. Il bagliore che avrebbero emanato le piattaforme sarebbe stato fioco come la luce di una candela che tremolava sotto il vento.


Sarebbe stato impossibile per loro accendere il sesto.


Così, nella storia degli spirita, era un evento estremamente raro. Se qualcuno ci fosse riuscito, inevitabilmente sarebbe diventato una figura importante.


Tra queste persone c'erano Empirei al picco del loro stadio e Vere Divinità. Anche i peggiori tra di loro erano Empirei ordinari e queste persone avevano incontrato delle difficoltà e avevano esaurito il loro potenziale a metà strada.


Il sesto marchio spirituale era incredibilmente difficile da raggiungere. Era un miracolo accenderlo.


E ora, sia Lin Ming che Sheng Mei, entrambi stavano puntando ad accendere il sesto marchio spirituale, un obiettivo enormemente difficile.


Nessuno credeva che i due avrebbero fallito. Questo perché tutte le persone che non ci erano riuscite avevano una caratteristica in comune, e ciò che erano riuscite a stento ad aprire il quinto marchio del mare spirituale. Tuttavia, i marchi di Lin Ming e di Sheng Mei scintillavano come stelle o lune, scioccando chiunque li vedesse.


Dal punto di vista degli spettatori, era solo una questione di tempo prima che ci riuscissero.


Non si potevano comprendere velocemente i princìpi sulle piattaforme. Quando le antiche Vere Divinità erano venute qui da giovani a fare un tentativo, spesso avrebbero trascorso dieci anni o più a meditare.


E queste giovani Vere Divinità sarebbero passate di qui in diverse occasioni, comprendendo princìpi diversi e facendo esperienze diverse ogni volta.


Pensandoci, a Lin Ming sembrava che le piattaforme del santuario della catena montuosa del dio caduto fossero ben più di semplici mezzi per ottenere la pagina dorata. Erano eredità misteriose lasciate dal creatore delle Sacre Scritture. Quanto poteva comprendere sarebbe dipeso dalle sue capacità.


Perfino le antiche Vere Divinità consideravano questo posto un'area per coltivare.


"Si dice che il Re Divino del Grande Brahma abbia trascorso cinque anni qui per accendere il sesto mare spirituale e poi ha cercato di capire altri princìpi per altri sei anni, ma ha fallito. Mille anni dopo, quando il Re Divino del Grande Brahma aveva quasi 3000 anni, è tornato di nuovo nella catena montuosa del dio caduto. Allora era un Grande Re del Mondo al picco del suo stadio e quasi ad un passo dal diventare un Empireo, ma alla fine, come in passato, non è riuscito ad accendere l'ultimo marchio del mare spirituale."


Qualcuno tra la folla parlò della storia delle figure impareggiabili del Mondo dell'Anima.


"Non so quanto ci metterà l'imperatrice Sheng Mei, ma sicuramente otterrà risultati superiori a quelli del Re Divino del Grande Brahma!"


"C'è anche quel Lin Muk. Anche se non voglio ammetterlo... è davvero troppo feroce. Forse... potrebbe davvero creare un miracolo."


Il Re Divino del Grande Brahma ci aveva messo cinque anni. Se Sheng Mei o Lin Ming fossero riusciti a fare lo stesso in quattro anni, sarebbe stato già un evento scioccante.


Era come superare una Vera Divinità se fossero stati nello stesso livello di coltivazione!


In particolare il Re Divino del Grande Brahma aveva scioccato il mondo quando era giovane, era una figura impareggiabile e tirannica. Non era come le Vere Divinità che erano maturate lentamente e avevano mostrato il loro incredibile potenziale allo stadio di Re del Mondo o di Empireo.


In quel momento, nel suo mare spirituale, era passato un intero mese, ma Lin Ming non era ancora riuscito a vedere l'ombra nera di cui parlava Hong'er.


Tutto ciò che vedeva era la foschia nera piena di energia mortale. Questa nebbia sembrava possedere un potere capace di distruggere ogni cosa, rendendo impossibile vederci attraverso.


Inoltre, il continuo consumo di forza spirituale fece provare un po' di impazienza a Lin Ming. Dopo che aveva compreso una parte delle leggi ella vita, all'inizio poteva assorbire forza spirituale dal mondo per rigenerarsi, così non aveva dovuto riposare. Non sarebbe stato un problema nemmeno rimanere seduto a meditare per dieci anni in una sola volta.


In questo mondo di morte però il Concetto di Vita era soppresso e Lin Ming poteva sentire la forza vitale in lui continuare a disperdersi. Una volta che avesse esaurito le energie, non avrebbe avuto altra scelta che destarsi dalla sua meditazione e lasciare la piattaforma per riposare.


Lin Ming non voleva rinunciare a metà strada. Così sarebbe dovuto tornare a comprendere tutto daccapo e questo avrebbe consumato un'enorme quantità di tempo. Inoltre queste informazioni non avrebbero formato un tutt'uno e così non avrebbe ottenuto un'illuminazione in certe aree.


"Hong'er, quell'ombra è ancora lì?"


Chiese Lin Ming. Hong'er indicò in una direzione e disse: "Laggiù, a 30 piedi di distanza, sta uccidendo una bestia feroce!"


Nello sguardo di Lin Ming si accese una luce solenne. Sfrecciò in avanti puntando nella direzione in cui Hong'er aveva puntato. Proprio a 30 piedi di distanza!


"Ahh!"


Hong'er si spaventò, Lin Ming si era fermato proprio di fronte alla falce dell'ombra nera!


"Fratello Lin!"


Hong'er impallidì.


In quel momento la falce si stava già avventando contro Lin Ming!


<em>Shua!</em>


La falce trapassò il corpo di Lin Ming. Quando fu colpito, Lin Ming sentì la lama affilata e l'aura mortale che la permeava. Ebbe la sensazione che la sua stessa anima fosse stata squarciata.


Una ricca energia della morte fuoriuscì dalla falce e si riversò nel corpo di Lin Ming, facendo quasi fermare il suo cuore. In quel momento, l'uomo pensò perfino di essere stato ucciso! Anche il suo fuoco vitale cominciò ad affievolirsi rapidamente a causa di questo attacco!


Tuttavia fu solo un momento. L'ombra se ne andò e la bestia feroce giaceva a terra morta. Lin Ming invece era stato solo colpito per caso.


Lin Ming cadde in ginocchio, fradicio di sudore. Quell'attacco aveva consumato un'enorme quantità della sua forza spirituale, e aveva perfino pensato che il suo mare spirituale fosse stato diviso a metà!


Quando la falce era passata per la sua testa, aveva sentito il mondo attorno scomparire. Tutto ciò che era rimasto era la lama formata dalla morte stessa che divorava ogni cosa!


"Terrificante! Una mera ombra lasciata 10 miliardi di anni fa possiede un potere del genere!"


Lin Ming aveva capito cos'era successo. Era impossibile che la figura di 10 miliardi di anni fa potesse attaccare. Ma nel momento in cui aveva attraversato la forza spirituale, si era sentito morire. Questo perché la falce conteneva il Concetto della Morte!


Il Concetto della Morte era rimasto qui per 10 miliardi di anni senza svanire. Quando era entrato nel suo corpo, Lin Ming si era sentito morire per un certo periodo di tempo.


Se un'anima non fosse stata sufficientemente potente e avesse fatto un tentativo del genere, la sua anima sarebbe stata tagliata a metà dalla falce. Dopo la distruzione dell'anima, sarebbe seguita la morte del corpo!


In altre parole, il padrone della falce delle Sacre Scritture di 10 miliardi di anni fa poteva ancora attraversare il glorioso e infinito fiume del tempo per uccidere!


Che sorta di potenza terrificante era questa?


Lin Ming fece un respiro profondo e si alzò. Guardò Hong'er, che era ancora pallida e che si era coperta la bocca con le mani.


"Sto bene." Disse Lin Ming. Non poteva capirla. Aveva fin troppi segreti questa ragazzina, poteva vedere attraverso misteri del genere, ma non sembrava sapere nulla dei misteri delle leggi.


"Dov'è l'ombra di quella persona ora?"


Chiese Lin Ming. Hong'er esitò e indicò in un'altra direzione. Ancora una volta Lin Ming si precipitò sul posto.


Sperimentò un altro momento di morte. Stavolta però era diverso, il libro nero misterioso formò un vortice che sprofondò nel suo cuore.


Lin Ming si sentì avvizzire il cuore e il suo flusso sanguigno si fermò completamente. Il suo corpo si congelò e alla fine si ridusse in un mucchio di ossa.


Era come assistere alla propria morte, vedere il suo cadavere marcire per innumerevoli anni fino a lasciare uno scheletro.


Queste due esperienze riguardavano entrambi la morte, ma davano una sensazione completamente diversa a Lin Ming.


"Ora... dov'è quell'ombra?"


Chiese nuovamente Lin Ming.


Così determinò la posizione della figura più e più volte. Ogni volta avrebbe sperimentato la morte, ma avrebbe compreso qualcosa di diverso ogni volta.


Lentamente l'energia nera tra le sopracciglia di Lin Ming sarebbe diventata sempre più densa. Stava anche consumando la sua forza spirituale sempre più rapidamente.


Nel frattempo iniziarono a manifestarsi dei cambiamenti nel corpo di Lin Ming. Emanava una lieve energia mortale e nuvole nere sembravano coprire il su viso. La sua forza si consumava rapidamente e pareva sull'orlo della morte. Iniziò perfino a fuoriuscire sangue nero dagli angoli delle labbra di Lin Ming.


Vedendo questo, gli spirita radunati attorno alle piattaforme rimasero senza parole.


Quando Lin Ming aveva acceso il quinto marchio, sembrava aver consumato troppa forza spirituale e aveva cominciato a sanguinare dalla testa, pareva quasi completamente esausto. Ma dopo poco tempo stava già straripando di energia. Inoltre, dopo che Sheng Mei aveva acceso il quinto marchio del mare spirituale, Lin Ming aveva fatto lo stesso e il fenomeno che ne era seguito era stato di gran lunga superiore a quello di Sheng Mei. Le persone che avevano deriso Lin Ming erano state umiliate.


Prima Lin Ming era stato individuato dalla percezione divina di una Vera Divinità e squadre di praticanti di arti marziali avevano usato formazioni di trasmissione per ucciderlo. Quelle persone erano membri d'élite della Montagna Divina del Grande Brahma, figure che erano riuscite a diventare Re del Mondo quando avevano mille anni e avevano grandi possibilità di diventare Empirei in futuro. Questi talenti promettenti avevano condotto un assalto contro Lin Ming, avevano perfino offerto una ricompensa astronomica per spingere gli altri geni ad attaccare Lin Ming.


Questi talenti lo avevano visto combattere finché non era rimasto ricoperto di sangue ed era finito in pessime condizioni. Quando Lin Ming sembrava quasi essere sull'orlo della sconfitta, queste persone si erano unite alla mischia, sperando di approfittarsi della sua debolezza, ma avevano fatto una brutta fine.


Quando i presenti ripensarono al combattimento di un anno fa, dove frotte di persone erano state massacrate, si raggelarono!


Ora, questi membri d'élite nella catena montuosa del dio caduto rimanevano a guardare mentre Lin Ming impallidiva, pareva che fosse stato avvelenato e che presto sarebbe morto. Si scambiarono delle occhiate, insicuri di come reagire.


Pensavano che il cielo avrebbe dovuto punire una persona mostruosa come Lin Ming. Ogni volta che sembrava esausto e in difficoltà, avrebbe mostrato all'improvviso una forza assurda, spaventando chi lo guardava.


Ma mentre alcuni erano rimasti senza parole, altri non si erano arresi. Dissero a bassa voce: "Stavolta dev'essere proprio nei guai."


C'erano troppi praticanti di arti marziali attorno alle piattaforme e ci sarebbe stato sempre qualcuno che non credeva alle assurde superstizioni.


Alcuni stavano anche guardando Sheng Mei. Avevano la sensazione che anche le sue condizioni fossero pessime. Dopotutto, non era facile recuperare forza spirituale mentre si comprendeva il Concetto di Morte. Anche qualcuno come Sheng Mei avrebbe incontrato dei problemi durante la meditazione.


Il processo di illuminazione di Sheng Mei era di gran lunga diverso rispetto a quello di Lin Ming, ma anche lei aveva dovuto fronteggiare la marea di energia mortale attorno. Anche se la sua comprensione del Concetto di Morte aveva raggiunto un livello inimmaginabile, aveva comunque difficoltà a trovare in breve tempo una via di fuga da questa foschia.


In questo ambiente dove c'era solo morte, anche la sua forza spirituale si consumava lentamente.
                                


                                



