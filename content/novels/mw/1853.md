---
weight: 18530
title: Capitolo 1853 – Superata
pubDate: 2025-12-15T08:37:10.453Z
tags:
    - mw
---


Capitolo regolare,
0 capitoli in coda 0/5,
-Schadenfreude


Il tempo passò, giorno dopo giorno.


Non importava quanto fossero profonde le origini di Lin Ming o quanto fossero solide le sue fondamenta, la sua forza non era sconfinata. Non poteva farsi colpire all'infinito dall'ombra.


Non rimaneva fermo ad aspettare la morte, né i suoi sforzi erano stati invano. Ogni volta che sperimentava un momento di morte, approfondiva sempre di più la sua comprensione del Concetto di Morte. Lentamente, Lin Ming poteva già assorbire l'energia spirituale di questa terra di morte per guarire lentamente.


Nonostante il ritmo con cui si rigenerava non avrebbe potuto tenere il passo con il ritmo con cui la consumava, la situazione era migliorata di molto.


Passò un mese. Quel giorno, mentre il libro nero emetteva energia nera che irrompeva nel corpo di Lin Ming, le pagine dorate nel suo mare spirituale iniziarono ad essere attirate dall'energia cupa, ronzando piano.


In quel momento, la scena di fronte a Lin Ming tremolò e iniziò a scorgere un'ombra!


Gli si mozzò il fiato. Il suo cuore fu catturato dalla luce nera e iniziò a battere rapidamente e con tenacia.


L'aveva visto!


Finalmente aveva visto la figura che brandiva il Concetto di Morte!


Anche se era stata una breve occhiata, aveva comunque lasciato un'impressione indelebile su Lin Ming!


Era il creatore delle Sacre Scritture che aveva visto nelle rovine dell'antico campo di battaglia!


E la sensazione che questa persona gli aveva dato era di infinito intento omicida. In confronto alla donna misteriosa di prima, rappresentavano due poli opposti!


Quella donna misteriosa sembrava la madre di ogni forma di vita, piena di una vitalità sconfinata. L'ombra di fronte a lui sembrava contenere un abisso infernale di sangue.


Una rappresentava la morte, l'altro la vita, erano due forme di vita opposte!


Per quanto riguardava le pagine dorate che tremavano nel suo corpo, entrarono lievemente in risonanza con il misterioso libro nero. Concetti di Vita e Morte fluivano in esse.


Lin Ming iniziò a capire cos'era successo. Forse le leggendarie Sacre Scritture degli Spirita in realtà erano solo questo libro nero!


Quando ripensò al contenuto delle pagine dorate, aveva avuto la sensazione che le pagine dorate e il libro nero fossero entrambi le vere componenti delle Sacre Scritture. Ma le pagine dorate riguardavano la vita e il libro nero la morte.


L'Imperatore Spirituale doveva avere il libro completo e originale della morte. E possedeva solo le copie delle pagine della vita.


Inoltre aveva anche diverse pagine dorate.


In altre parole, l'Imperatore Spirituale possedeva quasi tutte le Sacre Scritture!


Pensando a questo, Lin Ming si rese conto di quanto era terrificante. Molte volte, la potenza assoluta di una razza non si basava sulla popolazione o sul numero di maestri, quanto sulla figura più potente tra di loro.


Il guerriero più formidabile spesso determinava il livello di un'organizzazione


Il motivo per cui gli spirita osavano definirsi la razza numero uno nell'universo era probabilmente a causa dell'Imperatore Spirituale e delle Sacre Scritture.


Naturalmente, nemmeno il Sovrano dei Saggi Zaohua non era debole visto che possedeva la Perla Primordiale!


Tra la copia originale delle Sacre Scritture e la Perla Primordiale, Lin Ming aveva difficoltà a decidere quale oggetto divino avesse un'influenza maggiore sulla crescita di un coltivatore.


Tuttavia ora non era il momento di pensare a questioni del genere.


Lin Ming si approfittò dei suoi rapidi progressi e iniziò ad assorbire forza spirituale in questa terra mortale. Allo stesso tempo continuò ad osservare il fantasma del creatore delle Sacre Scritture, sopportando i suoi attacchi e comprendendo i misteri del Concetto di Morte durante quei brevi momenti.


Più e più volte Lin Ming sperimentò la morte.


Lentamente, il ritmo con cui recuperava forza spirituale raggiunse quello con cui la consumava.


Passarono diversi mesi. Il suo potere rigenerante aumentò sempre di più. La sua forza fisica, la vitalità e l'energia iniziarono a riaccumularsi velocemente.


Sulla fronte di Lin Ming brillava l'occhio daevico. Ogni movimento dell'ombra sembrò rallentare, permettendo a Lin Ming di comprendere ancora meglio.


Sopportò in continuazione gli attacchi. Poi iniziò perfino ad imitare l'ombra, copiandone i movimenti e i cambiamenti d'aura.


Più cercava di copiare la figura, più capì quanto era terrificante il livello dell'altra persona. Anche se i suoi movimenti sembravano semplici, in realtà contenevano misteri sconfinati.


Mese dopo mese, Lin Ming rimase in trance.


Nel mondo esterno, i praticanti di arti marziali attorno alle piattaforme lo guardarono impotenti. In effetti Lin Ming aveva una resistenza da scarafaggio da non sottovalutare.


Se qualcuno aveva pensato di poter deridere Lin Ming dopo che aveva visto la sua debolezza, sarebbe andato incontro ad un fato miserabile.


Ma allo stesso tempo anche Sheng Mei recuperò le forze.


Il suo talento era sorprendente. Non aveva la ragazzina vestita di rosso a seguirla e a dargli indicazioni, aveva contato sul suo intuito per cercare una via che le facesse attraversare la foschia nera del Concetto di Morte. Il suo processo di comprensione era stato molto più arduo rispetto a quello di Lin Ming.


Così i due trascorsero oltre due anni sulle piattaforme.


Notizie della competizione tra Sheng Mei e Lin Ming e il fatto che avevano aperto il quinto mare spirituale e stavano cercando di attivare il sesto si erano diffuse da tempo per tutto l'universo del Sogno Akashico.


Negli ultimi due anni, sempre più praticanti di arti marziali si erano precipitati nella catena montuosa del dio caduto. Molti di loro erano talenti sbalorditivi che provenivano da grandi organizzazioni.


Tuttavia rimasero solo a guardare da lontano. In effetti le piattaforme più vicine a Sheng Mei e a Lin Ming erano vuote.


Un campo di forza spirituale invisibile circondava i due, rendendo difficile avvicinarsi.


Il tempo passò silenziosamente.


Trascorse un altro anno. Ormai erano passati tre anni!


Quando un praticante di arti marziali raggiungeva lo stadio di Sacro Lord, la velocità della sua coltivazione sarebbe diminuita drasticamente. Per i coltivatori dalla vita lunga, tre anni potevano essere definiti una sessione di meditazione.


Ormai, sia Sheng Mei che Lin Ming si erano abituati completamente ad usare la loro forza spirituale in questa terra di morte. Ora potevano impegnarsi completamente a comprendere le leggi della morte.


Vedendo i due competere alla pari, molti non seppero cosa provare.


Questo umano era davvero così sconvolgente.


Nonostante coltivasse sopratutto il sistema del raduno dell'essenza, Lin Ming era riuscito a surclassare tutti gli altri spirita nel comprendere l'eredità lasciata dal loro antico antenato, rivaleggiando perfino con Sheng Mei!


"Credo che sarà l'Imperatrice Spirituale a vincere."


Disse con certezza Yushi Sheng. In quanto sostenitore accanito di Sheng Mei, tifava per lei.


Ormai, erano trascorsi tre anni e sei mesi.


Quel giorno accadde una scena scioccante.


Sulla piattaforma di Lin Ming si radunò un'enorme quantità di forza spirituale. Un bagliore sconfinato iniziò ad irradiarsi al cielo, coprendo un raggio di cento chilometri. Un'aureola gloriosa apparì tra le nuvole rosee, seguita da melodie del Grande Dao.


"Cosa?"


"Sono... sono passati solo tre anni e mezzo... Che sia..."


Nessuno osò credere a ciò che stava vedendo, né era disposto a farlo. Ma la realtà era crudele e spietata. Strane rune iniziarono ad accendersi sulla piattaforma dov'era seduto Lin Ming. Una luce divine iniziò a scintillare come una fiamma, mostrando il vero significato del Grande Dao ed entrando in risonanza con il mondo attorno alla catena montuosa del dio caduto!


Il sesto marchio del mare spirituale era stato acceso!


Innumerevoli membri d'élite del Mondo dell'Anima aveva assistito alla scena. Lo sconvolgimento che provavano fece provare loro della nausea.


L'intera razza degli spirita... in confronto ad un solo umano.


Questo umano era venuto da solo, era negli stadi intermedi del Sacro Lord e aveva meno di 200 anni. Tuttavia nessuno spirita era riuscito a competere con lui!


Il loro orgoglio di razza numero uno tra i 33 Cieli era stato distrutto da un mero umano!


Nemmeno Sheng Mei era riuscita a superarlo!


Era davvero ridicolo!


Molti strinsero i pugni. Yushi Sheng si morse così forte le labbra da farle diventare viola.


<em>'L'Imperatrice Spirituale Sheng Mei di sicuro accenderà presto il sesto marchio. Presto...'</em>


Pregò, questa speranza era anche condivisa dagli innumerevoli spirita presenti.


Tuttavia il mondo rimase indifferente ai loro desideri. Passarono altri due anni, ma Sheng Mei non mostrò nessuna reazione.


Dopo un po' la donna si accigliò, come se avesse un grosso intralcio.


Comprendere i princìpi della piattaforma del santuario era fin troppo difficile. Erano eredità di leggi lasciate dal creatore delle Sacre Scritture!


Lin Ming aveva avuto l'aiuto della misteriosa ragazzina vestita di rosso. Che fosse il Concetto della Vita o della Morte, era riuscita a vederli immediatamente. Anche se non capiva le leggi, le sue parole avevano dato un'enorme ispirazione a Lin Ming.


Sheng Mei invece aveva incontrato molti più ostacoli contando su sé stessa.


Solo dopo quattro mesi, arrivando ad un totale di tre anni e dieci mesi, la piattaforma della donna si accese.


Per un po' innumerevoli nuvole brillanti sfrecciarono nel cielo e attirarono l'attenzione della folla!
                                


                                



