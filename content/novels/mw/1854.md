---
weight: 18540
title: Capitolo 1854 – Illuminazione per dieci anni
pubDate: 2025-12-15T08:37:10.453Z
tags:
    - mw
---


Capitolo regolare,
0 capitoli in coda 0/5,
-Schadenfreude


"Finalmente l'Imperatrice Spirituale ha acceso il sesto marchio spirituale."


Molti la osservarono. Accendere il sesto marchio in meno di quattro anni era già sconvolgente. Ci aveva messo più di un anno in meno rispetto al Re Divino del Grande Brahma.


Ma in confronto a Lin Ming era in ritardo di diversi mesi.


Guardando con più attenzione, i presenti videro che, nonostante il bagliore di Sheng Mei fosse appariscente quanto quello di Lin Ming, sembrava avere uno slancio lievemente inferiore.


Sheng Mei era stata costretta a fare molte scorciatoie nella comprensione del Concetto di Morte. Aveva anche consumato molta più forza spirituale di Lin Ming.


E ciò che ne era seguito era stato il suo momento più critico.


Molti furono colti alla sprovvista. Accendere il settimo marchio del mare spirituale era considerata un'illuminazione completa e compiendo questa impresa si poteva ottenere la pagina dorata sepolta nella catena montuosa del dio caduto.


In realtà, arrivati a questo livello, ottenere la pagina dorata diventava una questione secondaria. Finché uno avesse potuto comprendere completamente questi princìpi, avrebbe potuto ottenere un enorme vantaggio e la sua comprensione delle leggi della vita sarebbero arrivate a livelli sconcertanti. Avrebbe giocato un ruolo molto importante per la comprensione futura di un praticante di arti marziali.


Questa sorta di occasione fortunata riempiva di invidia gli altri.


In quel momento, nel mondo della sua coscienza, Lin Ming era già entrato in contatto con i concetti dell'ultimo marchio spirituale.


Questo spazio finale non conteneva nessuna donna misteriosa, né un impareggiabile dio della morte.


Invece c'era una semplice piattaforma di pietra.


Lin Ming si sedette sopra di essa, perso nella sua ardua meditazione.


Le aure della vita e della morte traboccavano da quest'area. Innumerevoli rune di leggi giravano in cerchio attorno.


L'occhio daevico sulla fronte di Lin Ming emanava una luce abbagliante come un sole. Tutte le rune delle leggi furono catturate dalla sua percezione divina, nessuna sfuggì alla sua attenzione.


L'ultimo processo di meditazione consisteva nella fusione delle due grandi leggi della vita e della morte.


La difficoltà di questo livello sarebbe dipesa dalla percezione del praticante di arti marziali e dalla completezza della sua illuminazione precedente.


Se un coltivatore fosse riuscito a stento a comprendere il Concetto della Morte prima e avesse tentato la fusione finale, sarebbe stato come cercare di estrarre dell'acqua senza avere a disposizione una fonte, naturalmente sarebbe stato impossibile.


Negli ultimi 10 miliardi di anni, tutte le giovani Vere Divinità avevano fallito. Questo non perché la loro percezione era carente, ma perché il sesto marchio del mare spirituale, il Concetto di Morte, era stato fin troppo difficile da comprendere. Anche le giovani Vere Divinità erano riuscite a stento a comprenderlo e avevano consumato fin troppa energia nel processo.


Ma per Lin Ming non era affatto un problema perché la sua comprensione dei Concetti della Vita e della Morte erano estremamente solidi.


Tutto ciò che doveva fare era fonderli insieme.


Era un processo estremamente lungo. Lin Ming le fuse gradualmente insieme senza ricorrere a scorciatoie usando le sue capacità di comprensione potenziate dopo l'apertura dell'occhio daevico.


Il tempo passò lentamente. Sia Sheng Mei che Lin Ming erano persi in trance.


In quel momento, molti giovani d'élite avevano viaggiato fin qui per assistere alla meditazione di questi due geni impareggiabili. Volevano vedere personalmente questo miracolo.


Visto che il processo durava da molto tempo, molti giovani venivano e poi se ne andavano, si allontanavano e poi tornavano. Guardavano Lin Ming e Sheng Mei mentre cercavano di ottenere l'illuminazione. Alcuni entrarono perfino in contatto con i campi di forza emessi dai due ed erano riusciti a trarre qualche beneficio per la comprensione dei Concetti della Vita e della Morte.


Naturalmente i giovani talenti spirita che potevano riuscirci erano tutti estremamente talentuosi, persone dalla percezione sbalorditiva.


"Mi chiedo se Lin Muk o Sheng Mei riusciranno a comprendere completamente i misteri della Montagna Spirituale del Dio Fantasma. Per così tanti anni le giovani Vere Divinità hanno meditato sulle piattaforme e alla fine hanno fallito, e mi è sempre sembrato troppo assurdo..."


Due talenti impareggiabili erano apparsi insieme e stranamente uno di loro era umano. Questo li lasciava sbigottiti.


"E queste due persone sono entrambe più giovani del Re Divino del Grande Brahma e il loro talento è molto più terrificante. In futuro diventeranno sicuramente delle Vere Divinità. Non è impossibile che creino un miracolo. Forse potrebbero perfino superare gli antichi geni di 10 miliardi di anni fa."


Dieci miliardi di anni fa, allora c'era stato il picco della civilizzazione delle arti marziali. I re e i membri d'élite di quell'era in media erano molto più potenti di quelli di oggi.


Per quanto riguardava la civilizzazione delle arti marziali attuale, in realtà era entrata in declino per poi tornare lentamente a svilupparsi di nuovo. Sarebbe stato sorprendente se un talento di quest'era avesse potuto superare i membri d'élite dell'antichità.


"La storia non può essere cambiata così facilmente. Molti credono che le regole della Montagna Spirituale del Dio Fantasma siano cambiate lentamente nel tempo. Che dopo 10 miliardi di anni, questo posto non sia più adatto a meditare. Inoltre, sono stati supremi esperti spirita a dirlo. Credo che le loro parole contengano alcune verità."


Ognuno aveva un'opinione diversa.


Molti aspettavano qui. Alcuni tentavano di raggiungere l'illuminazione, altri provavano a coltivare, e così passarono tre anni...


Erano arrivati molti membri d'élite di organizzazioni di Empirei e anche geni di Terre Sacre di Vere Divinità. Stavano usando tutti dei cristalli o dei dischi di formazioni fotografici per registrare Lin Ming e Sheng Mei, e poi si affrettavano a tornare indietro a fare rapporto.


migliaia di grandi organizzazioni si erano radunate da ogni dove.


Naturalmente il fatto che un umano al talento terrificante fosse apparso all'improvviso nel Mondo dell'Anima aveva attirato l'attenzione.


Inoltre erano anche preoccupati per Sheng Mei ora che aveva completato la settima rivoluzione.


Trascorsero altri tre anni.


I due sembravano statue, erano completamente immobili.


Fino ad ora, erano passati quasi dieci anni da quando avevano iniziato a meditare sulle piattaforme del santuario.


Nella storia considerevolmente lunga degli spirita, nessuno era mai riuscito a comprendere appieno le eredità della catena montuosa del dio caduto. Per questo, nessuno sapeva per quanto tempo avrebbero continuato a meditare i due.


Passò altro tempo. La primavera e l'autunno si susseguivano, e presto si concluse il decimo anno. All'improvviso una vasta luce divina cadde dal vuoto, disperdendo tutta la nebbia della catena montuosa del dio caduto. Il bagliore sembrava una spada sacra che infilzava la volta celeste e alla fine precipitò sulla piattaforma dove stava Lin Ming.


Il giovane, insieme alla piattaforma alta diverse migliaia di piedi, fu avvolto completamente dalla luce divina.


Per un po', si sollevarono dei venti impetuosi per tutta la catena montuosa del dio caduto. La forza spirituale si radunò all'impazzata, formando un enorme vortice che roteava attorno a Lin Ming.


La forza spirituale sconfinata circolava, formando un enorme braccio a forma di spirale che risucchiò tutti i frammenti delle leggi attorno alla catena montuosa. Il centro del vortice cadde lentamente, formando un tunnel titanico che calò su Lin Ming.


Gli astanti rimasero scioccati. Avevano capito che l'illuminazione di Lin Ming stava arrivando al suo culmine. In altre parole, presto avrebbe acceso il settimo marchio del mare spirituale.


Tutti fissarono storditi le rune della piattaforma di Lin Ming. I segni emanavano un forte bagliore che illuminò l'intera piattaforma come un sole nascente.


Il settimo marchio spirituale si era acceso.


Vedendo questa scena, anche se i talenti spirita si erano già preparati mentalmente all'idea, rimasero comunque sbigottiti. Erano senza parole.


Questo perché sapevano che era un momento storico. Lin Ming aveva creato una leggenda.


E ciò che trovavano difficile da accettare era che fosse umano. Si era preso l'eredità che nessun membro d'élite spirita era riuscito a comprendere in tutti questi anni.


Questo risultato li riempì tutti di frustrazione.


Per quanto riguardava i sostenitori di Sheng Mei come Yushi Sheng e gli altri, provarono amarezza.


"Questo..."


Un membro d'élite spirita indicò il cielo. Nel vortice viola circolavano energie blu e viola, simili ad un diagramma yin yang.


Queste due energie si intrecciavano insieme, contando l'una sull'altra e potenziandosi a vicenda.


Il fenomeno continuò a manifestarsi per un bastoncino di incenso di tempo. Lentamente queste due energie si dissiparono, diffondendosi nell'ambiente attorno e diventando profili di rune nella volta celeste, ognuna di esse conteneva l'aura immane ed emozionante del Grande Dao.


"Queste sono rune condensate dalle leggi primarie dei Concetti di Vita e di Morte."


Tra i presenti c'erano diversi Re del Mondo. Visto che provenivano da grandi organizzazione, avevano un'esperienza straordinaria. Quando videro quelle rune con i loro occhi, sussultarono.


Quando tutti sentirono le parole del Re del Mondo, si rivolsero tutti a guardare le rune vorticanti nel cielo. La maggior parte di loro non riuscì a comprendere i misteri contenuti nelle rune, ma potevano sentire quanto erano terrificanti. Questo perché la loro aura poteva influenzare lievemente e fare entrare in risonanza le loro anime e le energie del loro sangue con i segni!


Queste erano le leggi primarie della vita e della morte!


Molti praticanti di arti marziali che era venuti qui potevano non aver compreso princìpi misteriosi, ma sapevano che le piattaforme si concentravano principalmente sulle leggi della vita e della morte.


Quando questi due concetti si univano insieme, creavano ogni forma di vita.


Vedendo queste rune danzare, questi spettatori si riempirono di gelosia. Se avessero potuto ottenere anche solo una di quelle rune ed esaminarla, sarebbe stato di grande beneficio per la loro coltivazione!


E mentre i loro sguardi ardevano di invidia, si concentravano su queste rune nella speranza di poter comprendere qualcosa. Ma all'improvviso il vortice accelerò per poi fermarsi lentamente e convergere in un solo punto.


I venti erano frustanti. Tutte le rune delle leggi si precipitarono su Lin Ming, che le assorbì come una balena che beveva acqua.


"Mm?"


"...Questo è!!"


Tutti spalancarono gli occhi. Rimasero a guardare impotenti mentre migliaia di rune di leggi si precipitavano sul corpo di Lin Ming, svanendo come fiocchi di neve nell'acqua.


Le più alte verità del Dao Celeste avevano formato delle rune mistiche che si erano incise nelle ossa e nel sangue di Lin Ming.


I frammenti di leggi si erano evoluti in rune, seppellendosi nella sua carne.


"Questo... questo..."


Molti rimasero a bocca spalancata. Non sapevano cosa dire.


Gli occhi di diversi talenti di grandi organizzazioni si iniettarono di sangue per il desiderio.


Sarebbero stati più che soddisfatti nell'ottenere anche solo una di queste preziose rune. Ma che peccato, potevano solo sognarsi di prenderne una. Erano state tutte assorbite da Lin Ming


Che genere di occasione fortunata era questa?! Erano così gelosi che avrebbero potuto vomitare sangue!


"Ne voglio una! Anche solo una va bene!"


Si lagnarono alcune persone battendo i piedi.


Queste rune della vita e della morte si fusero con Lin Ming, diventando parte di lui. Anche se non poteva percepirle tutte ora, una volta che la sua coltivazione fosse aumentata sarebbe riuscito a padroneggiare i loro misteri molto più rapidamente. Queste era l'occasione fortunata che aveva ottenuto dopo aver compreso appieno i princìpi nella catena montuosa del dio caduto. Era simile al battesimo delle leggi durante la Distruzione.
                                


                                



