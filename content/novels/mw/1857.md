---
weight: 1857
title: Capitolo 1857 – Il Samsara della Vita e della Morte
pubDate: 2025-12-15T08:37:10.454Z
tags:
    - mw
---


Capitolo regolare,
0 capitoli in coda 0/5,
-Schadenfreude


Lin Ming se ne andò. Aveva compreso fin troppi princìpi nella catena montuosa del dio caduto e aveva bisogno di tempo per digerirle.


In questi tredici anni, il marchio che la Vera Divinità aveva posto su di lui era scomparso lentamente. E dopo la comparsa di Sheng Mei, pochi avevano ancora intenzione di prenderlo di mira.


Ma Lin Ming continuò a mantenere una certa cautela. Dopo che se ne andò dalla catena montuosa del dio caduto, riutilizzò la tecnica della Rinascita del Corpo e creò una nuova identità prima di rientrare nel campo di battaglia del Sogno Akashico.


Dopo aver meditato nella catena montuosa del dio caduto per così tanto tempo, il campo di battaglia del Sogno Akashico si era riaperto.


Ma stavolta non era venuto qui per uccidere gli altri per ottenere punti merito, andò nell'antico campo di battaglia galattico per coltivare.


Lin Ming non allertò nessuno. Arrivò facilmente nell'antica foresta, attraversando strati di incantesimi per entrare nelle rovine.


Questo era il luogo dove il Maestro della Strada Asura e il creatore delle Sacre Scritture avevano combattuto dieci miliardi di anni fa.


Il motivo per cui era venuto qui era perché qui le loro due aure si erano fuse insieme.


Lin Ming era molto ambizioso. Voleva coltivare l'essenza, l'energia e l'anima, fondendo simultaneamente l'universo del corpo con quello esterno, creano una strada delle arti marziali mai vista prima!


Così, questo antico campo di battaglia era il miglior posto dove allenarsi per lui.


Le quattro pagine dorate si erano fuse nella sua carne e nella sua anima. Ora la sua mentalità assochilometriva a quella di un abate anziano, sereno e tranquillo.


Pensava solo ai testi delle pagine dorate e alle rune fuse con il suo corpo.


Stavolta aveva intenzione di comprendere il vero significato delle rune dell'esistenza e fonderle con le quattro pagine dorate.


L'antico campo di battaglia galattico era nero come la pece e avvolto da un silenzio mortale. Lin Ming vagò per le rovine di questa galassia, camminando per gli innumerevoli frammenti di stelle e pianeti mentre si dirigeva verso la zona centrale.


Lin Ming si sedette su un nucleo distrutto dove il primo antenato degli spirita aveva lasciato il marchio spirituale più forte.


Non troppo lontano, Hong'er si era manifestata e lo stava seguendo.


Quando apparì, strane rune nere attorno si agitarono. Sembravano dei pesci che avevano visto del cibo, nuotavano verso di lei per poi sprofondare nel suo corpo.


Lin Ming sospirò. Hong'er sembrava una creatura nata direttamente dalle leggi. Non solo poteva vedere attraverso ogni legge, ma le rune l'avrebbero seguita di loro iniziativa. Non poteva davvero immaginarsi da dove provenisse.


Lin Ming usò velocemente l'intento marziale etereo. Dietro di lui, l'albero Bodhi si manifestò lentamente, le sue foglie lussureggianti brillavano mentre iniziava a percepire le rune della vita e della morte.


Presto Lin Ming si immerse completamente in uno stato di meditazione, diventando tutt'uno con l'oscurità gelida attorno.


Gli antichi testi registrati sulle pagine dorate tuonavano nella sua mente. Le scritte fluttuavano su e già come montagne, contenevano misteri illimitati.


Dopo aver compreso i principì delle piattaforme del santuario, gli era molto più facile leggere le pagine dorate. Non aveva più la sensazione che degli aghi stessero infilzando i suoi occhi. Ormai si era già immerso in queste leggi e poteva distinguerle.


Le pagine dorate risalivano ad un'epoca davvero antica, l'essenza di un'eredità di qualcuno che era riuscito a creare il suo universo. Volerle padroneggiare completamente in breve tempo era impossibile.


Ogni volta che Lin Ming meditava sulle pagine dorate, sarebbe riuscito solo a comprenderne una piccola parte. La maggior parte del loro contenuto dormiva nelle profondità del suo essere, avvolto da una nebbia spesso e poco chiaro.


Il motivo per cui era venuto qui era per assimilare più velocemente queste informazioni.


Una luce spettrale iniziò a brillare tra le sue sopracciglia, sembrava che un occhio si stesse aprendo sulla sua fronte.


Era un bagliore mistico, pareva che potesse fare luce sul passato, sul presente e sul futuro. Scintillava sulle rune da combattimento lasciate dal Maestro della Strada Asura e dal primo antenato degli spirita, facendole brillare ancora di più.


Era lo strano occhio daevico del Palazzo del Dao che Lin Ming aveva aperto di recente.


Quando l'occhio daevico apparì, sembrò illuminare tutto l'universo, facendo disperdere la nebbia e l'incertezza.


Molte delle scritte confuse delle pagine dorate nel mare spirituale di Lin Ming iniziarono ad emanare una luce sconfinata mentre l'occhio daevico le scaldava. I testi iniziarono a diventare sempre più rumorosi e una grande porzione della foschia attorno ad essi si dissipò, sembrava che un sole stesse trapelando dall'orizzonte.


Ogni parola sembrava un antico re divino, sussurrava delle verità.


Lin Ming all'inizio non capì cosa significassero, ma gradualmente il suo corpo e il suo mare divino ne furono influenzati.


Alcuni testi cominciarono a pervadere il suo fisico quasi indistruttibile. Sulla sua pelle dura come le stelle cominciarono ad apparire dei piccoli caratteri che sembravano dei girini che nuotavano nell'acqua, seguiti da innumerevoli immagini.


...Degli esperti supremi stavano assorbendo stelle al centro dell'universo, trasformandosi in antichi soli brillanti...


...Un re divino usava la sua carne e il suo sangue per costruire un mondo. La sua energia si trasformò in una pioggia che nutriva ogni forma di vita...


Apparirono sempre più significati che illuminavano l'anima divina di Lin Ming. Il flusso infinito di informazioni sembrava un fiume impetuoso che si precipitava verso di lui.


Con il passare del tempo, la sua comprensione riguardo le pagine dorate si approfondì sempre di più.


Il mondo circostante, insieme alle rune lasciate nell'antico campo di battaglia dall'antenato degli spirita tornarono a scintillare dopo così tanti anni di silenzio, brillando con un'armonia meravigliosa.


Queste rune erano lievi tracce di energia nera, agili e stimolanti.


Ogni filo di energia nera conteneva un'esperienza del vecchio antenato spirita. Ogni scena raffigurava il vero significato delle Sacre Scritture...


Energia nera vorticava attorno a Lin Ming. Le sconfinate rune delle pagine dorate rimbombarono in risposta. Anche le rune da battaglia lasciate dall'antico antenato erano tinte d'oro.


Lin Ming meditò, perso in uno stato di illuminazione da cui non riusciva ad uscire.


...L'universo... lo spazio e il tempo... la vita e la morte...


Gradualmente, gli antichi testi immersi nella sua pelle iniziarono a brillare. Poi la sua carne, il suo sangue, le sue ossa e perfino la sua anima iniziarono a ruggire.


Mentre risuonava questo rimbombo, cadde in trance e rimase completamente immobile.


Prima il suo cuore si fermò e il suo sangue si bloccò. Un solo respiro divenne così lungo che sembrò svanire completamente.


Sedeva solitario nell'antico campo di battaglia oscuro. Sembrò sciogliersi nel frammento di nucleo su cui era posato.


Dopo chissà quanto tempo. La sua pelle e la sua carne iniziarono a seccarsi, apparirono degli anelli misteriosi attorno alle sue ossa.


Rimase immobile come prima, anche la sua vitalità sembrava ferma. Se un altro praticante di arti marziali lo avesse visto in queste condizioni, sicuramente sarebbe rimasto sorpreso perché sembrava proprio morto.


Dopo un po' la sua pelle cominciò a cadere a pezzi, trasformandosi in polvere e disperdendosi attorno. Tuttavia sotto iniziò ad apparire pelle nuova e cristallina come quella di un bambino, era piena di vitalità come la primavera dopo l'inverno.


Con il passare del tempo, la vitalità del sangue di Lin Ming divenne sempre più vibrante. Il suo corpo pareva un materiale celeste perfetto, scintillava. Il suo fuoco vitale era impetuoso, pieno di forza. Ogni respiro che faceva faceva rimbombare l'essenza del mondo e radunandola, si sarebbero potute raffinare preziose medicine miracolose.


Durante il processo di illuminazione, le rune dell'esistenza nel suo corpo si erano fuse ancora di più con lui, permettendogli di sperimentare una trasformazione della vita e della morte.


Prima la sua vitalità si era spenta e poi, sull'orlo della morte, era emersa nuovamente!


Lin Ming aprì gli occhi, sembrava irradiare una luce stellare nella sconfinata galassia.


Volò verso l'alto, completamente nudo. Tuttavia sospirò con emozione scuotendo la testa.


"Che peccato, ho solo le rune della vita e della morte e quattro pagine dorate. Non ho tutte le Sacre Scritture, né il libro nero... le pagine dorate rappresentano la vita delle Sacre Scritture e il libro nero la morte. Non posso comprendere la morte appieno senza aver visto il libro della morte!


Dopo aver meditato, la comprensione di Lin Ming nei confronti della vita e della morte aveva raggiunto un nuovo picco.


Se avesse potuto esaminare il libro nero e capire davvero il Concetto di Morte, allora non avrebbe soltanto perso della pelle vecchia. Il suo intero corpo si sarebbe decomposto, la sua carne e le sue ossa sarebbero collassate.


Quella sarebbe stata una vera morte.


E quando la morte fosse arrivata al suo picco, avrebbe potuto usare le pagine dorate della vita per rinascere. Avrebbe coltivato la vitalità più potente e scolpito il suo fisico per ottenere una nuova vita.


Era come rinascere, una reincarnazione. Anche la sua età scheletrica sarebbe cambiata; avrebbe infranto le leggi celesti.


Questa era l'origine della grande arte della reincarnazione che coltivava Sheng Mei.


Dopo aver superato un ciclo di morte e rinascita, era come attraversare il Samsara.


Se avesse potuto fondersi insieme con l'Anima Eterna, allora avrebbe potuto coltivare la legge della Vita Eterna e diventare immortale.


Queste erano le Sacre Scritture complete.


<em>'Il libro nero... mi piacerebbe proprio vederlo...'</em>


Pensò con un po' di rimpianto Lin Ming. Se avesse potuto coltivare sia il libro nero che quello dorato, allora ogni reincarnazione lo avrebbe potenziato.


Sfortunatamente, non sarebbe mai riuscito ad ottenere il libro nero. Anche se l'avesse chiesto a Sheng Mei, non sarebbe riuscita a darglielo in prestito. Quel tesoro era nelle mani dell'Imperatore Spirituale.


Forse questo libro nero era l'occasione fortunata più grande dell'Imperatore Spirituale. Come poteva darlo in prestito ad altri?


Solo il Cubo Magico superava il libro nero in quanto a valore. Ma naturalmente sarebbe stato impossibile scambiarlo.


Scuotendo con amarezza la testa, Lin Ming mosse il braccio. Il potere sconfinato dell'esistenza si condensò nel suo corpo, formando un lungo abito viola chiaro.


Chiamò Hong'er, che si nascose nel suo corpo. Poi lasciarono l'antico campo di battaglia.


Immaginava che fosse passato molto tempo dalla sua illuminazione. Forse il campo di battaglia del Sogno Akashico si era aperto chiuso già diverse volte.


Lin Ming lasciò la foresta. Voleva chiedere informazioni su quando si sarebbe aperto il campo di battaglia del Sogno Akashico.


Lin Ming sussultò e si irrigidì sul posto. Non troppo lontano vide uno splendido lago che sembrava contenere giada liquida e stranamente era completamente calmo. Era così pacifico che sembrava quasi morto.


Attorno al lago non c'era erba, solo una riva grigia e rocciosa. Qualcuno era seduto lì vicino tenendo una canna da pesca.


Da lontano sembrava un giovane.


Lin Ming rimase a fissare la sua schiena per molto tempo. Non sapeva perché, ma sentiva che questa persona aveva un'aura strana.
                                


                                



