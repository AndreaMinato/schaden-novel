---
weight: 18580
title: Capitolo 1858 – Il Vecchio Giovane
pubDate: 2025-12-15T08:37:10.454Z
tags:
    - mw
---


Capitolo sponsorizzato, ringraziamo Matteo!
9 capitoli in coda 0/5,
-Schadenfreude


Questo giovane non emanava l'aura delle leggi e il suo fisico e le sue fondamenta erano ordinarie. Il livello della sua coltivazione non era elevata, ma mentre stava pescando sembrava fondersi con l'ambiente circostante in perfetta armonia.


Lin Ming esitò per un momento e poi si avvicinò.


Il giovane chiaramente aveva percepito il suo arrivo, ma continuò a pescare come prima, seduto vicino al lago intoccato.


"Ci sono dei pesci qui?"


Chiese all'improvviso Lin Ming. La sua comprensione delle leggi dell'Esistenza aveva raggiunto un livello estremamente elevato e poteva sentire che questo lago era completamente privo di vitalità. Non c'erano forme di vita, nemmeno delle alghe. Non si sarebbe ottenuto nulla pescando qui.


"Non ce ne sono."


La voce del giovane era un po' cupa, senza emozione.


Non si girà. Lin Ming notò che le mani del giovane sembravano delicate come quelle di una donna, le sue dita erano sottili e le sue unghie parevano fatte di cristallo. Pareva stabile come una scultura mentre teneva la canna da pesca.


Nel suo pollice destro indossava un semplice anello di giada su cui erano incise rune di leggi, sembrava misterioso, eppure incredibilmente semplice.


"Se non ci sono pesci, perché sta pescando?"


Chiese perplesso Lin Ming. Era sicuro che questo giovane non fosse affatto ordinario. Questa convinzione era basata puramente sul suo intuito.


"Pesco per un Concetto."


Disse con lo stesso tono cupo. Dava una strana sensazione ascoltarlo.


"Il Concetto di morte?"


Chiese Lin Ming. Questo lago era privo di vitalità, ciò che possedeva di più era il Concetto di Morte. Sarebbe stato possibile comprenderlo qui.


Ma era solo possibile; in confronto alle piattaforme del santuario della catena montuosa del dio caduto non c'erano paragoni. Il Concetto di Morte qui era fin troppo superficiale.


Il giovane di fronte a lui era misterioso e chiaramente non era un mortale ordinario. Eppure stava pescando qui per un Concetto. Questo confuse Lin Ming.


Cosa poteva percepire qui? Era solo un lago morto.


Ma Lin Ming non rispose imprudentemente. Percepì con cautela le leggi circostanti e non trovò nessuna anomalia. Quest'area era ordinaria, vicina ai confini esterni della foresta e le bestie spirituali vicine erano deboli. Sul fondo del lago c'erano alcuni corpi di animali morti, ma la maggior parte di essi era qui da centinaia di migliaia di anni e si erano trasformati in fragili fossili. Da vive quelle bestie erano ordinarie.


Combinando tutti questi fattori insieme, questo rimaneva comunque un lago morto estremamente ordinario.


Anche se Lin Ming aveva già esaminato il lago, non giunse ad una conclusione. Chiese in risposta: "C'è qualcosa di speciale in questo lago?"


Il giovane scosse la testa: "Non c'è niente di speciale, è piuttosto ordinario."


Poi posò la canna da pesca e si girò.


Vedendo il suo volto, lo sguardo di Lin Ming rivelò stupore.


Lo sguardo del giovane era appannato e non era affatto limpido. Solo un vecchio sull'orlo della morte avrebbe avuto degli occhi del genere.


Anche se il giovane aveva una pelle cristallina, Lin Ming sentiva che il suo corpo emanava un'aura antica, come se esistesse da tempo immemore.


Come se... nascosta in questo giovane ci fosse un'anima incredibilmente vecchia.


"Lei è..."


Lin Ming si ritirò istintivamente, mantenendosi in assoluta allerta.


Era sicuro che non avesse incontrato per caso questa persona.


Il giovane guardò Lin Ming e non reagì alla sua sorpresa, invece disse: "Persegui solo i tuoi scopi, cercherai di ottenere ciò che ti sembra prezioso, ma rinuncerai a ciò che è insignificante. Ad esempio questo lago. Se fossi passato da questo lago, temo che non lo avresti nemmeno degnato di un'occhiata..."


Lin Ming rimase in silenzio. Era normale, non solo lui, chiunque al mondo avrebbe fatto lo stesso.


Anche gli eminenti monaci del Monte Potala che avevano raggiunto l'illuminazione, così nobili e che si distanziavano da desideri ed emozioni in un certo senso perseguivano uno scopo.


Il giovane guardò Lin Ming. Anche se la sua immagine non si rifletteva nemmeno nei suoi occhi appannati, Lin Ming ebbe la sensazione di essere attraversato dal suo sguardo.


Lin Ming trattenne il respiro, cercò di calmarsi e si tenne in massima allerta.


"Senior, chi è lei?"


Lin Ming cambiò tono. Il giovane si limitò a guardarlo e scosse la testa.


"Durante la tua vita hai superato ogni ostacolo, avanzando con uno slancio inarrestabile. Ti precipiti disperatamente verso il picco delle arti marziali e superi ogni altro membro della tua generazione. Da quando sei maturato, hai preso un po' di scorciatoie."


"Ma così hai anche perso qualcosa. La strada delle arti marziali è più misteriosa e grande delle leggi del Dao Celeste. Esistono anche esperienze ordinarie. Ti stai perdendo una sezione del tuo cammino..."


"Come questo lago?" Chiese piano Lin Ming. Poteva percepire che le parole di questo giovane dallo sguardo vecchio contenevano delle grandissime verità, ma non riuscì a comprenderle immediatamente.


Cos'erano queste cosiddette esperienze ordinarie?


Il giovane sorrise con gentilezza senza rispondere direttamente. "Si può dire che il tuo percorso sia stato troppo facile. In passato puoi aver trovato alcuni ostacoli, ma non sono stati affatto sufficienti. Sei invincibile tra i tuoi coetanei. In battaglia canti solo vittoria e hai sconfitto innumerevoli rivali. Si può anche dire che tu non abbia mai sperimentato una vera sconfitta, ma questo potrebbe diventare il tuo limite, rendendoti impossibile raggiungere il picco delle arti marziali!"


Le parole del giovane risuonarono con forza nella mente di Lin Ming.


Non aveva mai sperimentato una vera sconfitta?


A Qingsang aveva perso Lan Yunyue a causa di Zhu Yan.


Nell'isola della Divina Fenice era stato costretto a fuggire da Xuan Wuji ed era diventato un fuggitivo nel Sacro Continente dei Demoni.


Dopodiché, quando aveva visitato i quattro Reami Divini, Yang Yun aveva complottato contro di lui e l'Antico Diavolo aveva quasi rubato il suo corpo.


E quando aveva raggiunto il Regno Divino, aveva combattuto contro Tian Mingzi due volte, sull'orlo della morte entrambe le volte.


E dalle parole del giovane, non erano state vere sconfitte, solo degli ostacoli minori.


"Una strada delle arti marziali spianata, per chi non è stato costretto a prendere scorciatoie e canta solo inni di vittoria, è facile incontrare un ostacolo mentre coltiva, rendendogli impossibile raggiungere il vero picco delle arti marziali."


Lin Ming si rese conto di cosa stava dicendo questo giovane e rinunciò a scoprire chi era.


Sapeva che se questa persona avesse voluto rivelare la sua identità, naturalmente l'avrebbe saputo.


In quel momento, il giovane si era già alzato.


Sollevò la canna da pesca. L'anello nel suo pollice emise una luce verde spettrale. Quando guardò Lin Ming, una luce pensierosa e intrigante brillò nei suoi occhi.


Lin Ming e il giovane si guardarono. Lo sguardo appannato dell'altra persona aveva lasciato una profonda impressione su di lui.


"Mi stava aspettando qui?"


Lin Ming si raggelò. Naturalmente provava inquietudine nell'incontrare una persona dalle origini sconosciute dalla forza di gran lunga superiore alla sua.


Ma il giovane si limitò a sorridere gentilmente e scomparì senza dire un'altra parola.


Calpestò l'acqua del lago e svanì nella nebbia.


Lin Ming fece un respiro profondo. Questo giovane misterioso lo riempiva di orrore e apprensione.


"Fratello Lin, quella persona è... terrificante..."


Dopo che il giovane se ne andò, Lin Ming sentì una voce timida riecheggiare nella sua mente, era Hong'er.


"Cos'hai visto?" Chiese Lin Ming. Forse Hong'er aveva visto qualcosa.


"Non lo so... non ho nemmeno osato guardarlo. Mi sono nascosta ed ero troppo spaventata perfino per respirare, perché avrebbe potuto scoprirmi..."


Disse Hong'er cercando di riprendere coraggio.


"Mm... capisco. Non mostrarti così di frequente in futuro..."


Le parole di Hong'er lo fecero diventare pensieroso.


Chiese velocemente ad uno sfidante del campo di battaglia del Sogno Akashico e confermò che presto l'evento sarebbe riniziato. Aveva anche scoperto di essere rimasto qui in isolamento per sedici anni.


In altre parole, contando anche il periodo in cui era rimasto sulla piattaforma del santuario, era rimasto nell'universo del Sogno Akashico per 32 anni.


Per Lin Ming e per i praticanti di arti marziali dalla vita lunga, 32 anni erano pochissimo tempo, ma in realtà era metà del tempo che aveva a disposizione prima che si scatenasse la calamità.


La guerra poteva scoppiare da un momento all'altro.


Lin Ming lasciò il campo di battaglia del Sogno Akashico e rientrò nella catena montuosa del dio caduto. Questa il luogo di incontro che aveva stabilito con Sheng Mei. Finché fosse tornato qui, Sheng Mei l'avrebbe saputo.


Si erano accordati in modo che lui potesse restituirle le pagine.


"L'hai visto?"


Sheng Mei arrivò nel profondo della notte, proprio dietro Lin Ming.


Lin Ming alzò le sopracciglia e si girò a guardarla.


In quel momento, Sheng Mei stava indossando un lungo abito rosso scuro, il suo sguardo sembrava contenere delle stelle. Sembrava una dea dell'ombra, emanava un'aura mistica e nobile.


Il vento della notte soffiò gentilmente. Il mantello di Sheng Mei svolazzava. L'atmosfera era raggelante. Era difficile per Lin Ming capire cosa stesse pensando dalla sua espressione.


"Lui? Quel giovane misterioso?"


La domanda di Sheng Mei confermò le ipotesi di Lin Ming, ma questo lo fece rabbrividire.


Il silenzio di Sheng Mei equivaleva ad un assenso.


"L'ho visto..." Lin Ming fece un respiro profondo. Guardò Sheng Mei cambiando espressione: "Quel giovane dall'aspetto antico... è l'Imperatore Spirituale?"
                                


                                



