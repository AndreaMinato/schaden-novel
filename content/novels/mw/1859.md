---
weight: 1859
title: Capitolo 1859 – Il Sospiro di Sheng Mei
pubDate: 2025-12-15T08:37:10.454Z
tags:
    - mw
---


Capitolo sponsorizzato, ringraziamo Matteo!
8 capitoli in coda 0/5,
-Schadenfreude


Dalla sua domanda, Sheng Mei doveva sapere chi era quel giovane misterioso. Ma Lin Ming non poté che pensare all'Imperatore Spirituale visto che era così potente da essere insondabile e gli incuteva così tanta paura e apprensione.


"Sì."


Sheng Mei annuì lentamente. Non era sorpresa che Lin Ming avesse capito l'identità di quel giovane.


L'Imperatore Spirituale era la persona che deteneva il controllo degli spirita e dei sette cieli degli spirita. Anche se avevano molte Vere Divinità, perfino queste altre figure consideravano l'Imperatore Spirituale il loro sovrano.


Lin Ming provava orrore nei confronti di questa persona così potente e misteriosa.


"Se non ha scoperto Hong'er, non dovrebbe aver scoperto il Cubo Magico..."


Lin Ming sudò freddo. Quando aveva incontrato il giovane misterioso, Lin Ming aveva provato a fare del suo meglio per contenere ogni suo pensiero ed emozione. Anche così, lo aveva smascherato completamente.


Fortunatamente il Cubo Magico era un supremo strumento divino e Hong'er era una figura estremamente misteriosa che poteva perfino vedere attraverso le leggi lasciate dal creatore delle Sacre Scritture.


Erano due entità che superavano ogni immaginazione. Se avessero nascosto la loro aura più che potevano, nemmeno una Vera Divinità avrebbe potuto scoprirli.


Inoltre, da ciò che aveva saputo Lin Ming, l'Imperatore Spirituale non doveva avere mai visto il Cubo Magico.


<em>'L'Imperatore Spirituale... perché è venuto da me?'</em>


Pensò impressionato Lin Ming. Senza dubbio, l'Imperatore Spirituale doveva averlo aspettato deliberatamente sulla riva di quel lago morto!


Quel giovane aveva detto che la sua strada era stata troppo facile e non lo avrebbe portato al vero picco delle arti marziali. Queste parole gli avevano lasciato una profonda impressione, ma non credeva che l'Imperatore Spirituale sarebbe rimasto lì solo per lasciare queste parole e aiutarlo a guidare la sua coltivazione.


Lo sguardo di Lin Ming ardeva e fissava Sheng Mei. Aspettava la sua risposta; era una questione molto importante!


L'Imperatore Spirituale era troppo importante. Anche se l'umanità non aveva conflitti di interesse con gli spirita adesso e poteva anche considerarlo un alleato indiretto. Lin Ming era comunque allarmato dal fatto di essere stato notato da questa figura dalla forza inimmaginabile che poteva controllare la sua vita.


Sheng Mei sospirò e non rispose.


Lin Ming continuò a fissarla: "Perché stai sospirando?"


"Sto sospirando per il tuo destino..."


Disse piano.


Lin Ming si raggelò sempre di più: "Perché stai sospirando per il mio destino?"


Sheng Mei scosse la testa senza dire altro.


Anche Lin Ming fece lo stesso.


Dopo un quarto d'ora di silenzio, Sheng Mei lo guardò.


"Lin Ming, lascia che te lo chieda un'altra volta. Saresti disposto ad abbandonare l'umanità, tutto quanto e seguirmi per raggiungere il picco delle arti marziali, sondando i limiti della strada delle arti marziali e creando un vasto mondo separato dai 33 Cieli di cui diventeremmo sovrani?"


Le parole di Sheng Mei erano piene di un'oscura tentazione. Inoltre, mentre parlava, Lin Ming poteva sentire un invisibile campo di forza coprirli, isolando ogni suono dall'esterno.


Non sapeva perché, ma lo sguardo di Sheng Mei fece accelerare il suo battito cardiaco.


In quel momento intuì che i suoi occhi erano pieni di sincerità e speranza, rendendo quasi incapaci di rifiutare...


A Lin Ming era sembrato che Sheng Mei fosse una donna forte, calcolatrice e piena di ambizione. Quando era in sua compagnia, in superficie sembrava che andassero d'accordo e mentre cooperavano pareva che fossero in sintonia.


Ma in realtà Lin Ming era sempre stato guardingo nei suoi confronti. Se poteva fidarsi al 120% di Xiao Moxian, Qin Xingxuan e Mu Qianyu, per lei poteva avere meno del 20% di fiducia.


In quel momento però, per qualche motivo, era sicuro che stesse dicendo la verità, che queste parole provenissero dal profondo del suo cuore. Lin Ming voleva rifiutare, ma non ci riuscì.


Questo perché poteva intuire che Sheng Mei doveva aver radunato una grande determinazione per dirlo e forse sarebbe stata l'ultima volta che l'avrebbe chiesto. E se avesse rifiutato, avrebbe rinunciato a qualcosa di importante.


"L'Imperatore Spirituale... come può lasciare che esista?"


Chiese lentamente Lin Ming nell'incantesimo isolante.


Senza dubbio, anche l'Imperatore Spirituale era un individuo dall'enorme ambizione. Se gli fosse rimasto molto tempo da vivere, come avrebbe lasciato crescere un talento di una razza rivale?


Anche se all'Imperatore Spirituale non fosse rimasto molto da vivere, avrebbe comunque dovuto scegliere un erede e non avrebbe di sicuro selezionato un umano per farlo.


"Io e l'Imperatore Spirituale siamo ben più diversi di quanto tu ti possa immaginare. Ti sto solo chiedendo: accetterai?"


Le parole di Sheng Mei erano ambigue. Non spiegò nulla a Lin Ming, si limitò a continuare a guardarlo con sincera speranza.


Sembrava non fosse l'Imperatrice Spirituale che dominava gli spirita e guardava dall'alto il mondo, ma una donna delicata che suscitava compassione.


"Non capisco..."


Disse piano Lin Ming. Le parole di Sheng Mei lo stavano sorprendendo.


Sheng Mei scosse la testa: "Voglio solo chiederti questo e sapere la tua risposta. Se accetterai, risponderò ad ogni tuo dubbio, ma se rifiuterai temo che in futuro, forse..."


Sheng Mei non continuò a parlare. Le sue ultime parole gli diedero una strana sensazione allo stomaco, aveva la sensazione che dirle l'avrebbe ferita.


Lin Ming sapeva che se avesse accettato le condizioni di Sheng Mei, forse gli avrebbe insegnato tutte le Sacre Scritture!


Per lui sarebbe stato un vantaggio inimmaginabile!


"Non puoi aspettare?"


Lin Ming aveva già fatto un passo indietro. La cosiddetta attesa sarebbe stata aspettare che raggiungesse il picco dello stadio di Empireo, aspettare che avesse abbastanza forza da contendere con il Sovrano dei Saggi Zaohua e anche ribaltare le sorti della guerra.


Una volta che l'umanità fosse stata al sicuro, allora avrebbe avuto più scelta. Avrebbe potuto perseguire con sincerità il picco delle arti marziali.


Tuttavia... Sheng Mei scosse la testa.


"No."


Rifiutò ogni compromesso, sbalordendolo.


"Perché?"


"Non ho tempo."


Sheng Mei rivelò uno sguardo nervoso.


Non aveva tempo?


Lin Ming fece un respiro profondo, cercando di ricomporsi. In quel momento gli vennero in mente i suoi genitori, Xiao Moxian, Mu Qianyu, Qin Xingxuan, Lin Xiaoge, gli Empirei Sogno Divino, Vasto Universo e anche Primordius, che gli aveva lasciato un'eredità. C'era anche il drago nero dell'Antico Abisso Demoniaco e gli innumerevoli umani che aveva incrociato lungo il suo cammino, aiutandolo e sostenendolo...


Non poteva abbandonarli.


Un umano non era mai indipendente, aveva bisogno di una società e di essere riconosciuto dagli altri.


Lin Ming non poteva raggiungere il picco delle arti marziali tutto da solo.


Sopportare una vita immortale di solitudine.


Era un fato disperante.


Alla fine... strinse i denti e scosse la testa.


"Mi rifiuto!"


Sheng Mei mostrò uno sguardo deluso. Osservò Lin Ming e chiuse lentamente gli occhi. Le sue lunghe ciglia sembravano tremare sotto la luce delle stelle.


Con un sospiro, si girò e guardò la volta celeste sconfinata.


Il suo profilo sbalorditivo era delineato dal suo abito rosso scuro. Mentre fluttuava a mezz'aria, emanava un fascino incredibile.


Sembrava una dea che controllava il creato, perfetta e inamovibile. Ma in quel momento rivelò anche un senso di perdita dal suo sguardo.


Perché l'aveva chiesto di nuovo?


Forse... aveva solo bisogno di un motivo per rinunciare...


"Lin Ming... sei una falena attirata dalla fiamma. Anche se sai che c'è un fuoco impetuoso di fronte a te, ti precipiti disperatamente tra le fiamme..."


"Anche io, sono una falena..."


La voce di Sheng Mei risuonava nella notte.


Lin Ming era silenzioso. Vero, era una falena.


I saggi erano incredibilmente potenti. Forse, non importava quanto ci avesse provato, anche se avesse esaurito tutto il suo potenziale e si fosse sacrificato, non sarebbe comunque riuscito a fermare l'invasione.


Ma Sheng Mei... quali fiamme stava affrontando?


"Le tue parole, sembrano familiari..."


Lin Ming sospirò. Si ricordò di quando aveva 15 anni e di come aveva appena intrapreso la strada delle arti marziali, gli mancavano le medicine per aiutare a depurare e a guarire il suo corpo. E un mortale avrebbe potuto rimanere deturpato per il resto della vita se gli fossero mancati materiali e medicine per nutrire il suo fisico.


In passato, aveva radunato soldi per acquistare queste medicine. Aveva disegnato simboli di iscrizione e si era recato in varie piazze della città, case d'asta e negozi di associazioni, ma visto che non era famoso, era stato respinto.


Il suo primo amore, Lan Yunyue, aveva visto questo fallimento.


Allora, il consiglio che gli aveva dato era simile alle parole di Sheng Mei...


"Ricordo... che quando ero un mortale, una mia vecchia amica mi ha avvertito di non essere testardo e di non continuare a praticare le arti marziali. Non voleva che trascorressi il resto della mia vita da invalido. Ma la mia risposta è stata...


"Il cammino delle arti marziali è come una fiamma. Praticare le arti marziali causerà solo dolore. I pericoli sono innumerevoli e il percorso pieno di ostacoli. Chiunque ci cammini prima o poi verrà ridotto in cenere, ma un vero praticante di arti marziali rinascerà da queste ceneri. Anche se sono solo una debole falena, camminerò senza esitazione tra le fiamme. Combatterò il mio destino per quella possibilità su un milione in cui sperimenterò il mio samsara e rinascerò come una fenice.  E ormai non sono più una falena..."


Mentre parlava, Lin Ming si sentì confuso.


Sapeva di stare abbandonando una strada facile e che stava scegliendo un percorso pieno di dolore e ostacoli, e non sapeva nemmeno se sarebbe potuto sopravvivere.


E quando aveva fatto questa scelta, sembrava che avesse ferito Sheng Mei. Tuttavia non sapeva quali difficoltà di cui non poteva parlare avesse Sheng Mei...


"Dimenticati di ciò che ho detto stasera."


Sheng Mei si calmò all'improvviso. Si girò, la delusione nel suo sguardo era già completamente svanita, rimpiazzata da una fredda indifferenza.


Sembrava che ciò che avesse appena visto e sentito Lin Ming fosse stata solo un'illusione. Come se quella misera Sheng Mei non fosse mai esistita.


Era la stessa di sempre, l'Imperatrice degli spirita che dominava il mondo e guardava dall'altro tutti gli altri!


"Lin Ming, un verme che vive tra le foglie morte e i rami caduti non capirà mai la bellezza e la grandezza di questo mondo. Hai fin troppe catene che ti inchiodano a terra. La strada delle arti marziali è una lotta contro il cielo e per raggiungere il picco bisogna schiacciare il cielo. Fin dai tempi antichi, chi è stato disposto ad abbandonare tutti gli altri naturalmente possedeva un grande talento, eppure sono stati comunque sconfitti, figuriamoci qualcuno come te che ha scelto di addossarsi una responsabilità così grande e di proteggere la tua razza. Non sai com'è finito l'Empireo Sigillo Divino tre miliardi anni e mezzo fa? Era una figura davvero impareggiabile, un Vero Drago, ma ha scelto anche lui di farsi carico del destino dell'umanità e alla fine è morto in battaglia. Che peccato, che perdita!"


Sheng Mei sospirò piano. Lin Ming scosse la testa: "Non sono l'Empireo Sigillo Divino. Ho la mia strada da percorrere. E in futuro non rimpiangerò le scelte che ho fatto!"
                                


                                



