---
weight: 186
title: Capitolo 186 - Veleno del Lupo
pubDate: 2025-10-16T07:28:18.448Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)</em>


Capitolo da editare.
-Schadenfreude</em>


Al di fuori della Pagoda dello Stregone erano passati sette giorni e sette notti.


"Awoooo!"


Nelle sale oscure e silenziose della Terra Sacra dello Stregone, ululò all'improvviso. Un Lupo Putrescente delle dimensioni di una piccola mucca si precipitò in avanti, dalle sue fauci crudeli pendevano dei pezzi di carne. Il suo corpo puzzava di morte e le sue zanne esposte lasciavano cadere della saliva. Nell'oscurità i suoi occhi verdi erano particolarmente brillanti.


Di fronte al Lupo Putrescente stava scappando una ragazzina. Questa ragazzina era Na Yi.


Il suo volto innocente non aveva alcuna traccia di paura o panico. Invece aveva i denti stretti mentre stava facendo circolare a pieno regime la sua vera essenza, mostrando la sua massima velocità.


Tuttavia Na Yi era solo allo Stadio delle Viscere. Non solo un essere umano era già inferiore in rapidità rispetto ad una bestia feroce; come poteva paragonarsi ad un Lupo Putrescente al picco dell'Alterazione dei Muscoli?


La bestia si stava avvicinando, la stava quasi raggiungendo. Na Yi poteva già sentire il rumore del vento provocato dalla sua corsa e l'odore rancido del fiato del Lupo Putrescente.


<em>Ahoo!</em>


Il Lupo Putrscente balzò in avanti, i suoi artigli affilati raggiunsero la schiena di Na Yi graffiandola.


"Ah!"


Na Yi evocò le sue ultime forze e saltò in avanti. Tuttavia gli artigli del lupo le avevano strappato la pelle della schiena, strappandole i vestiti e ricoprendola di sangue!


<em>Crash!</em>


Na Yi cadde a terra rotolando. Il Lupo Putrescente balzò di nuovo avanti, questa volta i suoi artigli affilati stavano puntando verso la gola di Na Yi.


In questo momento critico, una luce fredda brillò negli occhi di Na Yi.


<em>Whiz!</em>


Risuonò un rumore assordante. Un giavellotto di acciaioscuro spesso come un pollice volò da un buco nel muro e infilzò il Lupo Putrescente, spruzzando sangue ovunque!


"Aowoo..." Il Lupo Putrescente guaì pietosamente. Il giavellotto aveva una forza tremenda al suo interno e inchiodò la creatura nel terreno. Ma l'attacco non finì qui. Mentre la bestia stava cadendo a terra, file di coltelli affilati lo infilzarono dal pavimento, trapassando il corpo del Lupo Putrescente.


<em>Puff!</em>


Il Lupo Putrescente era morto come un cane dopo essere stato trapassato da migliaia di coltelli. Non poteva essere più morto di così.


Vedendo questo Na Yi sospirò di sollievo e crollò a terra. La sua schiena era bagnata di sangue; il lupo aveva lasciato tre profondi tagli sul suo dorso.


La ragazza sentì ondate di dolore che la travolgevano come la marea di un oceano. La sua fronte cominciò ad imperlarsi di sudore.


"Sorellona!"


Na Shui andò di corsa verso di lei, stava piangendo e le sue lacrime cadevano come una cascata.


Per Na Shui, sua sorella era la sua unica speranza, ma anche un sostegno che l'aveva persuasa a continuare a vivere. Se fosse successo qualcosa a Na Yi, avrebbe perso tutto il suo coraggio.


"Sto bene... io... ho solo bisogno di riposare." Na Yi forzò un sorriso, piena di amarezza.


Aveva sottovalutato la velocità di un Lupo Putrescente e aveva ricevuto una ferita così grave.


C'era anche un altro Lupo Putrescente fuori. Nelle sue condizioni come poteva ucciderlo?


Era rimasto del cibo solo per sopravvivere un giorno. Na Yi non era ancora andata nella Pagoda dello Stregone.
Aveva stimato che con le sue attuali forze, al massimo avrebbe potuto superare il terzo piano. Dopodiché sarebbe stato troppo difficile avanzare.


Poteva entrare nella Terra Sacra dello Stregone una sola volta. Era anche l'opportunità più importante della sua vita. Se avesse potuto raggiungere solo il quarto piano, allora come avrebbe potuto trovare il potere per vendicare i suoi genitori in futuro?


Aveva fatto due giuramenti. Uno era di proteggere sua sorella e l'altro era di vendicarsi. Non aveva mai rinunciato a nessuno di questi due obiettivi.


Se potesse coltivare per un anno nella Terra Sacra dello Stregone e arrivare allo stadio dell'Alterazione dei Muscoli, allora sarebbe potuta entrare nella Pagoda dello Stregone, Na Yi era sicura di poter entrare almeno al quinto piano ed arrivare nello Stadio Forgia delle Ossa all'interno della Pagoda dello Stregone. Allora, anche senza dei cavalli, sarebbe stata abbastanza sicura di poter condurre sua sorella al di fuori di questa giungla selvaggia.


Tuttavia il problema più grande era la mancanza di cibo. La sua sola soluzione era uccidere i due Lupi Putrescenti.


Na Yi non poteva affrontare i due Lupi Putrescenti; così aveva preso la decisione azzardata che le sembrava più razionale. Avrebbe usato sé stessa come esca e avrebbe attirato un Lupo Putrescente nella Terra Sacra dello Stregone. Una volta lì avrebbe utilizzato le trappole per ucciderlo!


Sapeva che se fosse entrata nella Pagoda dello Stregone e avesse potenziato la sua forza, allora sarebbe stato più facile attirarli nelle trappole. Tuttavia Na Yi non era disposta a farlo. Non poteva rassegnarsi a sprecare la più grande opportunità della sua vita per questi due Lupi Putrescenti.


Poteva solo fare questa scommessa!


I Lupi Putrescenti erano saprofaghi e di solito mangiavano carcasse. Tuttavia avrebbero anche mangiato delle creature viventi. Na Yi si era approfittata del momento in cui uno di loro era andato a cercare una preda e aveva attirato l'altro rimasto. L'avrebbe guidato tra le trappole e l'avrebbe ucciso!


Ma la sua scommessa era già mezza fallita fin dall'inizio. Aveva sottostimato la rapidità del Lupo Putrescente ed era rimasta ferita a causa della sua negligenza.


L'artiglio di un Lupo Putrescente era tossico!


Un Lupo Putrescente mangiava carogne, i loro corpi contenevano i gas e il veleno delle carcasse.
Una volta graffiati da loro si sarebbe rimasti infettati da un'infestazione e sarebbero morti!


Ora stavano esaurendo il cibo e c'era un altro Lupo Putrescente fuori. Come poteva sfuggire alla morte con la sua ferita?


Na Yi si morse le labbra e prese un pugnale che aveva fissato con una cinghia alla sua cosci. Lo diede a sua sorella e disse:"Ah Shui, ci sono molti libri nella biblioteca della Terra Sacra. Cercane qualcuno che non ha troppo valore e radunali qui. Crea un fuoco e riscalda il pugnale. Poi taglia via la pelle infettata dalla mia ferita..."


Sentendola dire questo, Na Shui si spaventò. Guardò la ferita sulla schiena di sua sorella. Come poteva farlo?!


"Sorellona... Sorellona..."


"Presto! Gli artigli del lupo sono tossici, vai prima che sia troppo tardi!"


"C... capisco." Na Shui strinse i denti. Si girò e corse verso la Biblioteca della terra Sacra con dei libri inutili. Poi, come aveva detto Na Yi, diede fuoco alla pila di libri e li usò per scaldare il pugnale.


Con il coltello tra le mani, Na Shui cominciò a tremare violentemente. Aveva un animo gentile; non aveva mai ucciso nemmeno una gallina. Ora doveva usare questo coltello sulla schiena di sua sorella e quest'arma bruciava.


"Shui, puoi farcela. Credo in te. Se le tossine si diffonderanno, allora sarà troppo tardi!"


Na Yi morse un pezzo di tessuto, aspettando che il dolore arrivasse. Se la sua ferita non fosse stata sulla sua schiena, allora non avrebbe mai chiesto di fare una cosa del genere a Na Shui.


Mentre gli occhi di Na Shui si inondavano di lacrime, strappò via i vestiti dalla schiena di sua sorella. Lì vide la ferita che grondava di sangue nero. Era proprio come aveva detto Na Yi, gli artigli del lupo erano tossici.


Na Shui ansimò, non voleva farlo, ma doveva, altrimenti sua sorella sarebbe morta.


Proprio quando stava per muovere il pugnale, Na Shui sentì il suono di passi dietro di lei. Sussultò e si girò di scatto, puntando il pugnale davanti a sé.


"Chi è?" Na Shui era già agitata; perfino il più piccolo suono l'avrebbe spaventata.


Ma quando si girò e vide il proprietario di quei passi, Na Shui si immobilizzò per lo stupore. Dietro di lei c'era un giovane con i vestiti laceri. Nonostante sembrasse in uno stato pietoso, la sua espressione era calma e sicura.


Mo... Mo Lin...


Na Shui si afflosciò e poi iniziò a piangere. Se non fosse stata in una situazione d'emergenza si sarebbe precipitata verso di lui a piangere di gioia. "Mo... Fratellone Mo, per favore puoi salvere mia sorella? È stata avvelenata da un graffio di un Lupo Putrescente!"


Anche Na Yi vide Lin Ming e il suo cuore si riempì di stupore e sollievo. Mo Lin era ancora vivo?!


Come poteva essere? Nelle note, Na Yanda aveva scritto di essere rimasto nel Regno Divino per poche ore. Ma Lin Ming ci era rimasto per sette giorni e sette notti!


Sette giorni e sette notti... ed è riuscito a tornare sano e salvo?


Lin Ming guardò la ferita sulla schiena di Na Yi; il sangue che la ricopriva stava cominciando a diventare nero.


Lin Ming premette la mano contro la schiena di Na Yi e un flusso di vera essenza si immerse nel corpo di Na Yi. Le sue capacità di manipolazione di vera essenza avevano quasi raggiunto la perfezione.
Diverse migliaia di filamenti di vera essenza formarono una rete che coprì la ferita.


<em>Puff!</em>


Un flusso di sangue nero uscì dalla schiena della ragazza. In pochi minuti Lin Ming aveva estratto tutte le tossine nel corpo di Na Yi.


Poi Lin Ming tirò fuori una piccola bottiglia di porcellana dal suo anello spaziale e versò un mucchio di polvere sulla schiena di Na Yi. Questa era una medicina di ottima qualità; un decimo di jin di polvere costava diverse centinaia diverse centinaia di liang d'oro.


Lin Ming porse la bottiglia a Na Shui e disse:"Spalma questa medicina su tua sorella."


Na Yi non aveva metà dei suoi vestiti; per Lin Ming era un po' sconveniente che lui stesso spalmasse la medicina.


"Oh... va bene." Sussurrò Na Shui per poi aiutare sua sorella ad applicare il medicinale. Mentre lo faceva non poté non sbirciare verso Lin Ming. Il modo in cui il ragazzo aveva estratto il veleno dal corpo di Na Yi le aveva impressionata.


Questa scena era stata ancora più memorabile di quando Lin Ming aveva eliminato l'uomo con la faccia da scimmia e il tizio pelato, salvandole.


Pensava che Lin Ming fosse soltanto capace di combattere. Non si aspettava che avrebbe usato un metodo così misterioso per guarire le ferite.


Lin Ming era diventato una figura onnipotente nella mente impressionabile di Na Shui.


Una volta che la medicina venne applicata alla ferita, il dolore di Na Yi diminuì.


Un momento dopo sentì un po' di prurito sul dorso. Questa sensazione appariva solo quando una ferita stava iniziando a guarire.


"Cos'è successo? Perché c'è una bestia feroce qui?" Lin Ming notò il cadavere del Lupo Putrescente nell'angolo. Come aveva fatto quella bestia feroce ad entrare nella Terra Sacra dello Stregone?


Na Shui si asciugò le lacrime e spiegò cos'era accaduto a Lin Ming.


Mentre ascoltava, il ragazzo sentì un po' di rimorso. Non aveva pensato che sarebbe rimasto nella prova della vita e della morte per sette giorni, lasciando in una situazione del genere le due sorelle.


Lin Ming tirò fuori della carne grigliata, della frutta fresca e del pane al vapore, porgendoli a Na Shui e Na Yi. "Va tutto bene. Mangiate un po' prima e poi ce ne andremo da qui."


Uno dei benefici dell'anello spaziale era che qualsiasi cosa al suo interno avrebbe potuto mantenere la sua freschezza. Non importava per quanto tempo rimaneva lì, il cibo sarebbe rimasto fresco e non sarebbe mai marcito.


Na Shui fissò il cibo delizioso e deglutì.


In questi ultimi giorni le due sorelle avevano mangiato del duro cibo secco; era come masticare cera. Non solo, potevano mangiarne solo poco ogni giorno ed erano state tormentate dai morsi della fame.


Ora con così tante fresche delicatezze davanti a loro, la bocca di Na Shui aveva già cominciato a salivare.


Prese subito della carne grigliata per sua sorella e né prese un po' per sé. Voleva divorarla subito, ma si ricordò che c'era Lin Ming lì accanto e all'improvviso arrossì per l'imbarazzo. Invece di mangiare a grandi morsi, si contenne strappando piccoli pezzi.


Di fronte a Lin Ming Na Shui cercò di mantenere delle buone maniere da signorina.


Lin Ming pensò che fosse piuttosto divertente e per tirarla fuori dall'imbarazzo disse:"Mangiate prima, andrò all'uscita a dare un'occhiata."


Dopo aver detto questo, si alzò. Voleva andare a risolvere il problema del Lupo Putrescente, ma ricordando gli strati di trappole della Terra Sacra dello Stregone rinunciò all'idea. Era meglio aspettare che le ferite di Na Yi guarissero e andassero via insieme.


Na Shui arrossì, ma stavolta non ci badò troppo e iniziò a divorare il cibo.


Anche Na Yi mangiò molto. Le due sorelle erano davvero affamate.
                                


                                



