---
weight: 1861
title: Capitolo 1861 – Lotta
pubDate: 2025-12-15T08:37:10.455Z
tags:
    - mw
---


Capitolo sponsorizzato, ringraziamo Matteo!
6 capitoli in coda 0/5,
-Schadenfreude


Sheng Mei sospirò con emozione, come se stesse provando rimpianto per il suo stesso destino.


Lin Ming non sapeva cosa dovesse affrontare la donna tanto da spingerla a fuggire per cento milioni di anni, ma era sicuro che avesse grandi ambizioni.


Proprio come aveva detto...


Un verme che viveva tra le foglie morte e i rami caduti non capirà mai la bellezza e la grandezza di questo mondo!


E un verme non avrebbe superato l'inverno. A causa della sua vita breve, non sapeva dei pericoli di un mondo pieno di ghiaccio e neve.


Ma che dire dei praticanti di arti marziali? Non valeva lo stesso per loro?


Dieci miliardi di anni fa, quei supremi esperti potevano essere stati sconvolgenti, ma erano riusciti a sopravvivere? Al momento il Sovrano dei Saggi Zaohua era potentissimo, ma sarebbe riuscito a vedere cosa sarebbe accaduto tra dieci miliardi di anni?


Sheng Mei non voleva vivere solo per qualche centinaio di milioni di anni. Voleva andare oltre, assistere a tutto ciò che l'universo aveva da offrire!


"Anche se la razza degli dei primordiali non aveva Vere Divinità, è riuscita a contendere con i saggi per così tanto tempo. È grazie al cosiddetto decreto degli dei?"


Lin Ming aveva difficoltà a credere che un solo decreto potesse minacciare il Sovrano dei Saggi Zaohua.


"Il 'cosiddetto decreto degli dei', non sai cos'è? Sai quanto sono intricate le loro origini? Sono oggetti lasciati da molti sovrani impareggiabili dell'antico passato. Si dice perfino che alcuni di essi siano stati lasciati dal Maestro della Strada Asura. Per questo si crede che il Maestro della Strada Asura sia provenuto dalla razza degli dei primordiali!"


"Cosa?!"


Lin Ming era sbigottito. Il Maestro della Strada Asura proveniva dalla razza degli dei primordiali?


"Quale altra alternativa ci può essere? È una figura che è esistita 10 miliardi di anni fa. 10 miliardi di anni fa gli umani, i saggi e gli spirita, le tre grandi razze di quest'era, dovevano ancora ascendere. Le antiche razze che esistono adesso non sono degne di essere menzionate.
È impossibile che avessero avuto il destino o le origini per dare alla luce esistenze impareggiabili come il Maestro della Strada Asura o il creatore delle Sacre Scritture. Gli spirita possono aver dichiarato al mondo che il creatore delle Sacre Scritture è il primo antenato degli spirita, ma in realtà è solo una giustificazione per appropriarsi dell'universo del Sogno Akashico."


Sheng Mei li derise senza pietà. Le sue parole agitarono Lin Ming, sembrava che provasse sdegno nei confronti delle azioni prese dalle figure spirita di alto livello.


"Allora è così..."


Lin Ming si ricordò di come il Maestro della Strada Asura coltivava essenza, energia e divino. Aveva 33 personificazioni e aveva studiato i 33 Dao Celesti per diventare una Vera Divinità.


Era un risultato inimmaginabile, in particolare per le tre razze degli umani, dei saggi e degli spirita.


Ma la razza degli dei primordiali era diversa. Le loro anime, i loro fisici e i loro mondi interni erano tutti incredibilmente potenti, ed erano forti dalla nascita, possedendo il talento per coltivare l'essenza, l'energia e il divino.


Da questo punto di vista, coincideva con il percorso che il Maestro della Strada Asura aveva intrapreso!


Alla fine erano passati 10 miliardi di anni, la civilizzazione delle arti marziali aveva sofferto numerose calamità e la storia era stata persa nelle sabbie del tempo, tutto era diventato vago e sconosciuto.


Era difficile per i coltivatori dell'era moderna accertarsi da che razza provenisse il Maestro della Strada Asura. Ma senza dubbio quella degli dei primordiali era la scelta più probabile.


Allo stesso modo, probabilmente anche il creatore delle Sacre Scritture aveva delle origini terrificanti.


Sheng Mei sembrava aver capito cosa pensava Lin Ming. Sospirò e disse: "I grandi imperatori e i saggi dell'antico passato possedevano quasi tutti corpi divini innati e stirpi particolari. Lin Ming, se desideri diventare un dio e creare la tua strada, lasciando un'eterna leggenda, allora la premessa di tutto questo è... che tu possa diventare un dio..."


Il tono di Sheng Mei era calmo, ma Lin Ming sapeva che non si stava semplicemente riferendo alle fasi iniziali, ma al picco dello stadio Vera Divinità o anche oltre!


Superare una Vera Divinità non era più facile a dirsi che a farsi? Forse non ci sarebbe riuscito nemmeno se l'umanità fosse stata in pace e avesse posseduto l'intera eredità e le risorse della sua razza!


Figuriamoci ora, quando l'umanità presto sarebbe andata incontro ad una grande catastrofe. Lin Ming avrebbe perso il suo supporto e avrebbe dovuto lottare accanitamente. Se fosse stato appena un po' incauto, il suo corpo e la sua anima sarebbero stati distrutti...


"Imperatrice, avrei una domanda... quanti Cieli controllano i saggi?"


Chiese Lin Ming. Voleva una stima approssimativa della forza dei saggi; gli sarebbe stato di grande aiuto.


"Sette, come gli spirita, anche se la loro forza totale è leggermente inferiore!" Disse con certezza Sheng Mei. In un certo senso, l'universo del Sogno Akashico, per una razza, era molto più utile delle Rovine del Regno Primordiale grazie al suo metodo di allenamento.


"Sette... allora, se gli spirita e i saggi possiedono ognuno sette cieli, le numerose antiche razze ne hanno uno, così come la razza umana, allora... rimangono 17 Cieli. Ci sono altre razze?"


Chiese Lin Ming, un po' avvilito. In passato, l'umanità era alla pari con i saggi e gli spirita, ma ora possedevano un solo Cielo.


Naturalmente esistevano ancora moltissimi umani. Molti di loro erano distribuiti tra i vari territori dei saggi e degli spirita, e potevano essere definiti degli schiavi.


Ora all'umanità, che un tempo era stata una delle tre grandi razze, era rimasto solo il vantaggio dei numeri.


Sheng Mei scosse la testa: "Non ci sono così tante razze. Molti dei 33 Cieli sono pieni di trappole mortali o lande selvagge. Alcune hanno leggi caotiche, altri energia origini sottile, e alcuni sono anche pieni di potenti bestie feroci: tutti questi problemi sono le conseguenze lasciate dalle grandi guerre delle cento razze dei tempi antichi. Ma... in realtà non è un problema.
Le leggi caotiche possono essere riordinate, si può rigenerare l'energia origin e le bestie feroci possono essere uccise, tuttavia... il fattore chiave è che il Muro del Sospiro Divino di questi Cieli non si è indebolito molto, nemmeno durante l'ultimo ciclo del Samsara di 3,6 miliardi di anni fa. Per questo è difficile per chiunque a parte una Vera Divinità entrare negli altri Cieli.
Così, sia per i saggi che per gli spirita, è difficile occuparli ed è il motivo per cui sono isolati al momento. Tuttavia, in futuro sicuramente delle razze si espanderanno lentamente per tutti e 33 i Cieli!


"Capisco..."


Lin Ming fece un respiro profondo. Era chiaro che la civilizzazione delle arti marziali fosse nel suo periodo più glorioso 10 miliardi di anni fa. Allora, probabilmente tutti e 33 i Cieli si erano sviluppati appieno.


Ma in seguito, per qualche motivo, molte antiche razze erano andate in declino e si erano estinte. La civilizzazione delle arti marziali era tornata nei suoi stadi iniziali e doveva essere sviluppata daccapo. Ora i maestri dell'era attuale erano inferiori sia in qualità che in quantità rispetto a 10 miliardi di anni fa.


Forse, con il passare del tempo, la civilizzazione delle arti marziali forse sarebbe tornata prospera come 10 miliardi di anni fa, o forse sarebbe entrata in declino.


Ascendere, scomparire per poi ricominciare il ciclo, sembrava una delle norme del Dao Celeste.


Di fronte ad un confine del genere, perfino figure impareggiabili come il Maestro della Strada Asura e il creatore delle Sacre Scritture erano stati impotenti.


"Come posso andare nell'universo della razza degli dei primordiali?" Chiese Lin Ming. Dato che gli spirita potevano entrare in guerra contro i saggi, che stavano lottando contro le antiche razze, gli spirita dovevano avere un metodo per raggiungere le antiche razze.


"Desideri davvero andare?" Sheng Mei guardò Lin Ming, accigliata. All'inizio voleva dirgli che l'era dell'umanità si stava avvicinando alla sua fine, ma non si sarebbe mai immaginata che volesse andare dalla razza degli dei primordiali.


"Sì!"


Lin Ming non voleva vagare senza méta. La razza degli dei primordiali poteva avere qualche rapporto con il Maestro della Strada Asura e, solo per questo, doveva andare a dare un'occhiata, almeno per vedere cosa fosse il decreto degli dei.


Sheng Mei lo fissò. Sapeva che una volta che Lin Ming avesse fatto una decisione, sarebbe stato quasi impossibile fargli cambiare idea. Era fatto così.


Scosse la testa: "Non ho idea se sei coraggioso o folle. Se un giorno dovrai davvero andare incontro alla rovina, allora è sempre meglio che tu muoia per mano mia che per i saggi..."


Mentre parlava, Sheng Mei volò verso l'alto. Il suo profilo elegante era coperto dalla luce lunare, sembrava che stesse camminando per il vento mentre fluttuava nel cielo.


Così se ne andò, senza nemmeno girarsi, portando via con sé la sua confusione e ora la sua risoluzione.


Lin Ming la guardò scomparire all'orizzonte. Sentì un senso improvviso di malinconia che non poteva spiegare...


La prossima volta che si fossero incontrati, come sarebbe stata la situazione?


Le vicissitudini della vita erano mutevoli e veloci a cambiare. Tutti avevano dei limiti in questo grande mondo.


Lin Ming era una giovane aquila che aveva appena imparato a volare. Non poteva volare in alto nel cielo a causa della tempesta imminente. Tuttavia Sheng Mei era potente e aveva completato la sua settima rivoluzione. Una volta che fosse tornata di nuovo allo stadio di Empireo, la sua vera forza combattiva avrebbe potuto raggiungere i confini di una Vera Divinità!


Anche così, avrebbe dovuto sopportare un enorme peso, qualcosa che la lasciava sola e perduta.


Come aveva detto, erano entrambi delle falene che volavano verso le fiamme. Anche se sapevano chiaramente che c'era un fuoco impetuoso di fronte a loro, si precipitavano disperatamente verso di esso.


Anche se i loro momenti iniziali erano stati felici, la situazione avrebbe potuto superare ogni loro immaginazione. Anche gli amici sarebbero potuti diventare ostili, diventando nemici mortali.


Tuttavia, anche sapendo questo, avrebbero seguito le vie che avevano scelto. Questo perché... entrambi erano risoluti e avevano le loro convinzioni!


<em>Se solo fosse rimasto tutto come ci siamo incontrati la prima volta. All'improvviso, guardando indietro tra i fiumi del tempo, gli occhi si riempiono solo di nebbia.


Posso lottare nella polvere e nel caos. Anche se solo una piccola onda, continuerò ad avanzare con coraggio...</em>
                                


                                



