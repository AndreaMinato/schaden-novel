---
weight: 1864
title: Capitolo 1864 – I Reali della razza degli dei
pubDate: 2025-12-15T08:37:10.455Z
tags:
    - mw
---


Capitolo sponsorizzato, ringraziamo Matteo!
3 capitoli in coda 0/5,
-Schadenfreude


I due attacchi di questo giovane fecero fermare l'avanzata dello sciame di saggi.


Lin Ming ne fu lievemente sorpreso. Il talento di questo giovane aveva già superato molti discendenti di Empirei. Un piccolo villaggio aveva un membro d'élite così sbalorditivo. Se una grande organizzazione crescesse un genio del genere, quanto sarebbe stato terrificante?


"Interessante. Apprendista senior Foglia Rossa, lasciami giocare con lui."


Un Re del Mondo dietro Foglia Rossa sogghignò e si fece avanti. Tirò fuori una lancia, una fiamma bruciava sulla sua punta.


Il giovane mostrò un'espressione solenne di fronte al Re del Mondo. Poteva sentire l'aura terrificante del suo avversario e da ciò che aveva detto questo Re del Mondo, l'apprendista senior a cui si riferiva era chiaramente più potente. Il giovane della razza degli dei poteva sentire un'aura profonda come il fare da Foglia Rossa, facendo battere freneticamente il suo cuore!


Dietro di lui, gli altri abitanti del villaggio erano tutti preoccupati e spaventati. Il loro piccolo villaggio non era così potente, così come avrebbero potuto respingere l'assalto di cento Sacri Lord, diversi Re del Mondo e un Grande Re del Mondo?


"Che ostilità ha la mia razza degli dei primordiali con voi saggi? Volete annientare la mia gente e usare i nostri figli per l'alchimia?!" Gridò con rabbia il giovane. Radunò dei fulmini nei suoi palmi e una vasta tempesta sembrava crescere nel suo sguardo furibondo.


"Ahah, che domanda è questa? Patetico! In questo universo, il forte divora il debole! Chi ha fatto sì che la tua carne e il tuo sangue siano medicine preziose e che le tue donne della tua gente siano le migliori fornaci viventi per la coltivazione in coppia? Chi vi ha detto di possedere così tante risorse? Un tempo eravate brillanti in passato, ma ora è il momento per tutti voi di sparire dalla storia. La mia razza ascenderà senza fermarsi e voi perirete!"


Il Re del Mondo rise.


Il giovane della razza degli dei si riempì di amarezza, pieno d'odio. Volò dritto verso l'alto, sfrecciando nel cielo!


"Anche se dovrò perire, morirete con me!"


Il giovane gridò. La sua carne e il suo sangue iniziarono ad emettere un bagliore ancora più brillante e la sua pelle iniziò ad emanare una luce dorata. Le rune scintillarono nel suo corpo, emanando un potere incredibile. Il vuoto tremò e le sue ossa cristalline emisero un'aura maestosa che faceva tremare il mondo.


"Questo sangue..." Lin Ming sussultò. Poteva sentire che sochilometriva leggermente dalla goccia lasciata del Maestro della Strada Asura. Naturalmente, c'era un enorme divario tra i due. Quando aveva sentito Sheng Mei parlare delle origini del maestro della Strada Asura, a quanto pareva non gli aveva riferito delle ipotesi infondate.


"Ehi, è di stirpe reale! Se potrò batterti otterrò grandi meriti, ahah!" Il Re del Mondo saggio rise con gioia quando percepì il suo sangue.


La stirpe reale era considerata la più preziosa al mondo. Quella più pura era già svanita, ma rimanevano ancora alcune famiglie. Nonostante la loro stirpe fosse contaminata, era comunque estremamente preziosa.


"Che raccolto inaspettato!"


Molti Sacri Lord si entusiasmarono. Facevano parte di una legione mista, così sarebbero stati mandati spesso ai confini del campo di battaglia. Per questo avevano provato un po' di rimpianto. Pensavano che non sarebbero mai riuscito ad ottenere i tesori della razza degli dei primordiali o di figure importanti, ma non si sarebbero mai immaginati di trovare un giovane di stirpe reale in questo piccolo villaggio.


Ma c'era qualcosa di strano. Perché era qui?


"Catturatelo vivo!"


Gridò Foglia Rossa. La stirpe del giovane gli aveva fatto cambiare espressione.


In quel momento ci fu un'esplosione terrificante. Il giovane della razza degli dei attaccò. La sua mossa conteneva l'impeto di una valanga e di uno tsunami e puntò dritto verso il saggio Re del Mondo con una pressione soverchiante.


Questo attacco fu così brutale da squarciare perfino il vuoto. Il saggio Re del Mondo smise di sogghignare dopo averlo visto. Anche se aveva già valutato la forza di questo giovane, sembrava che lo avesse sottovalutato.


Un guerriero negli stadi iniziali del Sacro Lord poteva lanciare un attacco capace di minacciare un Re del Mondo ordinario?


Tuttavia, questa era solo una minaccia; il divario delle loro coltivazioni era troppo grande. Il Re del Mondo fece un passo indietro, la sua vitalità si accese. Lame d'ossa bianche spuntarono dalla sua pelle, brillavano con rune mistiche, facendolo sembrare un riccio letale.


Questa era una comune tecnica di battaglia tra i praticanti di arti marziali di alto livello tra i saggi: la metamorfosi.


<em>Bang!</em>


I due si scontrarono. Il viso del giovane della razza divina si arrossò e il sangue colò dagli angoli delle sue labbra. Anche se era di un intero stadio inferiore, era finito solo in svantaggio e non era ferito gravemente.


Come poteva essere così forte?!


Molti saggi rimasero scioccati. Il divario tra un coltivatore agli inizi del Sacro Lord e un Re del Mondo ordinario era enorme. Eppure, durante questa collisione, aveva solo sanguinato un po'.


La razza degli dei primordiali era all'altezza della sua reputazione. La loro stirpe era terrificante!


Il giovane combatté violentemente contro il Re del Mondo saggio. Anche se era feroce, ogni volta sarebbe stato ferito dalle lame d'ossa, accumulando ferite profonde.


Ma questo giovane era spaventosamente resistente. Nonostante fosse stato ferito ripetutamente, stava diventando sempre più feroce mentre combatteva!


D'altra parte, anche se il Re del Mondo era chiaramente più potente, non sarebbe riuscito a catturare il suo obiettivo per molto tempo. Presto rimase senza fiato per la frustrazione.


"Quanto è terrificante!"


Alcuni saggi esclamarono con sorpresa: "Se la razza degli dei primordiale avesse trilioni di membri, le sorti della guerra cambierebbero e potrebbero perfino minacciare noi saggi!"


"Non c'è da meravigliarsi che siano riusciti ad ottenere la supremazia 10 miliardi di anni fa durante l'ascesa di cento delle loro razze. Se il cielo non li avesse maledetti, allora nessun'altra razza potrebbe competere con loro!"


I saggi stavano discutendo tra di loro. Non poterono che ammirare la razza degli dei. Sentendo queste conversazioni, Foglia Rossa si accigliò e gridò: "State tutti zitti!"


Anche se anche lui era sbalordito dal potenziale della razza degli dei, non voleva abbassare il morale dell'esercito: "Smettila di perdere tempo. Più tardiamo e più nasceranno problemi. Catturatelo tutti insieme!"


Disse all'improvviso Foglia Rossa. Si stava preparando ad attaccarlo lui stesso e altri due Re del Mondo, tutti si stavano avvicinando al giovane.


Temeva che questo membro di stirpe reale avesse delle origini fuori dal comune e che stessero arrivando dei rinforzi.


Vedendo questo, i praticanti di arti marziali nel villaggio si riempirono di disperazione.


"A'Gu..."


Gli anziani nel villaggio strinsero i pugni. Gli occhi di una ragazza si riempirono di lacrime. Il giovane che stava combattendo a mezz'aria si chiamava A'Gu.


Era di stirpe reale, ma, a causa di certi intrighi nella famiglia reale, era stato costretto a fuggire da bambino. Era scappato in questo piccolo villaggio ed era cresciuto qui. Fin dall'inizio, nessuno sapeva della vita precedente di A'Gu e lo avevano ritenuto un bambino ordinario.


A'Gu era cresciuto qui, gli abitanti del villaggio erano una famiglia per lui.


Quando i saggi avevano fatto la loro invasione e le fiamme della guerra avevano iniziato a bruciare l'Universo Primordiale, A'Gu era tornato in questo villaggio. Ora che era diventato abbastanza potente, aveva creato un incantesimo attorno al villaggio per assicurarsi che potessero vivere al sicuro per poi aspettare un'occasione per spostare tutti in un luogo più sicuro. Ma prima di riuscire a farlo, alcuni degli abitanti del villaggio erano stati scoperti dai saggi.


La coltivazione di A'Gu era troppo bassa. Riusciva a stento a fronteggiare un Re del Mondo, e ora che altri Re del Mondo e perfino un Grande Re del Mondo avanzavano verso di lui, lo aspettava solo la sconfitta!


"Anche... se morirò... mi assicurerò che vi rimanga l'amaro in bocca..." A'Gu mostrò un sorriso contorto. Luce cremisi iniziò a brillare dalle sue ossa delle braccia.


Un'aura pericolosa avvolse tutti.


"Mm? Oh no, vuole bruciare tutto il suo sangue reale! Fermatelo!" Disse freddamente Foglia Rossa.


Anche se questo giovane avesse sacrificato il suo sangue reale, non avrebbe potuto rappresentare una minaccia, ma così non avrebbero potuto usarlo.


"A'Gu!"


Gridarono con tristezza gli abitanti del villaggio. Bruciare tutto il suo sangue reale sarebbe stato un suicidio.


I suoi nemici reagirono in modo completamente diverso. I saggi ruggirono con ferocia: "Ehi! Moccioso, il tuo corpo non appartiene più a te! Non puoi sprecare il tuo sangue, è prezioso! Credi che ti lascerò fare come desideri?"


Un Re del Mondo saggio rise sonoramente, sul punto di attaccare il giovane.


In quel momento però scoppiò un'esplosione da dietro.


Sussultarono e si girarono. Videro a mezz'aria un giovane saggio sconosciuto che aveva distrutto il vuoto, spaccando il canale spaziale che aveva permesso loro di entrare. Dietro di lui era apparso un incantesimo che aveva coperto lo spazio attorno.


Questa barriera scintillava grazie a rune mistiche e misteriose.


"Tu... cosa stai facendo?"


I tre Re del Mondo saggi accanto a Foglia Rossa rimasero sbalorditi.


Gli altri cento saggi non capivano cos'era successo, ebbero solo un brutto presentimento.


Distruggere il canale spaziale e coprire quest'area con un incantesimo non era qualcosa che una persona normale potesse fare facilmente!


Bisognava sapere che i saggi si concentravano principalmente sulla coltivazione dei loro fisici. Usavano raramente delle rune di formazione e, anche se lo avessero fatto, non sarebbero state così avanzate.


Le rune di questo giovane erano incomprensibili perfino per Foglia Rossa.


Foglia Rossa si incupì.


Osservò con attenzione questo strano saggio, ma non importava quanto lo esaminasse, non riuscì a smascherarlo. La coltivazione, la razza e l'aspetto di questa persona non sembravano affatto falsi.


Ma le azioni di prima dimostravano che non aveva buone intenzioni.


"Cosa significa questo? Chi sei?"


Foglia Rossa sospettava che questa persona fosse una spia che si era infiltrata nel loro esercito!


Dopotutto, in una grande guerra tra razze, una legione mista avrebbe accettato coltivatori da ogni dove e non era sorprendente che potesse intrufolarsi una spia tra di loro!


Dopo aver distrutto il canale spaziale e aver creato un incantesimo, il saggio estrasse una lancia dal suo anello spaziale. Questo giovane era Lin Ming.


Aveva temporeggiato per così tanto tempo ed era intervenuto solo ora perché voleva approfittarsi del momento in cui i saggi stavano attaccando per creare un incantesimo sigillante. Questa barriera conteneva i simboli del Dao Celeste Asura. E il suo scopo era impedire ai saggi di scappare!


La sua identità era fin troppo sensibile, specialmente per i saggi!


Anche se poteva nascondere il suo aspetto con la tecnica della Rinascita del Corpo, non poteva celare le sue mosse.


Inoltre la sua coltivazione era negli stadi intermedi del Sacro Lord. Con la sua forza combattiva in netto contrasto con la sua coltivazione e le sue tecniche, se un saggio qualunque tra loro fosse scappato e avesse riferito ciò che aveva visto, includendo forse il disco da formazione, allora persone come il Sacro Figlio di Zaohua avrebbe capito subito chi era.


Una volta che i saggi avessero scoperto che era venuto nell'Universo Primordiale, cosa sarebbe accaduto?


Lin Ming non osava immaginarlo!


Così, scegliere il momento giusto per attaccare era estremamente importante per lui. Sconfiggere queste persone non era difficile, ma uccidere ognuna di loro sarebbe stata una sfida!
                                


                                



