---
weight: 18650
title: Capitolo 1865 - A'Gu
pubDate: 2025-12-15T08:37:10.455Z
tags:
    - mw
---


Capitolo sponsorizzato, ringraziamo Matteo!
2 capitoli in coda 0/5,
-Schadenfreude


"Questo moccioso, vuole morire!"


Dopo aver visto Lin Ming bloccare il canale spaziale, tutti iniziarono ad emanare un lieve intento omicida. I saggi erano furiosi.


Per quanto riguardava gli abitanti del villaggio, non si sarebbero mai immaginati una cosa del genere.


Una splendida ragazza vestita di blu mandò una trasmissione del suono ad A'Gu: "Lo conosci? La famiglia reale lo ha mandato per salvarti?"


La giovane adorava da tempo A'Gu e il sentimento era reciproco. Tuttavia, a causa della differenza che c'era tra di loro in quanto ad origini, nessuno dei due aveva avuto il coraggio di dichiararsi.


"No... non lo conosco e non sembra un membro delle antiche razze."


A'Gu osservò Lin Ming, aveva difficoltà ad individuare la sua coltivazione. Se questa persona fosse stata solo negli stadi intermedi del Sacro Lord, come avrebbe potuto affrontare così tanti guerrieri?


"Non so chi tu sia fratello, ma uniamo le forze!"


Disse A'Gu usando la lingua comune dei saggi. Temeva che Lin Ming non avrebbe potuto competere con queste persone. Ma mentre parlava, il giovane sconosciuto scattò.


Dietro Lin Ming apparirono stelle colossali che fluttuavano. Non appena scattò, attivò le Nove Stelle del Palazzo del Dao e il potere del fulmine e del fuoco nel suo corpo.


Non poteva conservare le energie. Sarebbe stato difficile assicurarsi che non scappasse nemmeno uno dell'esercito quando nella legione c'era perfino un Grande Re del Mondo.


<em>Hu! Hu! Hu!</em>


Le fiamme si levarono al cielo e il vuoto fu inondato da fulmini, come se innumerevoli serpenti viola e rossi si intrecciassero nel mondo. La scena era bizzarra e terrificante.


Poi Lin Ming scagliò un colpo. Stava usando la lancia del Drago Nero!


La stava brandendo dopo così tanto tempo. Anche se non poteva utilizzarla come e quando desiderava, poteva usarla più a lungo.


<em>Whorl!</em>


L'enorme Ruota Karmica delle Miriadi di Demoni e quella della Reincarnazione delle Miriadi di Essenze uscirono allo scoperto. Seguirono innumerevoli rune che scorrevano insieme alle fiamme e al fulmine. Sembrava che un fiume di stelle fosse apparso all'improvviso, coprendo completamente i saggi.


<em>Puff! Puff! Puff!</em>


Dieci saggi furono coperti immediatamente da questo terrificante campo di forza. I loro corpi mortali esplosero per poi essere vaporizzati dal potere del fulmine e del fuoco!


Subito dopo, le loro anime e la loro energia fu assorbita dalle Ruote del Karma e della Reincarnazione!


"Cosa?!"


Molti impallidirono. Si erano immaginati che Lin Ming fosse potente, altrimenti sarebbe stato impossibile per lui creare un incantesimo da cui non potevano fuggire. Ma non avrebbero mai pensato che fosse così formidabile!


Aveva ucciso subito dieci Sacri Lord!


"Entrare in formazione!"


Gridò un Re del Mondo, già spaventato.


I cento guerrieri erano in una situazione critica. Proiettarono essenza astrale e la fecero convergere insieme, formando una goccia di sangue color crema.


Questa era la formazione da battaglia dei saggi: la formazione del sangue dei saggi. Aveva un potere sconvolgente!


La superiorità di questa formazione consisteva nel fatto che era facile da apprendere e allenare, e così era adatta ad una legione mista del genere.


Questo sangue era strano. Non appena apparì, iniziò ad inghiottire energia origin, diventando un piccolo osso con delle rune scintillanti.


L'osso roteò nel vuoto, attirando automaticamente l'energia divina. In un batter d'occhio diventò un gigante d'ossa alto 10.000 piedi. Il colosso emanava una forza mistica che creò dei buchi nel vuoto circostante.


<em>Roar!</em>


Il gigante d'ossa si lanciò verso Lin Ming!


In quel momento una luce brillante scintillò sulla fronte di Lin Ming. L'occhio daevico si aprì lentamente. Questo era il quarto palazzo di Lin Ming: il palazzo del dao dell'occhio daevico!


Il flusso d'energia del gigante divenne assolutamente chiaro fino al dettaglio più minuto. Lin Ming poteva vedere ogni punto debole dove la fusione era incompleta!


La legione mista non era altro che un esercito formato frettolosamente e la sua coordinazione non poteva essere considerata spettacolare. Grazie all'occhio daevico Lin Ming vide numerosi punti deboli.


Lin Ming strinse la lancia del drago nero e sfrecciò in avanti. Il suo corpo si trasformò in un raggio di luce che puntò verso una sezione a settanta piedi sotto le costole del colosso.


<em>Rumble rumble rumble!</em>


L'energia di Lin Ming inondò il gigante, facendo collassare la sua energia già instabile. Presto il colosso crollò!


"Cosa..."


Molti rimasero sbalorditi. La formazione di battaglia formata da cento praticanti di arti marziali era stata distrutta da un colpo di lancia! Chi era questa persona?!


"Impossibile!"


I Sacri Lord non potevano accettarlo. Anche se la loro forza individuale non era degna di essere menzionata, quando univano le forze, perfino un guerriero ad un passo dallo stadio di Empireo si sarebbe dovuto difendere dai loro colpi. Eppure era la formazione era stata distrutta facilmente da Lin Ming!


"Ha visto chiaramente il punto debole del gigante!"


Gridò qualcuno allarmato. Non riusciva ad immaginarsi come Lin Ming avesse visto immediatamente il difetto della loro formazione.


Non ebbero tempo di rispondere. Lin Ming si era precipitato già su di loro!


<em>Peng!</em>


La lancia di Lin Ming spaccò la testa di un Sacro lord, facendolo morire all'istante!


Poi l'energia di Lin Ming eruttò. La forza delle Nove Stelle del Palazzo del Dao si manifestò. Era inarrestabile, come una tigre che si tuffava su un gregge di pecore, poteva finire solo in un massacro!


Lin Ming aveva sperimentato già due massacri nell'universo del Sogno Akashico, e ora sapeva cosa fare. Inoltre, nella catena montuosa del dio caduto, i geni impareggiabili che aveva affrontato erano molto più formidabili di questi Sacri Lord saggi!


"Chi è?!"


Vedendo Lin Ming uccidere all'istante venti persone come un demone, molti iniziarono a sudare freddo.


Il cielo era tinto di rosso sangue e i cadaveri iniziarono a cadere come pioggia. Alcuni saggi cercarono di scappare. I praticanti di arti marziali di questa legione mista si erano uniti per lo più per trovare alcune occasioni fortunate, ma nessuno sarebbe rimasto qui ad aspettare la morte.


"Volete morire!"


Foglia Rossa attaccò. Era infuriato per il fatto che Lin Ming stava massacrando le sue truppe. Attaccò con tutte le sue forze. Il suo corpo diventò più alto e delle scaglie apparirono sulla sua pelle. La sua vitalità del sangue crebbe come non mai, facendolo sembrare un signore demoniaco assetato di sangue!


<em>Crack!</em>


Il suo attacco si scontrò con quello di Lin Ming. I due potevano sentire la forza terrificante del loro avversario!


Durante il colpo violento di prima, Lin Ming e Foglia Rossa furono costretti ad indietreggiare. In quel momento però, due figure volarono fuori dal mondo interno di Lin Ming. Erano le sue personificazioni, la Pietra dell'Embrione Spirituale e l'Embrione Divino della Sorgente Spirituale!


Anche le due personificazioni avevano cambiato aspetto, sembravano esattamente uguali a Lin Ming.


Anche se il loro travestimento non era troppo raffinato, nella confusione e nel caos della battaglia, era impossibile per Foglia Rossa capirne l'identità.


"Mm?!"


Foglia Rossa fu colto dal panico. Vide le due figure che assochilometrivano esattamente a Lin Ming precipitarsi su di lui e si rese conto che erano le sue personificazioni. Ma visto che aveva appena attaccato, sarebbe stato difficile resistere ai loro colpi!


"Apprendisti junior!"


Foglia Rossa chiamò gli altri tre Re del Mondo. Si lanciarono in avanti con temerarietà, ma come potevano rivaleggiare con le due personificazioni di Lin Ming?


Ci fu una brutale collisione. In un solo scambio, furono scaraventati via, uno dei Re del Mondo era rimasto gravemente ferito.


Gli abitanti del villaggio rimasero a guardare storditi. Certamente sapevano quanto erano forti i tre Re del Mondo, ma il giovane misterioso non aveva una coltivazione di molto superiore a quella di A'Gu.


"Forte!"


Una luce brillò negli occhi di A'Gu. Colse l'occasione per precipitarsi in avanti, strinse il suo arco lungo e lo usò come una spada per menare un fendente in avanti!


Doveva approfittarsi di questa opportunità per aiutare Lin Ming!


La corda dell'arco era affilatissima, poteva perfino tagliare lo spazio.


"Ahh!"


Con un grido miserabile, il Re del Mondo ferito gravemente da Lin Ming fu colpito dall'agguato. Una delle sue gambe erano state tagliate!


"Vuoi morire!"


Il Re del Mondo si girò per colpire A'Gu, che però non era molto più debole di un ordinario Re del Mondo e schivò facilmente l'attacco del nemico esausto.


"Sarai tu a morire!"


A'Gu lanciò un altro attacco brutale. Il Re del Mondo non poteva competere con lui e fu costretto a ritirarsi più e più volte!


"Scappiamo!"


Gridò terrorizzato qualcuno. Questo era un dio della morte impareggiabile. Non aveva idea da dove provenisse questa persona e perché si fosse infiltrata nella loro legione.


Questa era solo una delle legioni sottoposte dell'Empireo Cielo Bianco e stavano attaccando un piccolo villaggio della razza degli dei primordiali. Questo giovane strano era così forte, perché sarebbe stato così annoiato da intromettersi in questioni così insignificanti, infiltrandosi in questa unità e lanciando un agguato per salvare un villaggio?


Decine di Sacri Lord sfrecciarono nel cielo. Iniziarono a bombardare l'incantesimo creato da Lin Ming.


Per un po', luci brillanti si accesero nel cielo. Con un rimbombo, l'incantesimo tremò violentemente. Un'enorme porta di pietra apparì, bloccando più del 90% degli attacchi!


Questa porta di pietra era antica e sconfinata. Era il Portale di Primordius!


Il Portale di Primordius aveva solo un potere d'attacco ordinario, ma le sue capacità difensive erano sbalorditive. Usarlo per stabilizzare l'incantesimo era la scelta migliore!


I praticanti di arti marziali saggi lanciarono una raffica di attacchi. Ma il Portale di Primordius resistette e rimase ben saldo. Attorno, molte rune Asura brillarono intensamente, anche se la loro luce si attenuava gradualmente, non scompariva mai.


Sembrava che il Concetto di Esistenza si fosse fuso in queste rune Asura. Le rune attiravano energia dai dintorni, brillando di più o di meno, ma non svanivano mai.


"Come può essere così solido?!"


Molti furono colti dal panico. Durante questo momento critico, avevano abbandonato ogni tentativo di attaccare Lin Ming, ma non riuscivano comunque a rompere la barriera.


"Combinate i vostri attacchi con una formazione!"


Gridò qualcuno. Radunarono ancora una volta la loro energia, ricreando la formazione di prima ed evocando l'osso gigante.


Tuttavia ogni suo punto debole fu di nuovo colto dall'occhio daevico di Lin Ming.


In un istante, innumerevoli fulmini brillarono, impattando sulla forza mistica delle ossa. Sembrava che una pioggia di saette stessero per abbattere il gigante d'ossa.


<em>Rumble rumble rumble!</em>


Decine di migliaia di collisioni in un solo respiro di tempo e l'intero gigante scoppiò!


Lin Ming non avrebbe lasciato che il colosso attaccasse liberamente l'incantesimo. Nonostante fosse pieno di punti deboli, il suo potere combattivo era considerevole. La barriera forse non sarebbe resistita.


"Muori!"


Lin Ming si riempì di intento omicida. L'occhio daevico scintillò, fissandosi Foglia Rossa.


Individuò ogni punto debole del Grande Re del Mondo!


Samsara della Vita e della Morte!


Per finire il più velocemente possibile la battaglia e impedire che accadessero degli incidenti, Lin Ming usò anche il potere delle pagine dorate. Questi erano i risultati dell'aver compreso i princìpi sulla piattaforma del santuario della catena montuosa del dio caduto.


Per un po', le leggi terrificanti della vita e della morte avvolsero Foglia Rossa.


Foglia Rossa tremò e il suo sguardo divenne annebbiato e confuso. Sembrava che fosse caduto in un lunghissimo fiume del tempo, gli anni passavano rapidamente attorno a lui.


L'energia della morte si diffuse dal suo organismo. Poteva sentire il suo corpo avvizzire e il suo fuoco vitale svanire.


<em>Puff!</em>


Foglia Rossa sentì un lieve scoppiettio e poi freddo al petto. La confusione scomparì e il suo campo visivo si rischiarò.


Lin Ming era di fronte a lui con un'espressione indifferente e la lancia del drago nero stava già trafiggendo il suo cuore.
                                


                                



