---
weight: 1867
title: Capitolo 1867 – La collana della dea
pubDate: 2025-12-15T08:37:10.456Z
tags:
    - mw
---


Capitolo sponsorizzato, ringraziamo Matteo!
0 capitoli in coda 0/5,
-Schadenfreude


Dopo l'invasione di Foglia Rossa, A'Gu non ebbe altra scelta che trasferire il villaggio altrove. Erano stati scoperti e il nemico aveva mandato una legione a sterminarli per poi avere la peggio. Dovevano andarsene prima che arrivassero dei rinforzi.


"Tu... chi sei?"


Un uomo di mezz'età che indossava un'armatura dorata era di fronte a Lin Ming. Era il messaggero del quartier generale di cui aveva parlato A'Gu.


Se Lin Ming fosse voluto entrare nel quartier generale della razza degli dei, prima avrebbe dovuto ottenere la fiducia di questa persona. Condurre uno sconosciuto nel loro quartier generale sarebbe stata una mossa pericolosa e sciocca.


"Sono un membro della razza umana e desidero vedere il vostro capo." Mentre parlava, Lin Ming aveva già rimosso il suo travestimento.


Era sicuro che nel quartier generale ci sarebbero stati molti incantesimi di individuazione. Una tecnica per cambiare il proprio aspetto non sarebbe riuscita ad ingannarli.


Il messaggero della razza degli dei rimase sbalordito vedendo il vero aspetto di Lin Ming, non se l'era aspettato minimamente. La tecnica di Lin Ming era così raffinata.


"Razza umana? La razza umana nei Mutevoli Cieli Divini? A quanto pare anche la vostra gente è stata invasa dai saggi. Vuoi vedere il capo della mia razza degli dei perché vuoi formare un'alleanza? La tua spiegazione ha senso, ma perché dovrei crederti?"


L'uomo con l'armatura dorata fissò Lin Ming. A'Gu lo aveva già informato di quanto era formidabile e non avrebbe sottovalutato affatto questo giovane.


Lin Ming sporse la mano destra e toccò gentilmente il suo anello spaziale. Apparì una collana tra le sue dita.


Era una collana dall'aspetto estremamente strano. Era spessa quanto un mignolo e gli anelli della catena sembravano fatti di ferro, il loro aspetto era semplice. Alla fine della catena pendeva un quadrato delle dimensioni di un palmo e spesso un pollice. Al centro del quadrato di metallo c'era un buco dove sembrava che un tempo ci fosse incastonata una gemma.


"Mm?"


L'uomo con l'armatura dorata era sbigottito: "Questa è..."


Questa collana era uno degli oggetti che Lin Ming aveva trovato nella tomba della dea nell'Antico Abisso Demoniaco, la collana indossata dall'Imperatrice Celeste Xuanqing.


In passato, Lin Ming aveva portato via con sé la collana la prima volta che era entrato nell'antica tomba della dea. Dopodiché, quando era entrato nel Regno Divino e aveva partecipato all'Incontro di Arti Marziali Assoluto, l'aveva data in pegno alla Bance delle Stelle per acquistare la pillola del Mondo Sconfinato.


Dopodiché, quando Lin Ming aveva ottenuto il secondo posto nell'Incontro delle Arti Marziali Assoluto, scioccando il mondo, la Banca delle Stelle aveva annullato direttamente il debito di Lin Ming e gli aveva restituito tutto ciò che aveva dato in pegno per intrattenere rapporti migliori con lui.


Era chiaro che l'uomo con l'armatura dorata lo riconoscesse.


Il messaggero cambiò espressione più volte. Disse con voce roca: "Questo è un cimelio della famiglia reale. Come l'hai ottenuto?"


L'uomo con l'armatura guardò Lin Ming con incredulità.


Lin Ming rispose: "C'è un forte karma tra me e questa collana. Naturalmente parlerò nel dettaglio della mia storia se potrò andare nel quartier generale. Se temi che mandi un messaggio per rivelare la posizione del tuo quartier generale, allora puoi bloccare lo spazio attorno a me ed isolare la mia percezione divina."


Lin Ming mosse le dita e ripose la collana: "Possiamo andare ora?"


L'uomo con l'armatura dorata osservò Lin Ming e annuì.


.....


L'Oceano Stellare del Caos era inondato di buchi neri e stelle morte. Una nave spirituale ordinaria sfrecciava per questo territorio caotico. La via che stava percorrendo era estremamente complessa, superò diversi vortici spaziali per poi trasferirsi in un altro luogo.


Dall'inizio alla fine del viaggio, Lin Ming rimase seduto nella nave spirituale, circondato da una formazione a cento piedi di distanza. Se avesse esteso la sua percezione divina oltre questo confine, la barriera l'avrebbe individuato subito, così era impossibile che si ricordasse della strada, né che trasmettesse informazioni sulla sua posizione.


Dopo un po' di tempo, Lin Ming sentì la nave spirituale tremare, come se avessero superato un qualche tipo di barriera. Si avvicinò ad un oblò e vide un'enorme tempio bianco fuori.


Di fronte alla struttura, c'era una statua incredibilmente grande e magnifica!


Era la scultura più grande che Lin Ming avesse mai visto. Era alta diverse migliaia di chilometri e sembrava essere stata incisa usando un piccolo pianeta!


Non si sapeva da quanti anni fosse esistita questa statua, ma la sua superficie era coperta di polvere ed emanava un'aura antica. Anche così, ogni linea e curva conteneva significati profondi e una determinazione potentissima.


Era la statua del Maestro della Strada Asura!


Quando vide la scultura, Lin Ming capì di essere arrivato nel quartier generale della razza degli dei.


"Sbarchiamo!" Il messaggero con la corazza dorata condusse Lin Ming fuori dalla nave spirituale: "Tra poco tempo potrà vedere il Grande Anziano e il Figlio Celeste Morin!"


"Il Grande Anziano... il Figlio Celeste Morin?"


Lin Ming non sapeva nulla della struttura gerarchica della razza degli dei, né della posizione che ricoprivano queste due persone.


Un corridoio spazioso e ampio si aprì di fronte a lui. Le piastrelle del pavimento brillavano. Lin Ming percepì che era ricoperta di formazioni, e ognuna di esse aveva una funzione protettiva. Queste formazioni erano insolite. Un piccolo Sect anche solo usandone una avrebbe potuto funzionare da difesa principale.


Ad entrambi i lati del corridoio c'erano praticanti di arti marziali con un'armatura argentata. Questi membri della razza degli dei erano tutti agli inizi del Sacro Lord, ad una coltivazione leggermente inferiore rispetto a quella del messaggero che aveva guidato qui Lin Ming. E il giovane ebbe la sensazione che questi membri d'élite potessero affrontare guerrieri di stadio superiore al loro, almeno di uno o due gradi di differenza.


Alla fine del corridoio si trovava una grande sala in cui c'era una fila di troni e in questi posti erano seduti sedici Anziani.


Tra di loro c'erano sia uomini che donne, e i tre al centro erano Empirei!


Gli altri erano ad un passo dallo stadio di Empirei o Grandi Re del Mondo.


E accanto a questi 16, era presente anche un giovane. Era un ordinario Re del Mondo, ma la sua aura era vasta come il mare. Era chiaro che possedesse un grandissimo talento.


Tutti e diciassette emanavano una pressione incredibile che copriva l'intera sala. Se un praticante di arti marziali dalla coltivazione insufficiente fosse entrato in questa sala, i suoi meridiani avrebbero ceduto sotto la pressione e sarebbe morto annegando nel suo stesso sangue!


Quando entrò, Lin Ming rallentò il passo e si accigliò. Anche se poteva sopportare una pressione di questo livello, non l'apprezzava.


Non era l'atteggiamento che si sarebbe riservato ad un ospite, ma un metodo per metterlo alla prova e valutare le sue capacità.


Lin Ming era ben consapevole che la razza degli dei fosse orgogliosa e arrogante. Per ottenere la loro approvazione, bisognava essere forti, essere dotati di una potenza che sarebbero stati costretti a riconoscere.


"Nome?"


Chiese subito l'Anziano più al centro nel momento in cui Lin Ming entrò nella sala.


La voce era piena di energia, faceva ronzare le orecchie.


Lin Ming guardò direttamente questo Anziano. Aveva una struttura ossea ampia, ma in realtà era piuttosto magro. Aveva gli zigomi sporgenti e gli occhi incavati. Combinati con i suoi capelli lunghi e pallidi, dava una sensazione macabra.


Un Empireo negli stadi intermedi?


Lin Ming valutò la sua forza. In tal caso, era impossibile che fosse il capo della razza degli dei. Ne era sicuro perché, quando aveva parlato con Sheng Mei, la donna gli aveva detto che la razza degli dei possedeva diversi Empirei al picco del loro stadio. Se una figura del genere avesse usato i decreti degli dei, avrebbe potuto rappresentare una minaccia perfino per una Vera Divinità.


Il motivo per cui Lin Ming era venuto qui era per vedere il capo della razza degli dei e discutere di un modo per resistere ai saggi.


Tuttavia la posizione di Lin Ming era troppo bassa. In quanto mero Sacro Lord negli stadi intermedi, naturalmente era impossibile per lui vedere il capo della loro razza, già il fatto che un Grande Anziano lo avesse ricevuto era la prova che gli stessero prestando un po' di attenzione.


"Il mio nome è Lin Ming!"


Lin Ming dichiarò con decisione il suo nome senza nascondere nulla. Era probabile che la razza degli dei non sapesse nulla di lui perché il Regno Divino e l'Universo Primordiale erano completamente isolati l'uno dall'altro.


E in effetti il Grande Anziano non sembrò reagire con stupore e chiese: "Ha un cimelio della stirpe reale?"


"Sì."


Lin Ming stese la mano destra. Una collana penzolava dal suo indice.


Lin Ming scoprì che, nel momento in cui aveva tirato fuori il tesoro, gli sguardi degli Anziani si accesero, brillavano con entusiasmo e fervore.


In particolare il giovane Re del Mondo. Quando guardò la collana, il suo sguardo si illuminò di speranza. Lin Ming divenne pensoso. Sembrava che questa collana fosse ben più di un cimelio; sicuramente aveva altre funzioni!


Dopotutto, se l'Imperatrice Celeste Xuanqing l'aveva indossava, come poteva essere un oggetto comune?


"Questa collana è un cimelio della mia razza degli dei. Dovrebbe restituircela ora che l'ha portata qui! Portala..."


Mentre parlava, il Grande Anziano si alzò.


Lin Ming si accigliò e strinse la collana.


In passato, quando era stato nell'antica tomba della dea, il solo motivo per cui aveva preso questa collana era perché aveva sentito la voce dell'Imperatrice Spirituale Xuanqing. Praticamente era stata lei a passargli la collana. Dopodiché, un residuo della sua anima era apparso e aveva approvato il fatto che Lin Ming l'avesse presa. Ripensando a questo, naturalmente il giovane non era così disposto a restituirla solo dopo qualche parola di questo Grande Anziano.


"Cosa?"


Notando la riluttanza di Lin Ming, il Grande Anziano si incupì e disse freddamente: "È qualcosa che appartiene alla mia razza. Che lei voglia tenerla per sé?"


Le parole del Grande Anziano contenevano una certa ferocia.


Lin Ming si rabbuiò. Dopotutto, sia andando dagli spirita che venendo qui, non si era aspettato che andasse tutto liscio.


Era da solo e la sua coltivazione non era elevata. Era insignificante in una guerra tra razze. Inoltre era un estraneo. Per questo sarebbe stato impossibile che la razza degli dei lo prendesse sul serio.


Lin Ming non era abbastanza ingenuo da credere che il loro capo lo ricevesse cordialmente solo perché aveva salvato un piccolo villaggio.


Era venuto qui per ripagare il suo debito di gratitudine nei confronti della razza degli dei primordiale e per l'Imperatrice Celeste Xuanqing. Allo stesso tempo, voleva anche usare la razza degli dei primordiali per ritardare l'invasione dei saggi e dare all'umanità la possibilità di respirare.


Ma la razza degli dei primordiali non ne era consapevole. Sapeva solo che Lin Ming era un bambino immaturo che non era nemmeno un Re del Mondo. In una razza che possedeva molti Empirei, non era ridicolo pensare che un mero moccioso potesse salvarli?


Comunque, anche se Lin Ming sapeva di non poter ottenere l'approvazione della razza degli dei, non si aspettava che avrebbero richiesto la collana non appena fosse arrivato.


Era ovvio che non l'avrebbero restituita una volta che se l'avesse consegnata.


Pareva che avesse sottovalutato di molto il valore di questo tesoro!


"Non ho detto che non l'avrei restituita, solo... che il motivo per cui sono venuto qui è per vedere il vostro capo..."


"Sua maestà il Sovrano degli Dei al momento è in isolamento. Non può vederlo, ma posso rappresentarlo io. Riguarda un'alleanza tra gli umani e la nostra razza? Deve solo parlarmene. Prima restituisca il cimelio della mia gente."


Il Grande Anziano interruppe direttamente Lin Ming. Anche se il suo tono era calmo, la sua espressione mostrò chiaramente che gli rimaneva poca pazienza.
                                


                                



