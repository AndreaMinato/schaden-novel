---
weight: 18690
title: Capitolo 1869 – Il Vecchio Sovrano Divino
pubDate: 2025-12-15T08:37:10.456Z
tags:
    - mw
---


Capitolo regolare,
0 capitoli in coda 0/5,
-Schadenfreude


"Cosa? Vuole entrare nella terra proibita della mia gente?"


Il Grande Anziano si rabbuiò.


Dal suo nome, naturalmente era un territorio di vitale importanza per la loro razza. Come potevano lasciare che ci entrasse un umano?


Inoltre entrare nella terra proibita stavolta non era per permettere ai giovani di temprarsi, ma per salvare la loro razza.


"Può entrare un numero di persone limitato nella terra proibita. Dato che da questa missione dipende il destino della mia razza, chi può entrare è essenzialmente una figura al livello di un Empireo della mia gente, i guerrieri della generazione più grande. Entreranno lì per cercare un punto di svolta per salvare la mia gente sull'orlo della distruzione e non per temprare i giovani. Potrebbero partecipare anche Empirei della razza celeste, così non c'è posto per lei!"


Il Grande Anziano non voleva sprecare un posto prezioso. Il suo rifiuto fu netto.


Tuttavia Lin Ming capì il punto debole del suo discorso: "Così sta dicendo che chi può entrare è essenzialmente una figura al livello di un Empireo della sua razza?" Lin Ming mise enfasi nella parola "essenzialmente. Guardò il Sacro Figlio Morin e disse: "Dato che ha detto questo, significa che ci devono essere delle eccezioni. Anche il Figlio Celeste Morin entrerà?"


Le parole di Lin Ming avevano colto nel segno. Il Figlio Celeste faceva parte della giovane generazione, così che ruolo avrebbe giocato nella grande calamità? Era chiaro che sarebbe entrato per fare esperienza.


Le parole di Lin Ming fecero aggrottare la fronte del Figlio Celeste Morin, che disse con rabbia: "Che io entri o no è un affare privato della mia gente, non è qualcosa che un estraneo come lei può commentare!"


Lin Ming sogghignò: "Posso essere un estraneo, ma questa Catena della Calamità mi è stata passata dall'Imperatrice Celeste. Sono stato io ad accettare la sua richiesta e ad averla portata qui. Se non fosse stato per me, non riuscireste nemmeno ad aprire la terra proibita!"




Mentre Lin Ming parlava, dell'energia divampò dal suo corpo. La Catena della Calamità entrò in risonanza con la sua aura ed emise delle odnate di luce blu. Questo bagliore dava una sensazione di vastità e antichità, come se fosse esistita fin dalla formazione dell'universo.


Vedendo questo, i praticanti di arti marziali presenti si agitarono. Non sapevano se la Catena della Calamità avesse davvero riconosciuto Lin Ming come proprietario, ma potevano confermare il fatto che questo giovane umano avesse ricevuto l'approvazione dell'Imperatrice Celeste Xuanqing.


"Se ignorerà davvero questo umano e la volontà dell'Imperatrice Celeste Xuanqing, è difficile immaginare cosa potrebbe accadere, se capitasse un incidente mentre ripariamo la catena della calamità..."


Disse tramite una trasmissione del suono un Anziano della razza degli dei. Bisognava sapere che questa Catena della Calamità era un tesoro da Vera Divinità. Normalmente, ripararlo avrebbe richiesto l'intervento di una Vera Divinità, ma al momento non c'era nessuno abbastanza potente tra di loro, così potevano solo lasciare che fosse un gruppo di Empirei ad usare parte della forza dei decreti divini per riparare la collana.


"Vecchio terzo, stai esagerando!" Il Grande Anziano scosse la testa: "L'Imperatrice Celeste un tempo ha tentato di usare la Strada del Samsara per permettere alla nostra razza di riprendersi il suo destino e per sbarazzarci della maledizione che ci impedisce di riprodurci. Ma alla fine i saggi sono intervenuti e ci hanno fatto fallire. Anche la Catena della Calamità è stata perduta nel Regno Divino! In questo caso, l'imperatrice non sarà riuscita a trovare qualcuno di appropriato per restituirci la Catena della Calamità, così è stata costretta a scegliere questo ragazzo umano. Ha esaurito ogni metodo a disposizione e tutta la sua forza per farci recuperare la gloria, così come può lasciare che un ragazzo umano ci impedisca di trovare una via per la salvezza? Quando ripareremo la Catena della Calamità, di sicuro l'imperatrice ci benedirà!"


Disse con assoluta sicurezza il Grande Anziano. Gli altri lo trovarono ragionevole, ma il terzo Anziano si accigliò: "Potresti non sbagliarti, ma l'imperatrice era gentile e questo umano ha mostrato benevolenza nei confronti della nostra razza. È irragionevole rifiutarlo così. Ma... un posto è troppo prezioso, e togliendo i posti che dobbiamo dare ai celestiali, non ce ne rimangono. Che ne dici di metterlo alla prova, così può arrendersi lui stesso..."


"Prova?" Il Grande Anziano batté le dita sul bracciolo. Scosse la testa: "Non sottovalutare questo giovane umano. È un individuo sbalorditivo e forse... potrebbe non essere inferiore a Morin..."


Gli Anziani presenti rimasero sbalorditi. Alcuni provarono incredulità e perfino il Figlio Celeste Morin si accigliò lievemente.


Il Figlio Celeste Morin aveva riconosciuto la potenza di Lin Ming, ma non era convinto di essere quasi al suo stesso livello.


Lin Ming era un genio, ma era solo negli stadi intermedi del Sacro Lord, mentre lui era un Re del Mondo!


La differenza d'età e di coltivazione avrebbero influito sui risultati della prova.


"Grande Anziano..."


Disse il Figlio Celeste Morin tramite una trasmissione del suono, ma il Grande Anziano lo interruppe: "So che non ne sei convinto, ma non discuteremo della questione per ora. Prima lascia che pensiamo ad una prova. Le parole del vecchio terzo mi hanno ricordato qualcosa. È una prova che credo che non potrà passare perché... non appartiene alla razza degli dei."


Il Grande Anziano sorrise. Gli altri capirono subito cosa stava tramando.


Il talento e il potenziale di Lin Ming erano formidabili, ma alla fine non poteva cambiare la sua razza. Se era una prova che riguardava la stirpe degli dei, allora Lin Ming avrebbe dovuto ammettere la sconfitta.


"Potrebbe ottenere un posto, ma deve superare la prova della mia gente. È una prova imparziale e se non potrà superarla, ne sarò spiacente."


Disse con tranquillità il Grande Anziano, dando già per sconfitto Lin Ming. Il giovane si accigliò; non aveva sentito cosa si erano detti tramite le trasmissioni del suono.


Mentre Lin Ming stava pensando a cosa rispondere, l'atmosfera nella grande sala cambiò all'improvviso.


Un potere simile ad un mare vasto ma gentile si gonfiò lentamente. La pressione rilasciata dagli Empirei e dagli altri Anziani fu spazzata via completamente da questa forza.


"Mm? Questo..." Lin Ming era scioccato. Era una forza terrificante...


Si girò e vide un vecchio della razza degli dei avvicinarsi lentamente, teneva un bastone da passeggio di legno raggrinzito.


Questo anziano aveva lunghi capelli argentati e brillanti. In contrasto, il suo viso era vecchio e il suo fuoco vitale stava scomparendo, come se fosse sull'orlo della morte. Anche così, dava una sensazione terrificante, come se contenesse un universo.


"Sua maestà Sovrano degli Dei!"


Gli altri Anziani si alzarono in segno di saluto, inchinandosi profondamente e con rispetto. Il testardo e insubordinato Figlio Celeste Morin si chinò su un ginocchio, mostrando ancora più cortesia. Per un po', l'unico che era rimasto con la schiena dritta fu Lin Ming.


Questo vecchio era il Sovrano della razza degli dei?


Lin Ming ne fu sbalordito. Non riusciva a capire affatto il livello della coltivazione di questo vecchio. Ma secondo ciò che aveva detto Sheng Mei, la razza degli dei non avrebbe dovuto avere Vere Divinità. In altre parole, questo anziano era al picco dello stadio di Empireo.


Ma per qualche motivo, emanava un'aura ancora più terrificante, come se l'intero universo dovesse sottomettersi di fronte a lui!


"È di fronte a sua maestà l'imperatore divino, presto, si inchini!"


Gridò con rabbia il Grande Anziano.


Lin Ming si inchinò. Questo era un segno di rispetto che doveva ai membri della vecchia generazione e agli Anziani, come doveva essere.


Lin Ming aveva imitato gli altri Anziani e questo fece incupire il Figlio Celeste Morin. La sua coltivazione era chiaramente più elevata di quella di Lin Ming, eppure il giovane non si era inginocchiato.


Proprio quando il Figlio Celeste Morin stava per intervenire, il Sovrano degli Dei sospirò profondamente. Guardò Lin Ming con grande tristezza e chiese: "Hai visto Xuanqing?"


"Mm..." Lin Ming annuì. Sapeva che il Sovrano della razza degli dei gli stava chiedendo se avesse visto o no il suo corpo. "L'Imperatrice Celeste Xuanqing riposa in pace. Era splendida e piena di vita, come se si fosse solo addormentata..."


Anche se sapeva già che Xuanqing era morta, il Sovrano degli Dei si addolorò sentendo questa notizia direttamente da Lin Ming.


"Vieni con me, ti condurrò in un posto..."


Il Sovrano della razza degli Dei guardò Lin Ming e poi si girò lentamente. Il giovane sussultò... un posto?


Lin Ming non fece domande e si limitò a seguire il Sovrano degli Dei. Poteva sentire un'aura compassionevole e piena di empatia, e anche un'intensa tristezza provenire da questo vecchio. Quest'aura fece battere più velocemente il cuore di Lin Ming. Nessuno gli aveva mai dato una sensazione del genere.


Lin Ming uscì dalla grande sala, lasciando gli Anziani a fissarlo confusi. Che intenzioni aveva il loro Sovrano?


"Sovrano degli Dei, lei è..."


"Sono suo padre."


Disse con calma il Sovrano degli Dei. Dopodiché non disse altro.


L'Imperatrice Celeste della razza degli dei era l'equivalente dell'Imperatrice Spirituale degli spirita, erano entrambi dei titoli. Senza dubbio, se fosse sopravvissuta, l'Imperatrice Celeste sarebbe diventata la prossima Sovrana degli Dei.


Ma purtroppo era perita troppo presto. E al momento, i membri della giovane generazioni più talentuosi che Lin Ming avesse visto erano solo A'Gu e il Figlio Celeste Morin. Se il Figlio Celeste Morin era il numero uno tra i membri d'élite della loro razza, allora erano in una situazione preoccupante!


Dopotutto erano troppo pochi. Anche se la razza degli dei era estremamente talentuosa ed erano tutti dei draghi, senza un'enorme popolazione era difficile dare alla luce un vero genio impareggiabile.


Pensandoci, Lin Ming seguì il Sovrano degli Dei lungo una serie di corridoi. più avanzava, più ebbe la sensazione di essere arrivato nei sotterranei del tempio.


Il passo del Sovrano degli Dei era lento. Anche se era capace di attraversare decine di milioni di chilometri con un solo passo, trasferendosi nel vuoto come desiderava, in questo tempio si muoveva un passo alla volta. Quando calpestava il terreno cupo, risuonavano dei rumori soffocati.


Lin Ming ebbe la sensazione che più avanzava, più l'atmosfera attorno diventava antica. Pareva che nessuno fosse venuto qui da molto tempo. Le piastrelle pesanti e semplici a terra erano spesse come libri di storia antichissimi.


In quel momento, il Sovrano degli Dei si fermò. "Ci siamo..."


Il vecchio arrivò di fronte ad una spessa e antica porta di bronzo. Dietro risuonavano dei ruggiti terrificanti, tristi e spaventosi. Ben presto ci fu un forte clangore, pareva che all'interno ci una forma di vita terrificante incatenata!


Lin Ming si fermò. Fece un respiro profondo. Quando sentì questo ruggito terrificante, non capì perché ma provò una tristezza inspiegabile, un'emozione che non avrebbe potuto dimenticare.


Il vecchio Sovrano degli Dei indicò la porta di bronzo: "Vai a vedere tu stesso."


Lin Ming fece un respiro profondo e aprì la porta. In quel momento, ebbe la sensazione di non stare aprendo una porta, ma che stesse spostando una lapide spessa.


Dietro l'antica porta c'era un mondo cupo e isolato, simile ad un abisso nero come la pece.
                                


                                



