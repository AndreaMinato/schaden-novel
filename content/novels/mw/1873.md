---
weight: 1873
title: Capitolo 1873 – Scelto
pubDate: 2025-12-15T08:37:10.457Z
tags:
    - mw
---


Capitolo sponsorizzato, ringraziamo Matteo!
6 capitoli in coda 0/5,
-Schadenfreude


L'energia primordiale riempiva l'aria nell'oscurità densa come l'acqua.


Lin Ming meditò. Di fronte a lui fluttuava lentamente l'uovo di drago nero. Una traccia di energia primordiale si condensò sul guscio, facendo scintillare con una debole luce nera.


Era già rimasto seduto qui per tre giorni, comprendendo i Concetti lasciati dall'Empireo Primordius e nutrendo l'uovo di drago con questi concetti.


In quel momento Lin Ming si destò. Aveva sentito la trasmissione del suono del vecchio Sovrano degli Dei, presto sarebbero iniziate le riparazioni della Catena della Calamità, e tutto ciò che dovevano fare prima era creare la lista di chi sarebbe entrato nella terra proibita.


Lin Ming si alzò, lasciando questo spazio oscuro.


.....


La grande sala bianca era vasta e solenne. Alzando lo sguardo verso l'alto, si poteva vedere il vastissimo cielo stellato, sconfinato e senza fine.


Al centro di questa sala c'era un enorme tavolo rotondo fatto di pietra nera e sopra di esso scintillavano antiche rune della razza degli dei.


In quel momento, molti stavano già aspettando nella stanza.


Quando Lin Ming entrò, attirò immediatamente l'attenzione dei presenti, anche del Figlio Celeste Morin.


Il suo sguardo si fissò sulla fronte di Lin Ming e i suoi occhi iniziarono a diventare rossi.


Aveva visto il marchio del Sovrano degli dei.


"Il marchio del Sovrano degli Dei!"


Il Figlio Celeste Morin strinse il bracciolo della sua sedia e quasi si alzò. In quel momento però il Grande Anziano della razza degli dei lo tenne giù.


"Grande Anziano, come può il Sovrano degli Dei aver lasciato il suo marchio su di lui! È solo un estraneo, come può..."


Il Figlio Celeste Morin fece una smorfia così scontenta che sembrava sul punto di morire da un momento all'altro. Nonostante fosse il talento migliore della giovane generazione, non aveva ricevuto un trattamento del genere.


Anche se il marchio del Sovrano degli Dei non era incredibilmente utile, era un simbolo dall'approvazione del loro capo.


"Il Sovrano degli Dei ha lasciato il marchio, ma... la sua vitalità del sangue è caotica, come se fosse rimasto ferito."


Disse il Grande Anziano. Il Figlio Celeste Morin ne fu sbalordito. Esaminò Lin Ming e scoprì che le sue condizioni non erano così buone.


Nonostante le macchie di sangue su Lin Ming fossero scomparse, le ferite causate dall'Empireo Primordius non erano da sottovalutare. Anche i suoi organi e i suoi meridiani avevano ricevuto dei danni da cui doveva ancora riprendersi.


"Questo moccioso, non so che trucchi abbia usato. Chissà dov'è andato o cos'ha ricevuto dopo che il Sovrano degli Dei l'ha condotto via."


Disse con indignazione il Figlio Celeste Morin, la sua voce era piena di invidia. Era un diretto discendente della stirpe reale e Lin Ming era solo un umano, eppure il Sovrano degli Dei aveva scelto Lin Ming.


Molti altri notarono il marchio sulla fronte di Lin Ming e per un po' mormorarono tra di loro.


"È quel ragazzo? È stato lui a riportarci la Catena della Calamità?" 


"Il Sovrano degli Dei lo ha marchiato. Che abbia intenzione di dare a questo ragazzo un o dei posti per entrare nella terra proibita Asura?"


"Impossibile. Solo sei persone possono entrare nella terra proibita Asura... dobbiamo ancora dare due posti ai celestiali, lasciandocene quattro. Non è sufficiente per gli Empirei tra la nostra gente. Forse perfino il Figlio Celeste Morin potrebbe non ottenere un posto..."


Mentre tutti discutevano, alcuni comunicarono usando trasmissioni del suono, altri ad alta voce. Guardavano Lin Ming con fare pensoso.


Quando Lin Ming arrivò al tavolo di pietra nera, scelse una posizione lontana e si sedette in silenzio. Stava sentendo anche lui le discussioni della gente.


"Così possono entrare solo sei persone... è meno di quanto pensassi. Mi chiedo perché verranno dati due posti ai celestiali. Il numero rimasto non è sufficiente per la razza degli dei."


Lin Ming scorse con lo sguardo i presenti. C'erano dieci Empirei solo qui!


Con soltanto quattro posti disponibili, sicuramente non avrebbero ottenuto dei posti. Nemmeno gli Empirei di stadio intermedio o superiore, quelli troppo vecchi, a cui mancava potenziale o quelli dalla forza insufficiente sarebbero stati scelti.


I posti sarebbero stati dati solo agli Empirei più potenti dal futuro più brillante. Questo perché avrebbero potuto giocare un ruolo importante durante la grande calamità e migliorare il futuro della loro razza.


Per quanto riguardava i membri della giovane generazione, sarebbe stato incredibilmente difficile per uno di loro ottenere un posto in una situazione del genere!


Un altro gruppo di persone entrò nella grande sala.


Queste persone indossavano tutte uniformi nere da combattimento e la loro pelle era color oro pallido. I loro sguardi erano profondi e un paio di ali di luce dall'aspetto strano spuntavano dalle loro schiene.


Queste ali erano ricoperte da strane rune scintillanti, come se fossero piene di galassie.


Celestiali!


Questo gruppo che era arrivato possedeva aure vaste come il mare, incredibilmente profonde. I loro sguardi erano pieni di luce elettrica, ognuno possedeva un livello di forza fuori dal comune.


"Gli onorabili ospiti sono arrivati. Vi diamo il benvenuto."


Risuonò una voce profonda. Il vecchio Sovrano degli Dei apparì all'improvviso, come se fosse stato sempre in mezzo alla stanza. Mostrava un lieve sorriso contento mentre osservava i guerrieri della razza celeste.


L'aura del vecchio era completamente diversa rispetto a quella che aveva visto prima Lin Ming. La tristezza opprimente era stata rimpiazzata da un'aura estremamente profonda simile ad un mare in tempesta.


Tuttavia Lin Ming poteva sentire anche qualcosa di insolito nelle sue maniere.


La scorsa volta che aveva visto il Sovrano degli Dei, gli era sembrato vecchio e lento, lo stato che rifletteva di più la sua situazione. Ora però, di fronte ai celesti, sembrava completamente diverso. A quanto pareva, nonostante i celestiali e la razza degli dei fossero alleati e compagni, competevano tra di loro. Non tutti erano in buoni rapporti gli uni con gli altri.


"To Bagui dei celestiali porge i suoi saluti a sua maestà il Sovrano degli Dei."


L'uomo di mezz'età che conduceva il gruppo dei celestiali era vigoroso e orgoglioso, come un drago o una tigre. Il suo inchino non era né arrogante, né sottomesso, e sembrava indifferente.


Anche se To Bagui era una figura importante tra i celestiali, in termini di posizione era di gran lunga inferiore al vecchio Sovrano degli Dei. Era perfettamente ragionevole che si inchinasse.


L'aura di To Bagui era profonda come un lago. Era molto più intensa di molti dei guerrieri della razza degli dei presenti.


Il grande guerriero To Bagui...


Mentre i vari membri della razza degli dei primordiali videro questo celestiale, una luce brillante si accese nei loro occhi.


I celestiali erano guidati da due capi. Il patriarca era il loro sovrano, mentre To Bagui era l'esperto più potente della loro razza. Aveva raggiunto il picco dello stadio di Empireo anni fa e si era guadagnato il titolo di grande guerriero.


Con l'invasione dei saggi e le condizioni sempre peggiori del campo di battaglia, i loro uomini più forti erano venuti qui. Era chiaro quanto fosse importante la terra proibita Asura per loro.


Senza dubbio il grande guerriero sarebbe entrato nella terra proibita!


"Porgiamo i nostri saluti a sua maestà il Sovrano degli Dei." Gli altri celestiali si inchinarono insieme.


10 miliardi di anni fa, i celestiali erano più deboli della razza degli dei, molto tempo fa erano stati perfino dei vassalli.


Ma in seguito, mentre la loro popolazione cresceva e il loro talento superava quello delle altre razze, lentamente erano diventati indipendenti, occupando alla fine un numero di universi non inferiore a quello della razza degli dei. Ora, anche se stavano per andare incontro alla loro fine, erano molto più numerosi rispetto alla razza degli dei primordiali. Oggi, ogni persona del loro gruppo possedeva un'aura soverchiante ed erano considerati dei pari.


Nella grande sala bianca, i diversi Anziani della razza degli dei presenti si riempirono di emozioni contrastanti quando videro le espressioni dei numerosi celestiali presenti.


La razza degli dei primordiali di oggi non era più come un tempo. I celestiali erano diventati una razza importantissima nell'universo primordiale e la loro forza non era inferiore a quella della razza degli dei.


E con l'invasione dei saggi, dato che erano più numerosi, potevano resistere ai nemici in modo molto più efficace.


Questi erano i membri della razza celeste? Gli dei primordiali dovevano concedere loro due posti per resistere all'invasione?


Lin Ming valutò di nascosto la loro forza e presto notò diverse figure sbalorditive.


Molti erano straordinariamente forti. Erano chiaramente dei guerrieri tra gli Empirei celesti. Le loro pupille splendevano e solo stando lì sembravano percorsi dal flusso del dao, facendo tremare lo spazio.


"Sono solo un vecchietto, non c'è bisogno di essere così cortesi." Disse con un sorriso il Sovrano degli Dei. Alzò le mani e luce divina scintillò nel suo sguardo. "Presto inizierà la riparazione della Catena della Calamità, ma prima dobbiamo decidere chi potrà entrare nella zona proibita Asura."


"Siamo venuti qui per questo. Sua maestà, quanti membri d'élite avete intenzione di mandare nella zona proibita Asura?" Disse To Bagui.


"Ho già fatto la mia decisione al riguardo." Il Sovrano degli Dei mostrò un sorriso noncurante. Si rivolse verso i praticanti di arti marziali della sua razza e per un po' tutti trattennero il respiro.


Tutte le questioni importanti della razza degli dei erano sempre state decise dal loro vecchio capo. Solo quando il Sovrano degli Dei avesse deciso di cedere la sua autorità sarebbe stato il turno di parlare per gli altri.


Ma era ovvio che il vecchio Sovrano degli Dei aveva deciso da solo chi sarebbe potuto entrare.


Senza menzionare l'assoluta autorità che aveva, l'aspetto più fondamentale era che la pietra divina nella Catena della Calamità era nelle sue mani


La pietra divina era ancora più importante della Catena della Calamità. Senza di essa sarebbe stato impossibile aprire la zona proibita Asura.


To Bagui e gli altri guerrieri celestiali rimasero in silenzio. Solo lo sguardo di To Bagui si accese; chissà cosa stava pensando.


Una coltre silenziosa avvolse la grande sala bianca.


La razza degli dei primordiali avevano solo quattro posti a disposizione, ma c'erano più di quattro coltivatori adatti a questo viaggio.


Alcuni guerrieri della razza degli dei sapevano che non sarebbero stati scelti, ma anche loro appartenevano ad alcune fazioni e avevano i loro favoriti. Naturalmente avrebbero sostenuto queste persone.


Sarebbe stato senza dubbio un gioco estremamente difficile.


Il silenzio fu infranto dal Sovrano degli Dei.


"Allora annuncerò i nomi di chi entrerà nella zona proibita Asura. Il primo è Shenku!"


Disse il vecchio Sovrano con tono piatto. Gli sguardi dei presenti puntarono verso un uomo di mezz'età.


Questa persona sospirò profondamente e si alzò.


Un Empireo, era solo negli stadi intermedi, ma aveva solo 80.000 anni. Aveva un futuro meraviglioso ad attenderlo e, anche se probabilmente non sarebbe diventato una Vera Divinità, non sarebbe stato un problema raggiungere il picco del suo stadio.


"Il secondo sarà Lanlu!"


Il Sovrano degli Dei pronunciò il nome di un'altra persona, stavolta era una donna. Il suo temperamento era elegante ed etereo. La sua coltivazione era solo negli stadi iniziali, ma aveva solo 13.000 anni. In confronto l'Imperatore Shakya, il Budda della Guerra, ci aveva messo solo 2000-3000 anni in più a diventare Empirea.


"Il terzo, Diwuhen!"


Il vecchio disse un altro nome. Questa persona era il più giovane al picco dello stadio di Empireo e aveva solo 2 milioni di anni. La sua forza era incredibile ed era tra i due guerrieri più potenti della sua razza!


In realtà non c'era nulla da dire riguardo a questi tre candidati, molti si erano già immaginati che sarebbero stati scelti loro. Ora era arrivato il momento chiave... il quarto posto!
                                


                                



