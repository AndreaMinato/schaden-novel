---
weight: 18750
title: Capitolo 1875 – Wuyan
pubDate: 2025-12-15T08:37:10.457Z
tags:
    - mw
---


Capitolo sponsorizzato, ringraziamo Matteo!
4 capitoli in coda 0/5,
-Schadenfreude


I tre simboli di carta ordinari e stropicciati sembravano contenere un'aura irresistibile, attirando gli sguardi di tutti i guerrieri presenti.


Una strana luce brillò negli occhi del Sovrano degli Dei. Al loro interno sembrava roteare un vortice nero, poi spararono un raggio di luce nera che si soffermò sulla carta giallo pallida.


Il suo sguardo pareva contenere il potere di strane leggi. Poteva trapassare le stelle e attraversare la vastità dello spazio, ma una volta che toccò la carta da simboli gialla, le sue palpebre tremarono un po' per poi calmarsi.


"Sono davvero decreti divini lascianti dagli antichi Sovrano Divini celestiali. Le leggi dentro potranno essere usate per riparare la Catena della Calamità." Il vecchio Sovrano degli Dei sorrise, annuendo.


Gli altri guerrieri della razza degli dei primordiali videro quanto erano potenti questi decreti e sospirarono di sollievo.


I celestiali mostrarono espressioni compiaciute.


La Catena della Calamità era uno strumento magico al livello di un Vera Divinità. Una volta che avesse ricevuto danni, anche le leggi del grande Dao al suo interno ne sarebbero state influenzate.


E anche le leggi del Grande Dao erano al livello di una Vera Divinità. Un Empireo da solo non avrebbe potuto ripararle.


Anche se avessero usato rari materiali per risaldare la Catena della Calamità, avrebbero dovuto usare un decreto divino da Vera Divinità superiore per ripararlo e rinnovare le leggi al suo interno.


Riparare la Catena della Calamità non era semplice.


Ogni passo doveva essere completato alla perfezione.


Prima bisognava capire quanti fili delle leggi del Grande Dao erano stati danneggiati e poi bisognava estrarre le parti corrispondenti dai decreti divini, per poi fonderli insieme con lo strumento magico per ripararlo.


Ma per ottenere una sincronizzazione completa, il processo di fusione richiedeva un enorme quantità di tempo e sforzi. Ci sarebbero voluti almeno tre o quattro Empirei di stadio superiore.


Anche la razza degli dei primordiali aveva ricevuto dei decreti in eredità, ma quelli che aveva non erano sufficienti per riparare la catena.


Questo a meno che non avessero usato... i decreti divini lasciati dal Maestro della Strada Asura in persona.


Ma quei tesori erano le loro armi più letali a disposizione per fare da deterrente e spaventare i saggi. Come avrebbero potuto usarli per riparare la Catena della Calamità?


Così la razza degli dei primordiali poteva solo chiedere aiuto ai celestiali.


E per questo aveva accettato prontamente le condizioni del suo alleato e aveva riservato due posti per entrare nella terra proibita Asura ai celestiali.


Guardando i decreti divini, i praticanti di arti marziali della razza degli dei annuirono.


Il vecchio Sovrano disse: "Se non ci sono altri problemi, allora inizieremo le riparazioni."


To Bagui esitò per un momento, senza rispondere.


"Oh? C'è qualche problema?" Il Sovrano degli Dei lo guardò, i suoi occhi sembravano poter vedere attraverso qualsiasi cosa.


"Le mie scuse..."


To Bagui scosse la testa. I membri della razza degli dei ne furono sbalorditi. Che i celestiali avessero intenzioni di tirarsi indietro proprio durante questo momento critico?


"C'è stato un problema tra la mia gente. Prima di venire qui figure importanti della mia razza si sono incontrate..." Disse To Bagui, sembrando un po' infastidito.


"Va' al punto."


Il vecchio mostrava ancora un'espressione gentile, ma il suo sguardo divenne più tagliente e feroce, gli altri non osavano nemmeno osservarlo.


To Bagui fece un respiro profondo e disse con franchezza: "Sappiamo tutti quanto sono preziosi i decreti divini. Una volta usati non possono essere riutilizzati, né possono essere duplicati. Per centinaia di milioni di anni, sia tra i celestiali che tra la razza degli dei ci sono stati molti talenti superbi che hanno fatto moltissime ricerche su questi decreti divini. Tuttavia, nemmeno le Vere Divinità sono riuscite a svelarne i misteri, come se mancasse sempre qualcosa..."


"Alla mia razza rimangono pochissimi decreti. Nonostante l'invasione dei saggi, siamo disposti ad usare questi tre decreti per riparare la Catena della Calamità per il bene comune. Questo è un grande rischio per noi, così... spero potremo ottenere un altro posto per entrare nella terra proibita..."


Dal suo tono, sembrava che To Bagui volesse cercare di trattare e pareva sincero e amichevole. Tuttavia, dal suo sguardo feroce, i coltivatori della razza degli dei intuirono che i celestiali avessero deciso in anticipo di fare questa proposta e non avrebbero ceduto.


Per un po' si scatenò un putiferio. Molti membri della razza degli dei si sentirono soffocare, come se i loro cuori avessero preso fuoco!


Che genere di occasione fortunata era la terra proibita Asura? E c'erano solo sei posti! Inoltre era un'opportunità che apparteneva alla loro razza. Concedere loro due posti era già un grandissimo favore. Non credevano che, dopo aver dato loro un dito, i celestiali ne avrebbero chiesto un altro, cercando di prendersi tutto il braccio.


"Le condizioni sono state già decise in anticipo!" Dissero con rabbia gli Anziani.


"Lo capisco, ma le condizioni sono state stabilite quando la Catena della Calamità non era stata ancora ritrovata. È qualcosa che riguardava le generazioni precedenti e allora la grande calamità non era ancora iniziata. Anche i decreti divini sono preziosi, no? Tuttavia bisogna rivalutare la nostra situazione. Adesso la sopravvivenza della mia gente dipende dai decreti divini!"


"Per quanto riguarda la violazione dell'accordo precedente, provvederemo un compenso sufficiente. Inoltre credo che i membri della nostra giovane generazione non sprecheranno questo posto. Almeno sarà una scelta di gran lunga migliore rispetto a certi individui."


Mentre parlava, To Bagui gettò un'occhiata verso Lin Ming, che si accigliò. Era confuso da questo improvviso attacco, ma data la sua coltivazione e la sua razza, era normale che venisse respinto più e più volte.


Guardò i tre decreti divini.


Senza dubbio erano simboli runici tracciati 10 miliardi di anni fa da antiche Vere Divinità della stessa stirpe del Maestro della Strada Asura.


E da ciò che aveva detto To Bagui, questi simboli non potevano essere riprodotti. Questo perché, anche se ci fosse una Vera Divinità, non sarebbe stata capace di usare il Dao Celeste Asura nei 33 Cieli.


Secondo il Grande Guerriero, era sempre mancata una certa condizione.


Così, anche se avevano studiato le arti runiche, nessuno di loro era riuscito a copiare i decreti divini.


To Bagui osservò Lin Ming, e molti altri fecero lo stesso.


Dopo che la rabbia dei coltivatori della razza degli dei primordiali si spense, mostrarono delle espressioni gongolanti. Anche se i celestiali avevano infranto la loro promessa e li avevano insultati, era una questione che non li riguardava. Era il giovane ragazzo umano a doversi preoccupare.


Molti erano già scontenti del fatto che il Sovrano degli Dei avesse scelto Lin Ming. Ma visto che erano stati messi sotto pressione dal vecchio, nessuno aveva osato opporsi.


Ora che i celestiali stavano ponendo la loro condizione, se qualcuno fosse rimasto fuori, sarebbe stato Lin Ming!


Altrimenti perfino gli apprendisti del Sovrano degli Dei sarebbero stati contrari.


Ora, come avrebbe gestito la situazione il vecchio?


"Grande Guerriero, le sue condizioni sono eccessive!"


Il Grande Anziano si accigliò, ma il suo tono era piuttosto amichevole. Prima non avrebbe mostrato tale benevolenza nei confronti dei celestiali, ma ora che l'intero Universo Primordiale stava affrontando una grande calamità, dovevano proprio conquistare il loro appoggio.


"Con la grande calamità alle porte, anche i decreti divini sono importanti per noi. Se non potremo ottenere un altro posto, preferiremmo non entrare affatto. Dopotutto non si sa che cosa potremo ottenere lì! Con i decreti divini, un posto in più garantirebbe molto di più la nostra sopravvivenza."


Aggiunse To Bagui, senza lasciare spazio per un compromesso. Non stava scherzando affatto.


"Inoltre..."


To Bagui mosse le dita e un puntino luminoso spuntò dalla sua mano e vorticò rapidamente nell'aria, crescendo fino a diventare un palazzo di giada bianco.


Le porte dell'edificio si aprirono, facendo uscire una donna impareggiabile. Era straordinariamente bella e il suo viso era avvolto da una luce mistica. Innumerevoli rune scintillavano attorno a lei come una tempesta di sabbia, rendendo confusi i suoi lineamenti.


Le sue ali erano rosso brillante, come delle fiamme. Il suo intero corpo emanava un ritmo imprevedibile che sembrava in armonia con il mondo circostante.


Era allo stadio di un Grande Re del Mondo.


"La Dea Celeste Wuyan porge i suoi saluti ai senior della razza degli dei."


La voce della donna era intensa come il grido di una fenice. Ogni sua parola sembrava essere condensata usando il vero significato del Grande Dao, fluttuando su e giù nel vuoto e rivelando i suoi infiniti significati.


Era chiaro che stesse mostrando tutta la sua forza. Era una mossa estremamente arrogante e audace per un Grande Re del Mondo rivelare la sua forza di fronte ad una folla di Empirei, ma questa Wuyan aveva il capitale per farlo!


<em>'Solo allo stadio di Grande Re del Mondo ha l'aura impetuosa di un Empireo. Inoltre, solo le sue parole sembrano entrare in risonanza con le leggi in questa antica grande sala... questa donna è terrificante. Se avrà abbastanza tempo diventerà una Vera Divinità!'</em>


Una luce brillante brillò negli occhi di Lin Ming mentre osservava questa donna.


Sia alla razza degli dei che ai celestiali non rimanevano Vere Divinità. Altrimenti non avrebbero accettato gli attacchi dei saggi passivamente. Se ci fosse stato davvero un membro della giovane generazione che aveva la speranza di arrivare a questo stadio, sarebbe stata una persona incredibilmente preziosa per entrambe le razze!


Gli altri guerrieri della razza degli dei videro la forza della donna e le loro labbra fremettero. Naturalmente potevano notare i suoi pregi come aveva fatto Lin Ming.


I celestiali avevano un membro della giovane generazione con il talento e il potenziale per diventare una Vera Divinità!


Non c'era da meravigliarsi che avessero chiesto un altro posto, pareva che fosse per sostenere questa donna di nome Wuyan.


Il Figlio Celeste Morin strinse i pugni, aveva la pelle d'oca. Senza dubbio, questa donna gli era di gran lunga superiore sia in quanto a forza che a talento!


<em>'Che rabbia... sono già leggermente inferiore a quel Lin Ming, ma non ho mai combattuto contro di lui, così forse non perderei contro di lui. Ma ora sono ad un intero stadio di distanza rispetto a questa Wuyan. Non ho il coraggio di fronteggiarla!'</em>


Il Figlio Celeste Morin era pieno di risentimento. Essere il numero uno tra la giovane generazione della razza degli dei sembrava glorioso, ma il loro capo non lo considerava nemmeno, aveva perfino dato il suo marchio ad un estraneo come Lin Ming.


"Wuyan? Ora ricordo..."


La voce del vecchio sembrò riecheggiare nell'aria. "Ti ha trovato il patriarca, una bambina congelata, in una terra dal ghiaccio estremo... le tue origini sono strane, dopo sei andata all'avventura, ma si diceva che fossi morta. Non mi sarei mai immaginato che, una volta arrivata la calamità, saresti tornata sana e salva e la tua forza sarebbe aumentata di nuovo..."


Il vecchio Sovrano degli Dei guardò Wuyan e annuì lentamente: "Quanto è raro, quanto è raro... hai dovuto affrontare una catastrofe e non sei perita, hai fatto invece dei progressi. Il tuo futuro è illimitato. Non mi aspettavo che un talento così sbalorditivo riapparisse di nuovo..."


Il tono del Sovrano degli Dei fu toccato da un po' di tristezza. Le antiche razze erano davvero andate in declino.


In passato governavano tutti e 33 i Cieli. Erano molto più potenti sia dei saggi che degli spirita insieme. Ora però non avevano nemmeno una sola Vera Divinità.


"Sua maestà Sovrano degli Dei, cosa ne pensa di Wuyan? Ha i requisiti per entrare nella terra proibita Asura?" Chiese con un sorriso To Bagui.
                                


                                



