---
weight: 18760
title: Capitolo 1876 – La Richiesta di Lin Ming
pubDate: 2025-12-15T08:37:10.457Z
tags:
    - mw
---


Capitolo sponsorizzato, ringraziamo Matteo!
3 capitoli in coda 0/5,
-Schadenfreude


"Wuyan... in effetti ha i requisiti per entrare nella terra proibita Asura." Il vecchio continuò a sorridere. La gloria invincibile emanata dal suo corpo non si era indebolita minimamente.


"Ahah, molte grazie per il complimento, sua maestà il Sovrano degli Dei!"


To Bagui rise e anche gli altri celestiali si scambiarono delle occhiate compiaciute. Il Sovrano degli Dei aveva una straordinaria capacità di valutazione. Era raro che facesse dei complimenti ad un membro della giovane generazione.


Ma ora aveva elogiato Wuyan due volte. Era più che sufficiente per fare provare loro orgoglio.


"Wuyan, ringrazia subito sua maestà il Sovrano degli Dei." Disse alla donna To Bagui. Era soddisfatto della sua dimostrazione di forza.


Wuyan sorrise al vecchio e si inchinò, poi tornò tra i celestiali.


Guardandola, il Sovrano degli Dei annuì: "Molto bene."


La sua risposta era stata breve e succinta, ogni parola era preziosa come l'oro.


"Tuttavia..." Il vecchio cambiò argomento: "Tra le persone che ho scelto, anche il ragazzo, Lin Ming, possiede i requisiti per entrare nella terra proibita Asura. È quasi il talento più grande che abbia mai visto in tutta la mia vita..."


Le sue parole scioccarono tutti i praticanti di arti marziali presenti.


"Quasi il talento più grande che abbia mai visto?"


Nessuno di loro aveva osato pensare che il vecchio avrebbe usato delle parole del genere per descrivere l'umano.


Anche Lin Ming era sbigottito, In realtà non aveva mai rivelato la sua vera forza di fronte al Sovrano degli Dei, così non sapeva perché gli avesse dato una valutazione del genere.


Era un po' troppo incredibile una stima simile, no?


"La sua valutazione è proprio alta!" To Bagui sorrise lievemente. Ma non credette alle parole del vecchio. Pensava che il Sovrano degli Dei non volesse perdere la faccia, e che così stesse sopravvalutando Lin Ming.


Tra i due talenti, era ovvio chi aveva i requisiti per entrare nella terra proibita Asura. Ignorando il loro talento, la coltivazione di Wuyan era molto più elevata di quella di Lin Ming.  Inoltre, Wuyan era un membro delle antiche razze mentre Lin Ming era un umano. In termini di stirpe, il giovane non aveva nessun vantaggio.


"Il talento può essere determinato solo con una competizione, ma... che peccato, la coltivazione dell'amico Lin non sembra troppo alta. È impossibile paragonare i loro talenti."


Il tono di To Bagui era beffardo, come se stesse deridendo Lin Ming per la sua coltivazione.


Se Wuyan fosse stata allo stesso livello del giovane, avrebbe potuto combattere contro di lui. Ma al momento lei era allo stadio di un Grande Re del Mondo, se avessero lottato non sarebbe stato troppo scorretto?


Figuriamoci i celestiali, nemmeno i membri della razza degli dei non avevano creduto al Sovrano degli Dei, la sua stima sembrava completamente infondata.


Il vecchio era rimasto senza parole. Era stato colto da un dilemma. Sperava proprio che Lin Ming potesse ottenere uno dei posti, non solo perché aveva restituito la Catena della Calamità, ma perché il suo talento era estremamente elevato. Inoltre il giovane era il successore dell'Empireo Primordius e il suo destino si era incrociato lievemente con quello dell'Imperatrice Celeste Xuanqing.


Erano questi i motivi per cui il Sovrano degli Dei prediligeva Lin Ming.


Il giovane era riuscito ad ottenere la Catena della Calamità e ad attraversare diversi universi per arrivare sano e salvo da loro, nel momento in cui avevano più bisogno di aprire la terra proibita Asura.


Quanto era stato difficile? Il vecchio aveva la sensazione che Lin Ming fosse destinato ad entrare nella terra proibita Asura.


Come se il motivo per cui avesse attraversato trilioni di trilioni di chilometri fosse per accedere a quell'area.


Visto il suo destino, probabilmente Lin Ming avrebbe avuto un grande colpo di fortuna nella terra proibita Asura!


Ma ora i celestiali avevano rivelato la donna miracolosa che avevano nascosto finora.


Wuyan era chiaramente molto giovane, ancora più giovane del Figlio Celeste Morin. Eppure aveva ottenuto dei risultati superiori. Il suo potenziale era infinito.


<em>'È arrivata la calamità, così come mai non sono apparsi dei giovani dal potenziale illimitato nella mia razza degli dei primordiali... forse il destino della mia razza sta davvero giungendo alla sua fine...'</em>


Il Sovrano degli Dei sospirò silenziosamente.


"Sua maestà, ha fatto la sua decisione? Accetterà la richiesta della mia gente?" Chiese con aggressività To Bagui. Se il Sovrano degli Dei non avesse accettato, allora non sarebbero potuti entrare nella terra proibita.


I celestiali non stavano cercando di minacciarli, alla fine per loro i decreti divini erano fin troppo preziosi.


Per un po', gli sguardi di tutti si concentrarono sul vecchio.


Di fronte alla pressione dei celestiali, al potenziale infinito di Wuyan e data l'invasione dei saggi, se avesse continuato a scegliere Lin Ming, allora avrebbe dovuto sopportarne le conseguenze. Il suo prestigio avrebbe sofferto un duro colpo.


Vedendo il vecchio Sovrano degli Dei rimanere in silenzio per così tanto tempo, Lin Ming esitò per un momento e poi si alzò:


"Sua maestà il Sovrano degli Dei, sembra un po' troppo prematuro discutere dei posti per entrare nella zona proibita Asura prima di riparare la Catena della Calamità. Non sarebbe meglio ripararla e poi tornare a discuterne?" Disse Lin Ming con tono profondo e con sincerità.


Per un po' tutti nella grande sala si rivolsero verso di lui.


"Riparare prima la Catena della Calamità e poi discutere dei posti? Eheh, sospetti che non potrà essere riparata nemmeno con i nostri decreti?"


To Bagui sogghignò freddamente: "Se vi aiuteremo a riparare la Catena della Calamità, cosa accadrà a quel posto?"


"Sua maestà il Grande Guerriero, sembra che abbia frainteso. Non sto sospettando che i celestiali non possano riparare la catena, ma sto solo pensando ad altre possibilità. Forse il vostro metodo di riparazione potrebbe non essere il migliore..."


Cosa?!


I celestiali lo guardarono con rabbia. Anche i membri della razza degli dei rimasero senza parole.


Che questo Lin Ming sia impazzito? Era un Sacro Lord e si stava chiedendo se diversi Empirei della razza celeste potessero riparare un tesoro da Vera Divinità?


Le persone che avrebbero potuto riparare la Catena della Calamità erano tutti negli stadi superiori o al picco dello stadio di Empireo. Inoltre bisognava usare i decreti divini di Vere Divinità superiori. Come poteva un mero membro della giovane generazione intromettersi nel processo?!


"Chi ti ha dato il coraggio di questionarci? Ridicolo!"


Il tono di To Bagui divenne sempre più freddo. Visto che il Sovrano degli Dei apprezzava Lin Ming, gli aveva mostrato abbastanza rispetto. Pensava che ci fosse qualcosa di speciale in questo umano, altrimenti come si era guadagnato la stima del vecchio?


Ma le parole di Lin Ming potevano solo farlo sbuffare più volte.


Questo membro della giovane generazione era così arrogante da sembrare stupido!


Il vecchio Sovrano degli Dei si accigliò lievemente. Non sapeva che intenzioni avesse Lin Ming, ma non credeva che il giovane avrebbe fatto qualcosa di così sciocco.


"Anche se il tuo intervento è stato così stupido al punto che non voglio perdere tempo a discutere con te, dato che l'hai detto, dimostrerò personalmente l'abilità della mia razza celeste. Se la mia gente potrà riparare la Catena della Calamità senza problemi, ci darai il tuo posto!"


Disse To Bagui mettendo i tre decreti sul tavolo nero.


Lin Ming aveva già visto i decreti dei celestiali. Questi tre tesori erano davvero opera di Vere Divinità straordinarie!


Nei 33 Cieli, solo le razze più potenti avevano delle Vere Divinità tra i loro ranghi ed erano pochi. Anche dieci miliardi di anni fa erano estremamente rari.


Le Vere Divinità straordinarie erano ancora più rare!


Inoltre, solo la stirpe del maestro della Strada Asura era riuscita a lasciare dei decreti divini. E con il tempo, ormai alla razza celeste e a quella degli dei ne rimanevano ben pochi.


I tre decreti divini di fronte a To Bagui erano stati preservati già per dieci miliardi di anni.


Non importava quanto fossero potenti un campo di forza o delle leggi, dopo così tanto tempo era inevitabile che si sarebbero indeboliti.


Questi decreti divini erano già calati di un livello rispetto a dieci miliardi di anni fa.


Quelli creati da Vere Divinità superiori potevano essere forti solo quanto quelli formati da Vere Divinità ordinarie.


In origine, per riparare la Catena della Calamità sarebbe stato sufficiente usare dei decreti ordinari, ma il potere delle leggi nei decreti divini stava sparendo lentamente, così solo quelli creati da Vere Divinità superiori sarebbero stati efficaci.


Dopo aver osservato con attenzione questi tre decreti divini, Lin Ming che era dietro il vecchio Sovrano degli Dei, avanzò lentamente: "Posso guardare uno di questi decreti?"


"Che insolenza!"


Gli Anziani celestiali si infuriarono: "Moccioso umano, non dovresti fare il passo più lungo della gamba. I decreti divini hanno una storia di 10 miliardi di anni, sono supremi tesori tramandati di generazione in generazione tra la mia gente. Sono tesori incredibilmente sacri. Inoltre ognuno di essi ha un'influenza sconfinata nell'Universo Primordiale. Credi di poterne guardare uno solo perché lo desideri? Se ne danneggiassi uno, non potresti compensarci nemmeno morendo mille volte!"


"Voglio solo sondarne uno con la mia percezione divina, non lo muoverò affatto. Se i decreti divini sono così fragili da esplodere una volta che li sondo, come potrebbero essere usati contro i nemici? Temo che verrebbe ridotti in cenere dagli Empirei o le Vere Divinità sagge prima ancora di poterli attivare."


Disse Lin Ming con una punta di derisione. I numerosi guerrieri celestiali lo guardarono con rabbia. C'erano così tanti Empirei presenti, eppure un mero ragazzo al Sacro Lord stava parlando con tale temerarietà di fronte a loro. Non era fin troppo inappropriato?


To Bagui fece un cenno agli altri, calmando la rabbia dei suoi guerrieri. Guardò il Sovrano degli Dei e notò che non aveva nessuna intenzione di fermare Lin Ming, stava permettendo al giovane di continuare ad umiliarsi.


In tal caso, non aveva intenzione nemmeno lui di mostrare rispetto al vecchio. Sogghignò e disse: "Interessante. Se tu non avessi uno dei posti per entrare nella terra proibita Asura, non mi disturberei nemmeno a risponderti. Dato che vuoi dare un'occhiata, te lo lascerò fare. Vorrei anche vedere che guai causerai e come sistemerai la questione allora!"


Mentre parlava, To Bagui permette le mani sul tavolo di pietra nero. I tre decreti fluttuarono lentamente di fronte a Lin Ming, cadendo a tre piedi di fronte a lui.


Il potere della divinità si radunò attorno ad essi, formando lentamente un campo di forza nero. Come d'accordo, Lin Ming non avrebbe potuto toccarli e, anche se avesse voluto, non avrebbe potuto superare queto campo di forza.


"Sua maestà Imperatore Divino, cos'ha in mente? La nostra razza degli dei diventerà la zimbella dei celestiali..."


I guerrieri della razza degli dei non sapevano delle capacità di Lin Ming, ma sembrava che il Sovrano degli Dei lo stesse lasciando fare.


"Anche il precedente Sovrano degli Dei non è riuscito a percepire nulla, cosa può fare questo moccioso umano?"


I molti Empirei della razza degli dei rimasero senza parole. I decreti divini erano stati tramandati per così tanti anni. Figuriamoci in passato, perfino un miliardo di anni fa c'era stato un Sovrano degli Dei che era diventato una Vera Divinità e aveva studiato i decreti divini, ma che alla fine non era riuscito ad ottenere risultati.


E aveva impiegato 1.000.000 di anni per dedurre molte leggi.


Queste leggi formavano un sistema isolato. Sembravano perfetta, ognuna complementava l'altra, come se potessero crescere in miliardi di modi diversi.


Ma... era stato comunque inutile!


Una serie perfetta di leggi che non poteva essere appresa da tutti, che non poteva attaccare, né difendere e che non poteva essere nemmeno usata per l'alchimia, che utilità avrebbe avuto?


Così i decreti divini non potevano essere percepiti, né copiati. Potevano essere considerati solo degli strumenti magici che si potevano usare una volta. Erano una risorsa finita!
                                


                                



