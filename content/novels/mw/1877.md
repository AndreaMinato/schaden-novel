---
weight: 18770
title: Capitolo 1877 – Riparare il Decreto
pubDate: 2025-12-15T08:37:10.457Z
tags:
    - mw
---


Capitolo sponsorizzato, ringraziamo Matteo!
2 capitoli in coda 0/5,
-Schadenfreude


Lin Ming rimase di fronte alla tavola di pietra nera, a soli tre piedi di distanza dai decreti. Rimase fermo, lasciando che la sua percezione divina sprofondasse nei tesori.


I celestiali mostravano tutti dei sorrisi pensierosi. I guerrieri della razza degli dei rivelarono una serie di emozioni contrastanti; avevano la sensazione di venire derisi dai loro alleati.


"Cosa state facendo? Lin Ming non fa nemmeno parte della nostra razza. Anche se si sta umiliando da solo, non ha niente a che fare con noi!"


Disse con indignazione il Figlio Celeste Morin.


"Lascialo fare. Se perderà la faccia, allora si rifletterebbe anche su sua maestà il Sovrano degli Dei, ma dato che sua maestà ha acconsentito, non c'è nulla che possiamo fare."


Disse il Grande Anziano con decisione per poi ricomporsi.


In quel momento, Lin Ming non prestò attenzione alle reazioni delle persone attorno.


Stava già usando l'intento marziale fuso, era completamente concentrato sui decreti divini di fronte a lui. Un'aura mistica iniziò a permeare i suoi occhi.


Poteva vedere la rivoluzione del Dao Celeste Asura, le sue deboli tracce circolavano continuamente nei decreti divini.


Erano opera di antiche Vere Divinità di livello superiore; erano superiori al normale. Al suo attuale livello, Lin Ming non poteva assolutamente creare delle imitazioni.


Tuttavia forse poteva comprendere le verità contenute al loro interno e riparare alcuni difetti!


Dopotutto le leggi erano interconnesse e Lin Ming aveva ottenuto la vera eredità del maestro della Strada Asura. In particolare, dopo che era entrato nell'antico campo di battaglia nel mondo del Sogno Akashico, la sua comprensione del Sutra Asura e la sua capacità nell'utilizzare il potere del Dao Celeste Asura aveva raggiunto livelli spaventosi.


"Mm?"


All'improvviso brillò una strana luce nel volto di Lin Ming. Sentì la sua percezione divina cadere in un buco nero, come se fosse stata risucchiata dall'energia dei decreti.


<em>'I tre decreti divini sono stati erosi da dieci miliardi di anni di tempo e le sezioni del Grande Dao che li formano sono state danneggiate. Così, tra le linee, ci sono dei buchi neri di energia che inghiottono la mia percezione divina...'</em>


Dopo aver compreso cosa stava accadendo, Lin Ming non ritirò la sua percezione divina, invece lasciò che circolasse attorno al buco nero, deducendo costantemente come ripararlo.


<em>'Sono decreti divini di Vere Divinità dopotutto. Le mie capacità sono carenti, ma dovrei poter svelare un po' delle leggi...'</em>


Lo sguardo di Lin Ming divenne sempre più brillante, senza che se ne accorgesse, era passata oltre un'ora.


Per i praticanti di arti marziali presenti non era nulla, ma dato che credevano che Lin Ming si stesse prendendo gioco di loro, iniziarono a mostrare impazienza.


"Sua maestà il Grande Guerriero, per quanto tempo continueremo ad aspettare?"


Chiese Wuyan. Non era impaziente, ma pensava che fosse fin troppo ridicolo vedere così tanti guerrieri attorno ad un membro della giovane generazione che stava giocando dei tesori.


In quel momento Lin Ming si fermò all'improvviso.


Osservò il vecchio e disse: "Sua maestà Sovrano degli Dei, ha un decreto divino disegnato da una Vera Divinità ordinaria? Vorrei osservarlo come riferimento."


Lin Ming aveva fatto fin troppe richieste, ricorrendo più volte a trucchetti. Moti stavano per perdere la calma.


Guardare questi tre decreti divini non era sufficiente, ma ora voleva prendersi gioco del Sovrano degli Dei?


Il vecchio non rifiutò, né chiese a Lin Ming cosa volesse fare. Mosse le dita e, con un bagliore, un decreto divino volò verso il su anello spaziale, sfrecciando verso Lin Ming.


Se un praticante di arti marziali poteva diventare una Vera Divinità, significava che il suo talento era sconvolgente e che primeggiava su tutti gli altri.


Erano esistite poche Vere Divinità e quelle di livello superiore erano ancora più rare. Questo valeva anche nei tempi antichi.


Così erano rimasti pochi decreti divini lasciati da Vere Divinità superiori. Quelli tramandati da Vere Divinità ordinarie invece erano molto più comuni.


Lin Ming afferrò il decreto, tenendolo tra il medio e l'indice, e lo sondò.


Un decreto divino lasciato da una Vera Divinità ordinaria era molto più semplice.


E allo stesso tempo, negli ultimi dieci miliardi di anni anche questi decreti erano stati erosi dal tempo. Le linee del Grande Dao avevano ricevuto qualche danno.


Gran parte della forza di questo tesoro si era dissipata!


Tuttavia era pur sempre opera di una Vera Divinità. Anche se la potenza di questo oggetto era calata, era comunque di gran lunga superiore a quello tracciato da un Empireo.


Questo perché il livello delle leggi era completamente diverso.


Lin Ming esaminò questo decreto divino per un'altra ora. Molti celestiali avevano perso la pazienza.


"Sta continuando ad usare dei trucchetti."


Lo derise qualcuno. Ma vedendo che To Bagui continuava a guardare con calma, anche queste persone aspettarono in silenzio.


"Lasciamo che faccia la sua farsa finché non si umilierà. Allora, mi chiedo se la razza degli dei continuerà a lottare per il suo posto?"


"Mm, allora nemmeno il Sovrano degli Dei avrà nulla da dire!"


Pensando a questo, molti Empirei celestiali divennero contenti.


Dei tre posti che avrebbero ricevuto, uno sarebbe stato riservato al Grande Guerriero e il secondo indubbiamente sarebbe andato a Wuyan. Ma per quanto riguardava il terzo, avrebbero avuto tutti una possibilità per ottenerlo!


Chi non avrebbe desiderato un'occasione fortunata del genere?


Mentre tutte queste persone stavano tramando, Lin Ming si mosse all'improvviso. Posò il decreto divino del Sovrano degli Dei insieme agli altri tre, allineandoli insieme.


Allo stesso tempo, iniziò ad attivare il diagramma del Dao Celeste Asura nel suo corpo.


Aveva ottenuto il diagramma nella prova finale della Strada Asura, era fuso con il suo corpo ed era l'equivalente di una Strada Asura nel suo corpo, e questo gli permetteva di utilizzare il potere delle leggi del Dao Celeste Asura come desiderava.


E aspetto più importante, questo diagramma era stato creato personalmente dal Maestro della Strada Asura e conteneva i significati più primitivi e fondamentali delle leggi del Dao Celeste Asura.


<em>Omm!</em>


Quando il diagramma iniziò ad attivarsi, l'aura di Lin Ming iniziò a cambiare, come se l'essenza dei Dao Celesti dei 33 Cieli si stesse radunando nel suo corpo.


Le rune del Dao Celeste Asura nella sua pelle, nella sua carne e nelle sue ossa iniziarono a scintillare, rilasciando una forza mistica e illimitata.


"Mm... questo è..."


Nella grande sala, sia i membri della razza degli dei primordiali che i celestiali erano tutti discendenti del maestro della Strada Asura. Ora che Lin Ming aveva emanato l'aura dei 33 Cieli, rimasero sbigottiti.


Quest'aura misteriosa e le rune dall'aspetto familiare, ma semplice... come poteva Lin Ming usarle?


Le rune più elementari del Dao Celeste Asura brillarono, come se fossero i picchi di montagna torreggianti.


Ogni picco rilasciava una luce sconfinata e una potenza incredibile, come un fiume rimbombante di stelle che si stava agitando al centro del decreto divino.


E l'obiettivo che Lin Ming scelto era il decreto divino che gli aveva dato il Sovrano degli Dei.


Quando il decreto divino prima silenzioso e immobile sentì il potere più primitivo delle leggi del Dao Celeste Asura, si ridestò come una grande bestia che stava dormendo profondamente.


Con un forte ronzio, la luce sfrecciò fuori dal decreto divino.


Ogni raggio era profondo come il mare, faceva tremare il mondo.


Questi bagliori sembravano immensamente potenti, ma quando raggiunsero Lin Ming, lo trapassarono senza fargli nulla.


Vedendo questa scena, molti dovettero ammettere che Lin Ming aveva dei metodi peculiari.


Il giovane scoprì un'opportunità mentre attivava il potere del decreto divino. Le sue mani tracciarono degli archi raffinati a mezz'aria, cambiando la traiettoria di un filo di legge del Dao Celeste Asura e facendolo fluire in mezzo al decreto.


La traiettoria di questo bagliore era imprevedibile. Il potere delle strane leggi si agitava, vagando con entusiasmo nel decreto.


"Cosa sta facendo?"


Molti ebbero l'impressione che stesse succedendo qualcosa di strano. In quel momento nessuno osava più sottovalutare Lin Ming.


Lo avevano visto chiaramente incidere una runa nel decreto divino!


Questo era un tesoro lasciato da una Vera Divinità, come poteva un mero Sacro Lord lasciarci una runa sopra?


Lin Ming mosse le dita con un'espressione solenne. Perle di sudore scorrevano sulla sua fronte e sulle sue tempie. Mentre la sua comprensione della struttura interna dei decreti divini si approfondiva sempre di più, si allarmò.


Una traccia della sua essenza vitale seguì la via confusa delle leggi del Dao Celeste Asura. Aveva la sensazione di scontrarsi in continuazione con un muro sconfinato d'acciaio.


"Qui..."


Dopo un lungo periodo di tempo, vide all'improvviso la traccia di alcuni danni all'interno.


In termini di riparazione dei simboli runici, Lin Ming poteva essere considerato un veterano. Mosse lentamente le dita mentre formava delle splendide rune che marchiarono l'area in cui le linee delle leggi si erano rotte.


Ad ogni percorso, poteva esserci un numero infinito di cambiamenti.


Lin Ming non aveva nemmeno bisogno di materiali per riparare questi simboli che esistevano già da 10 miliardi di anni, perché le risorse erano state radunate all'interno, incorporate nella carta da simbolo.


Sarebbe andato tutto bene finché Lin Ming avesse potuto riscrivere le leggi danneggiate.


Lin Ming si concentrò, deducendo costantemente le leggi del Dao Celeste Asura e rimediando ai danni...


Tuttavia questi decreti erano stati comunque tracciati da Vere Divinità. Anche una piccola riparazione indegna di essere menzionata avrebbe richiesto una quantità di energia terrificante per Lin Ming. Non solo doveva comprendere le leggi, ma doveva supplementarle con un enorme potere divino.


Per Lin Ming era un consumo enorme.


Sempre più sudore scorreva lungo la sua fronte.


Ma allo stesso tempo continuò a ripararle. Il decreto divino emise una luce brillante ormai accecante.


I lineamenti della figura di Lin Ming divennero sfocati sotto questo bagliore.


"Cosa... cosa sta facendo?"


Sia i membri della razza degli dei che i celestiali erano sbalorditi.


Nemmeno un Empireo poteva capire cosa stava facendo o che leggi stava usando.


Nonostante non potessero capire, erano comunque persone dalla percezione estremamente acuta. La luce e l'incanto di queste leggi non erano solo misteriosi, ma contenevano verità inimmaginabili.


Nessuno di loro poteva capire cosa stava facendo Lin Ming.


"C'è qualcosa di strano! No... questo... il potere nel decreto divino sta aumentando!"


Un celestiale strabuzzò gli occhi. Poteva sentire chiaramente che il decreto divino si stava rafforzando lentamente in quel bagliore!


Ora il decreto ordinario stava raggiungendo quelli creati da Vere Divinità superiori!


Com'era possibile?!


<em>'Che questo ragazzo abbia preso come punto di riferimento i decreti della nostra razza per trasformare quello del Sovrano degli Dei e renderlo più forte?! Sogno o son desto?!'</em>


To Bagui pensò a questa possibilità, ma non poteva accettare affatto una conclusione così assurda!
                                


                                



