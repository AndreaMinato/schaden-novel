---
weight: 1879
title: Capitolo 1879 – Le Concessioni dei Celestiali
pubDate: 2025-12-15T08:37:10.458Z
tags:
    - mw
---


Capitolo sponsorizzato, ringraziamo Matteo!
0 capitoli in coda 0/5,
-Schadenfreude


Rendendosi conto di quanto sarebbe stata utile la capacità di riparare i decreti divini, gli occhi di ogni Empireo della razza degli dei iniziarono a brillare.


Anche se alcune persone come il Grande Anziano erano invidiose di Lin Ming, erano anche entusiaste. Questa era una questione monumentale che avrebbe influenzato la sopravvivenza della loro razza!


In confronto al destino della loro gente, gli interessi di un individuo erano secondari.


"Lin Ming, riparare il decreto divino ti ha causato danni?"


Chiese il Sovrano degli Dei. Temeva che Lin Ming avesse consumato la sua forza vitale per farlo.


Lin Ming scosse la testa: "Ho solo consumato un po' della mia energia e della mia forza spirituale. Dovrei riprendermi completamente dopo diversi giorni."


Lin Ming aveva esteso un po' il tempo di recupero visto che era di fronte a così tante persone.


In realtà avrebbe avuto bisogno di uno o due giorni per riprendersi e se il Sovrano degli Dei lo avesse aiutato, allora questo periodo di tempo poteva essere accorciato ulteriormente.


"Ottimo! Allora puoi sederti a meditare e riprenderti. Dopodiché ti farò un altro decreto divino da riparare. Una volta che ne raduneremo tre, apriremo la terra proibita Asura. Questo è un grandissimo favore per noi; non ce lo dimenticheremo mai!"


Il vecchio era entusiasta. Dato il suo normale portamento, raramente perdeva la calma in questo modo.


"Sua maestà il Sovrano degli Dei, non c'è bisogno di questa formalità. Questa guerra influenza anche il fato della mia razza. Se vi aiuterò quanto posso, sarebbe come aiutare la mia gente. È un dovere."


Il tono di Lin Ming era umile e non stava cercando di prendersi il minimo credito. Questo spinse molti guerrieri della razza degli dei a sviluppare un'impressione favore nei confronti di Lin Ming. Normalmente, se il giovane poteva riparare i decreti divini, avrebbe anche potuto proporre qualsiasi condizione desiderasse; sarebbe stato ragionevole.


"Ningchu, Re delle Legioni, Asceso, Diwuhen! Preparatevi! Dopo che Lin Ming riparerà i tre decreti divini, riparerete la Catena della Calamità! Con le leggi contenute nei decreti divini e la vostra energia, non ci saranno problemi!"


Il Sovrano degli Dei disse subito i nomi o i titoli di quattro Empirei. Erano i quattro guerrieri più potenti della loro intera forza e tra di loro, Diwuhen era il più formidabile, ma anche il più giovane.


I quattro Empirei si fecero avanti insieme, rimanendo rispettosamente dietro il Sovrano degli Dei.


Tre di loro erano discepoli del Sovrano degli Dei.


To Bagui non riuscì più a rimanere in silenzio.


Era avvenuto lo scenario peggiore, il vecchio aveva intenzione di abbandonare la razza celestiale!


In termini di stirpe, anche i membri della razza celeste erano discendenti del maestro della Strada Asura. La differenza era che 10 miliardi di anni fa però erano una razza vassalla, una frazione minore della razza degli dei.


Se fossero potuti entrare nella terra proibita Asura, naturalmente sarebbe stato un enorme vantaggio anche per loro.


Ma ora si stavano radunando indaffarati attorno a Lin Ming, come se i celestiali non avessero più niente a che fare con la questione.


"Sua maestà Sovrano degli Dei!"


Gridò con ansia To Bagui.


"Oh? Cos'ha da dire il Grande Guerriero?" Il Sovrano degli Dei sorrise, la sua espressione era piena di significato.


La situazione poteva cambiare da un momento all'altro. I celestiali avevano fatto pressioni sulla razza degli dei ma ora i ruoli si erano invertiti. Ora erano loro a dover lottare. E questo cambiamento assurdo era stato causato da un membro della giovane generazione; era incredibile.


To Bagui gettò un'occhiata stranita verso Lin Ming. Disse: "Sua maestà Sovrano degli Dei, non c'è bisogno di girarci attorno. La mia razza celestiale desidera due posti. Possiamo considerare qualunque sua condizione."


Disse To Bagui, andando dritto al punto. Era già pronto ad un'enorme perdita.


In realtà erano due razze sorelle. Si poteva dire che dipendessero una sull'altra data la grande calamità. Combattere da soli avrebbe portato solo ad una sconfitta più veloce.


Era impossibile che il Sovrano degli Dei non capisse questo punto. To Bagui non voleva sprecare il suo tempo con delle chiacchiere inutili.


A giudicare solo dalle loro risorse, la razza degli dei aveva bisogno di quattro posti, un'altra aggiunta sarebbe stata uno spreco. Allo stesso tempo, per i celestiali erano necessari sopratutto due posti. Per questo erano disposti a pagare un caro prezzo. Dopotutto anche i fratelli giurati dovevano saldare i conti.


"Voglio due dei tre decreti divini."


Disse il Sovrano degli Dei, indicando i tre decreti divini da Vera Divinità superiore.


Non aveva intenzione di approfittarsi di qualcuno in difficoltà. Prima i celestiali volevano usare questi tre decreti per scambiare tre posti, un posto per simbolo.


Ora che i celestiali volevano due posti, il vecchio aveva chiesto solo due decreti divini. Questa era una richiesta legittima.


"La ringrazio..." Disse To Bagui, provando vergogna. Il suo tono mancava di energia. Non sapeva se Lin Ming avesse la capacità di riparare decreti da Vera Divinità superiore, ma se avesse potuto farlo, allora il loro potere sarebbe stato davvero sconvolgente!


Dopo aver riflettuto per un po', disse: "Vorrei chiedere all'amico Lin qui di riparare i decreti divini della mia gente. Mi chiedo se..."


Visto che Lin Ming aveva rivelato parte della sua forza, To Bagui si stava rivolgendo a lui con molto più rispetto.


"È qualcosa di cui può discutere direttamente con Lin Ming. Non ho diritto di fare decisioni per lui." Il vecchio sorrise mentre guardava il giovane.


Per un po', gli sguardi dei celestiali puntarono su Lin Ming.


"Amico Lin..."


To Bagui esitò. Era il guerriero numero due più potente nell'intera razza dei celestiali, eppure osservava con entusiasmo, ma impotenza Lin Ming, come se lo stesso implorando con lo sguardo.


Lin Ming rispose con calma: "Naturalmente posso riparare i vostri decreti divini, ma... se lo farò, avrei anche altre condizioni. Possiamo discuterne nel dettaglio quando arriverà il momento."


"Naturalmente... non le chiederemo il suo aiuto senza dare in cambio nulla."


To Bagui sorrise mentre Wuyan si sentiva a disagio.


I celestiali erano un'antica razza dalla storia illustre. Anche se erano andati in declino al momento, gli spirita, gli umani o i saggi non avrebbero potuto competere con una stirpe del genere. Così i celestiali avevano un orgoglio particolare, un orgoglio nel profondo delle ossa!


Ma ora To Bagui, un Empireo di massimo livello, stava parlando in modo così cortese con Lin Ming, un Sacro Lord. E questo Lin Ming non sembrava nemmeno apprezzare una gentilezza del genere. Questo faceva sentire Wuyan molto a disagio.


'<em>Questo ragazzo... non ho idea di che opportunità fortunata abbia ottenuto per riuscire a riparare i decreti divini, ma sta facendo il passo più lungo della gamba...'</em> Pensò con indignazione Wuyan. <em>'Che peccato che la sua coltivazione sia troppo bassa. Altrimenti se fosse stato al mio stesso livello l'avrei sfidato sicuramente!'</em>


Wuyan non era convinta affatto della forza di Lin Ming. Ma non rivelò le sue emozioni, invece si limitò a fissare gelidamente il giovane.


In quel momento Lin Ming si stava già dirigendo verso una stanza tranquilla; aveva intenzione di meditare e riprendersi.


.....


Passarono diversi giorni. Lin Ming aveva riparato tre decreti divini!


E oggi era il momento di riparare la Catena della Calamità!


Le pupille nere del Sovrano degli Dei scintillarono con un potere mistico, facendo tremare il palazzo circostante.


L'aria ronzò. Gli enormi pilastri che sostenevano la struttura emisero raggi di energia, intrecciandosi insieme per formare uno spazio di pura energia. Da lontano sembrava un gigantesco cristallo traslucido che isolava tutto con assoluta certezza.


Riparare la Catena della Calamità era un'impresa monumentale durante la quale non ci poteva essere nessuna interferenza.


Un incantesimo cristallino avvolse i quattro membri più forti della razza degli dei e dei celestiali, proteggendoli da qualsiasi influenza esterna.


Dato che i celestiali avevano deciso di partecipare, erano cambiate anche le persone designate per la riparazione. Le possibilità di successo sarebbero aumentate di molto con il loro aiuto.


Lin Ming rimase in disparte, fissava il cristallo sferico di energia.


I quattro guerrieri stavano sopra la Catena della Calamità. Tenevano i tre decreti divini che Lin Ming aveva riparato.


Ogni decreto divino conteneva i fili densi dell'aura del Grande Dao dei 33 Cieli. Quest'aura incredibilmente pura divampò, facendo accelerare il battito cardiaco dei presenti.


<em>Bang!</em>


Fu un Empireo della razza degli dei a muoversi per primo. Il sangue schizzò dai pori delle sue braccia.


Questo era la pura stirpe della razza degli dei, emanava un'aura antica, testimone della civilizzazione un tempo gloriosa degli dei primordiali.


Il sangue fiorì con una luce incandescente. In mezzo a questa luce si potevano sentire i ruggiti di draghi e le grida di fenici.


Anche se Lin Ming era a cento piedi di distanza, sentì comunque una pressione pesante come una montagna provenire da quel sangue, facendolo sentire schiacciato.


"Questa è la forza del sangue puro della razza degli dei... incredibile, supera di gran lunga la stirpe dei saggi..."


Lin Ming fissò il sangue senza battere ciglio. La sua forza spirituale si agitò e la pressione attorno si indebolì. Il potere del sangue rilasciato da un Empireo di massimo livello era difficile da sopportare perfino per un Re del Mondo ordinario.


La goccia di sangue puro fluttuò lentamente nell'aria, come se fosse una stella antica e solenne che brillava nel cielo. Emise una forza distante e sconfinata per poi precipitarsi in un decreto divino.


Dopo che il decreto divino assorbì l'essenza di sangue dell'Empireo, si accese un bagliore cremisi. Il potere mistico delle leggi del Dao Celeste Asura si trasformò in rune che iniziarono a rimbombare come delle valanghe.


Si potevano scorgere lievemente dei torreggianti re divini, seduti sulle rune, le loro pupille stavano sparando una luce terrificante mentre la loro vitalità del sangue mostruosa imperversava nel loro corpo.


Il decreto divino emise una voce spettrale che sembrava provenire da un antico passato, sembrava che stesse prendendo vita.


Ben presto, gli altri guerrieri fecero lo stesso. Offrirono il potere del loro sangue per fonderlo con i decreti divini rimasti.


I decreti divini brillarono sempre di più, come se fossero stelle che esplodevano. L'intera grande sala fu inondata dalla luce accecante.


Questo era il potere di un tesoro da Vera Divinità. Quando i tesori da Empirei nascevano, spesso avrebbero evocato delle tribolazioni celesti, figuriamoci quelli da Vere Divinità.


La luce accecò completamente Lin Ming per un momento. Ma il giovane non aveva bisogno di vedere, poteva percepire una quantità di energia terrificante mostrarsi e venire distrutta insieme ad ogni sorta di rune scintillanti...


Questo bagliore bianco brillò per un intero giorno e una notte prima di spegnersi lentamente.


Poi anche la sfera di energia scomparì.


I quattro guerrieri erano impalliditi. Le loro aure erano più deboli rispetto a prima.


Si sedettero a terra e iniziarono a meditare, riprendendo le forze.


In quel momento risuonò un debole suono nell'aria, sembrava che provenisse dal mondo stesso. Era remoto e misterioso.


Un fiore di loto bianco sbocciò tra le onde soniche, a mezz'aria.


Ai confini del cielo nero come la pece, apparì una misteriosa strada cupa che si estendeva lungo tutta la grande sala.


Alla fine di questa via, la Catena della Calamità scintillò emanando un potere sconfinato. Era avvolta da un'aura misteriosa che pareva essere apparsa all'improvviso di fronte a tutti.


Era impossibile scioglierne i misteri.


"Uno strumento magico da Vera Divinità è rinato e appare un segno fausto." Il Sovrano degli Dei mostrò un sorriso contento.


La Catena della Calamità era stata riparata. Ora tutto ciò che rimaneva da fare era aprire la terra proibita Asura.


Forse lì avrebbero trovato un'occasione per ribaltare la situazione in questa grande calamità!
                                


                                



