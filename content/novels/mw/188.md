---
weight: 188
title: Capitolo 188 - I Pensieri di Na Shui
pubDate: 2025-10-16T07:28:18.450Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)
-Schadenfreude</em>


Sentendo la domanda della ragazza, Lin Ming sorrise. Immaginava che il cosiddetto Occhio dello Stregone fosse Yan Mo.


Disse:"I miei ricordi del Regno Divino sono confusi. Ho visto l'Occhio dello Stregone lì. C'è un'occasione fortuita lì; se lavori sodo allora c'è la possibilità che tu venga selezionata. Se ci riuscirai, allora il tuo potere crescerà enormemente."


Lin Ming non menzionò di aver superato il settimo piano; sarebbe stato troppo scioccante.


"Io... potrei andarci anche io?" Mentre sentiva le parole del ragazzo, il cuore di Na Yi cominciò a battere all'impazzata. Giorno e notte desiderava forza. Non solo per vendicarsi dei suoi genitori, ma anche per ricostruire la sua tribù Na. Se avesse potuto avrebbe anche vendicato la sua maestra.


Tuttavia il nemico del suo maestro era un maestro negli stadi intermedi dell'Houtian; la distanza tra loro era troppo vasta, fino al punto da essere incolmabile!


Ma se le fosse stata data l'opportunità di andare nel Regno Divino? Allora sarebbe potuta diventare una maestra potente come Na Yanda!


Avrebbe potuto avanzare allo stadio Xiantian!


Quando sarebbe venuto il momento, sia la ricostruzione della Tribù Na che la morte di tutti i suoi nemici, sarebbe stato tutto semplice.


Pensando a questo, Na Yi strinse i pugni. Voleva diventare forte, abbastanza forte da poter controllare il suo destino!


Sentiva un guazzabuglio di emozioni mentre guardava Lin Ming. Il ragazzo non aveva detto quanti livelli avesse sorpassato, tuttavia, Na Yi aveva il sospetto che avesse raggiunto almeno il quinto livello o avesse perfino superato sua Maestà l'Imperatore delle Piume entrando nel sesto piano!


Le persone della Landa Selvaggia del Sud adoravano gli eroi coraggiosi. Per Na Yi era difficile mantenere la calma ora che c'era un futuro eroe di fronte a lei. Capiva anche che c'era un divario troppo grande tra di loro; era solo un'illusione sperare che rimanesse accanto a lei ad aiutarla.


Solo lei poteva prendere in mano il proprio destino.


In quel momento i tre erano già arrivati all'entrata della Terra Sacra dello Stregone. Na Yi aveva aperto la formazione di trasmissione e Lin Ming uscì dalla caverna. Era proprio come aveva detto Na Yi; c'erano quattro cavalli a terra non troppo lontani dall'entrata e due erano stati quasi del tutto divorati.


A causa del clima caldo e umido della Landa Selvaggia del Sud, i corpi dei cavalli avevano già cominciato a decomporsi. C'erano masse di insetti radunati attorno ai quattro cadaveri: era uno spettacolo piuttosto disgustoso.


Dopo che apparve Lin Ming, i cespugli attorno iniziarono a tremare. Ne emerse un Lupo Putrescente, i suoi occhi verdi brillavano mentre fissava Lin Miing con odio e fame.


Il suo compagno era sparito e, non importava quanto lo chiamasse, non riusciva a trovarlo. Ora il suo umore era estremamente irritabile e avrebbe fatto a pezzi qualunque preda avrebbe avuto davanti.


Vedendo questo Lupo Putrescente, Na Shui impallidì. Si accucciò istintivamente dietro Lin Ming, ma la sua espressione rimase impassibile. Sapeva che per Lin Ming questo Lupo Putrescente era solo una formica.


"Aawooo!"


Il Lupo Putrescente ululò all'improvviso e balzò in avanti. Stese i suoi artigli affilati e puntò alla gola di Lin Ming.


Il ragazzo sogghignò. Scosse la mano ed emanò 100 filamenti di vera essenza che penetrarono nel Lupo Putrescente come se fosse una pioggia di frecce.


<em>Pop!</em>


Il Lupo Putrescente sputò un sacco di sangue nero. I suoi organi erano già stati ridotti in poltiglia dall'attacco. Alla fine cadde a terra come un cane morto. Tutte le sue ossa erano state fatte a pezzi e si era trasformato in un sacco di carne marcia - ucciso immediatamente.


"Morto... è morto?" Na Shui era incredula. Aveva pensato che Lin Ming sarebbe stato capace di uccidere facilmente il Lupo Putrescente, ma non credeva che sarebbe stato così facile. Aveva solo guardato il Lupo Putrescente ed era morto.


Che genere di potenza era questa?


Na Shui lo guardò senza fiato con un'ammirazione e un'adorazione con cui si guardava un eroe.


"Andiamo." Disse Lin Ming.


"Dove stiamo andando?" Chiese Na Yi.


"Troveremo un posto in cui vi potrete sistemare e poi farò la mia parte come accordato. Andrò nella Tribù dei Vermi di Fuoco e ucciderò Chi Guda, e mi vendicherò per i tuoi genitori."


Prima Lin Ming avrebbe eliminato Chi Guda, poi sarebbe andato nella Montagna Thundercrash per vedere che sorta di valore avrebbero avuto le Erbe Fulmine. Per quanto riguarda la fiamma della Tribù dei Vermi di Fuoco, non aveva fretta di prenderla.


"Andrai ad uccidere Chi Guda ora?"


Na Yi si immobilizzò sul posto. La coltivazione di Chi Guda era ad un passo dall'Houtian. Non solo, ci sarebbero stati certamente molti maestri a proteggerlo. Lin Ming era solo al picco della Forgia delle Ossa. Nonostante sapesse che che la forza del ragazzo era sorprendente, questo era ancora un rischio troppo grande!


Dopotutto la differenza tra lo stadio dell'Alterazione dei Muscoli e quello della Forgia delle Ossa era minore rispetto a quella tra la Forgia delle Ossa e la Fase della Circolazione.


Non poté non dire: "Signor Mo, so che sei molto forte, ma Chi Guda è già ad un passo dall'Houtian..."


Lin Ming rispose:"Non importa. Se ci sarà un imprevisto o qualcosa andrà storto, potrò fuggire facilmente. Andiamo."


Prima che potesse aggiungere altro, Lin Ming si era già girato e aveva cominciato a camminare.
Na Yi poté solo sospirare e tenere i suoi pensieri per sé.


Sentiva che Lin Ming era un ragazzo molto testardo; non era qualcuno che avrebbe cambiato idea facilmente. Inoltre era una persona destinata ad essere un personaggio quasi divino; se aveva la sicurezza di farlo, allora ne avrebbe avuto anche le capacità.


Mentre stava pensando, Na Yi vide di sfuggita sua sorella. La vide arrossire mentre stava guardando la schiena di Lin Ming, aveva lo sguardo incerto e non si sapeva cosa stesse pensando.


Na Yi ne rimase stupita e poi le venne in mente all'improvviso che forse a Na Shui piaceva Lin Ming.


Quando le ragazze maturavano, spesso si sarebbero interessate a persone del sesso opposto. Lin Ming era di bell'aspetto, potente e aveva anche un temperamento calmo e sveglio, non solo, ma quando Na Shui si era trovata di fronte ad una situazione critica e si stava disperando, Lin Ming era apparso e aveva facilmente risolto ogni problema. Questo avrebbe suscitato inevitabilmente l'ammirazione di Na Shui nei suoi confronti e si era innamorata di lui senza accorgersene. Forse nemmeno lei sapeva ciò che provava...


Na Yi sospirò. C'era un divario troppo grande tra la sua sorellina e Lin Ming.
Tuttavia non voleva interferire con i suoi sentimenti e non voleva nemmeno considerare la differenza di posizione tra lei e Lin Ming. Poteva solo lasciare che la natura facesse il suo corso.


............


La Tribù della Valle Nebbiosa era molto comune tra le innumerevoli piccole e grandi tribù della Landa Selvaggia del Sud. La sua popolazione raggiungeva le 4000 o 5000 persone. Era nella valle di una montagna e di mattino presto sarebbe stata avvolta da una fitta nebbia, per questo era chiamata con questo nome.


La Tribù della Valle Nebbiosa era solo a 600 chilometri di distanza da quella dei Vermi di Fuoco e dieci anni prima era stata conquistata da essa e ne era diventata serva.
Il suo capo tribale era stato ucciso e ora il nuovo governante era un uomo che apparteneva alla Tribù dei Vermi di Fuoco. Ogni anno avrebbe dovuto pagare un tributo in maiali, bovini, pecore, seta, vini e minerali.


A volte doveva anche mandare delle bellissime donne. La maggior parte delle tribù della Landa Selvaggia del Sud erano società matriarcali e le persone al potere non avevano il permesso di creare harem, tuttavia esistevano dei clan patriarcali che lo facevano, come la Tribù dei Vermi di Fuoco.


Il loro capo, i generali e lo sciamano erano tutti uomini e avevano anche degli harem pieni di splendide donne.


La Tribù della Valle Nebbiosa non era troppo grande, tuttavia dato che era a sud vicino ad un incrocio di percorsi chiave, di solito c'erano molti visitatori di passaggio. C'erano molte locande, ristoranti e altre strutture costruite per accoglierli.


La Locanda il Palazzo Nebbioso era una delle costruzioni più grandi. Quel giorno un giovane e due ragazze, tutti di quindici o sedici anni erano arrivati alla locanda. Il ragazzo portava un cappello a cono di bambù e aveva una sciabola legata alla schiena. Doveva essere un praticante di arti marziali. Le due ragazze indossavano dei veli e non si poteva vedere il loro volto, tuttavia le loro figure erano snelle ed eleganti, probabilmente erano bellezze.


Un cameriere si avvicinò e li accolse con un sorriso caloroso. Nonostante questi tre ospiti fossero giovani, grazie alla sua esperienza nel campo dell'ospitalità, intuiva che erano degli individui dalle origini importanti. Perciò era stato particolarmente cortese con loro.


Nella Landa Selvaggia del Sud c'erano innumerevoli tribù, tutte avevano costumi diversi. Il servo sapeva che molti uomini avrebbero portato cappelli a cono di bambù e alcune donne avrebbero indossato dei veli, quindi non ci badò molto.


Sospirò con un po' di emozione vedendo un ragazzo così giovane. Di sicuro era fortunato con le donne; aveva anche due ragazzine dal corpo splendido che lo seguivano.


"Rispettabile cliente, ha intenzione di stare nella nostra locanda?"


"Sì." Il giovane con il cappello a cono di bambù era Lin Ming. Lanciò una moneta d'oro al cameriere e disse:"Dammi le tue due migliori stanze una vicina all'altra. I nostri cavalli sono fuori; dà da mangiare anche a loro." Quando erano arrivati, avevano già comprato tre buoni cavalli. Una volta fatti i preparativi per uccidere Chi Guda, avrebbero lasciato immediatamente la Valle Nebbiosa.


Lin Ming non era preoccupato che qualcuno li seguisse o indagasse su di loro. La Tribù della Valle Nebbiosa era a 600 chilometri di quella dei Vermi di Fuoco. Non solo, questo era un punto chiave tra gli itinerari di viaggio e c'erano molti visitatori. Lin Ming e il suo piccolo gruppo non erano una vista insolita e non avrebbero sollevato sospetti.


La persona comune non avrebbe potuto percepire la coltivazione di Ling Ming. Le due sorelle Na Yi e Na Shui erano soltanto allo Stadio delle Viscere e non era un livello considerato troppo stravagante. Avevano anche coperto il loro viso, così non ci sarebbe dovuto essere alcun problema.


"Il rispettabile cliente ha avuto un ottimo tempismo, ci sono rimaste proprio due delle nostre migliori stanze l'una accanto all'altra. Le preparerò immediatamente per voi."


Mentre diceva questo, il cameriere condusse Lin Ming e le sorelle nelle loro stanze. Lin Ming guardò all'interno, le stanze erano pulite e ordinate. Annuì soddisfatto. Sarebbero andate bene.


"Preparateci del cibo e del tè."


"Il rispettabile cliente vuole del tè?" Il cameriere esitò e sorrise subito:"Forse non lo sa, ma il Vino Fiore della Valle Nebbiosa è famoso per tutta la Terra Selvaggia del Sud. Ogni anno lo presentiamo come tributo alla Tribù dei Vermi di Fuoco, in tutti i loro banchetti usano il nostro Vino Fiore della Valle Nebbiosa."


"Oh? Se è così allora portami una giara di Vino Fiore della Valle Nebbiosa." A Lin Ming non importava molto, nonostante non bevesse molto, era cresciuto in un ristorante e aveva già bevuto del vino.


"Allora le porterò una giara di vino. Se posso raccomandarle qualche specialità, abbiamo anche le Rane Fangose della Valle. Sono molto famose, hanno un gusto indimenticabile."


"Mmh. Va bene."


A Lin Ming non importava del cibo. Appoggiò la sua sciabola sul tavolo e si sedette con le due ragazze. Il cameriere annuì e si diresse verso la cucina.


Tuttavia dopo che le Rane Fangose e il Vino Fiore della Valle Nebbiosa furono serviti e Lin Ming li assaggiò, non poté non rimanerne deliziato, erano davvero delle rare prelibatezze.


Anche Na Shui mangiava con gusto. Solo che con il velo a coprirle il volto non era facile mangiare; poteva solo strappare lentamente dei piccoli pezzi.


In quel momento si sentirono rumori di zoccoli provenire dall'esterno della locanda. Lin Ming si alzò e vide cinque uomini a cavallo fermarsi davanti alla locanda. I cinque cavalli non avevano un pelo fuori posto, erano alti oltre nove piedi ed erano enormi. I loro sbuffi erano tonanti. Dovevano pesare oltre 2000 jin.


"Cavalli Rosso Sangue?" Lin Ming riconobbe la loro razza. Nel regno di Fortuna Celeste queste cavalcature sarebbero costate 4000 o 5000 liang d'oro ciascuna!


Tuttavia sembrava che i Cavalli Rosso Sangue della Landa Selvaggia del Sud fossero molto più economici.


Uno dei cinque cavalieri con l'armatura di cuoio smontò. Era molto alto e portava una lunga lancia sulla schiena. Era molto muscolo e camminava con fermezza. Il suo respiro era profondo ed era evidente che fosse un maestro che aveva perfezionato i fondamentali.


Gli altri quattro erano molto più ordinari. Tuttavia da come camminavano rivelavano un'aura assassina. Questo ovviamente era dovuto alle loro esperienze e agli innumerevoli omicidi che avevano commesso.
                                


                                



