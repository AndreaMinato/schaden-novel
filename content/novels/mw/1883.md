---
weight: 18830
title: Capitolo 1883 – Geni dell'Antichità
pubDate: 2025-12-15T08:37:10.458Z
tags:
    - mw
---


Capitolo sponsorizzato, ringraziamo Matteo!
9 capitoli in coda 0/5,
-Schadenfreude


Talenti impareggiabili dell'antica era, che tipo di figure sarebbero stati?


Era un periodo troppo distante e non potevano essere più valutati. In vari antichi libri, era ampiamente riconosciuto che la civilizzazione delle arti marziali fosse nel suo periodo più prospero durante l'antica era. La qualità e la quantità di geni di allora superavano di gran lunga l'era presente.


Così Lin Ming non vedeva l'ora di partecipare a questo scontro.


<em>'Non ho mai pensato che sarei riuscito ad entrare nella formazione creata dal maestro della Strada Asura e ad attraversare dieci miliardi di anni per affrontare geni del passato.'


'E la coltivazione del mio avversario è inferiore alla mia, è agli inizi del Sacro Lord.'</em>


Lin Ming guardò il giovane che stringeva lo spadone nello Specchio di Ghiaccio, provava una strana sensazione.


Lo Specchio di Ghiaccio aveva determinato la coltivazione di questo avversario virtuale basandosi sul livello dell'intruso.


Negli anni, anche se Lin Ming aveva combattuto contro guerrieri più deboli di lui, di solito era stato un massacro. Non era mai capitata una situazione come questa, dove un solo avversario dalla coltivazione inferiore poteva essere considerato un avversario degno di suscitare il suo interesse.


"Così questi sono antichi geni di dieci miliardi di anni fa e le loro coltivazioni sono perfino inferiori alle nostre. Sembra che questo Specchio di Ghiaccio non ci abbia considerato molto..."


To Bagui incrociò le braccia al petto. La sua aura iniziò a divampare mentre radunava il suo lancio e fissava il suo avversario nello specchio!


Anche se le sue parole sembravano noncuranti, in realtà To Bagui non stava osando abbassare minimamente la guardia.


"Antichi geni, uh? Voglio vedere da tempo di cosa sono capaci. È il momento perfetto per farlo!"


Lo sguardo di Diwuhen si riempì di entusiasmo. Dopotutto, anche se questi geni dell'antichità avevano una coltivazione inferiore, erano più che sufficienti per destare il loro spirito combattivo.


"Lasciate che sia io ad andare per primo." Un Empireo della razza degli dei si fece avanti.


"Shenku..." Lo sguardo di Diwuhen brillò.


Shenku fece un cenno noncurante ridendo: "Esplorerò la strada. Lasciate che dia un'occhiata alla forza di questi antichi geni."


Mentre parlava, Shenku strinse i pugni facendoli scricchiolare con fare esplosivo.


Aveva il talento più basso nel gruppo.


Tuttavia era comunque una figura sbalorditiva tra gli Empirei. Aveva una certa sicurezza!


Shenku entrò nello Specchio di Ghiaccio, che tremò gentilmente per poi inghiottirlo.


L'avversario di Shenku era un giovane con un mantello nero; era un Empireo agli stadi inferiori.


Anche se questo avversario virtuale sembrava un giovane, se fosse stato una persona reale avrebbe avuto almeno diecimila anni. Normalmente parlando, avrebbe avuto un aspetto così giovane per via del suo rapido avanzamento.


<em>Hu hu hu!</em>


Nello Specchio di Ghiaccio, Shenu e il giovane con il mantello nero emanarono ondate di fiamme dal loro corpo. L'aura del Grande Dao del Vero Fuoco fuoriuscì dai loro corpi, seminando distruzione per il mondo.


Erano entrambi coltivatori dell'elemento fuoco.


Inoltre usavano potere divino.


Il cosiddetto potere divino era una fusione tra essenza astrale, spirituale e vera essenza, tre tipi diversi di energia.


Il fuoco catalizzato dal potere divino poteva incenerire il vuoto.


<em>Bang!</em>


Le due figure erano circondate dal fuoco impetuoso. Due soli brillanti si scontravano tra di loro!


Non importava quanto fosse terrificante lo scontro nel mondo nella superficie dello specchio, non avrebbe influenzato l'ambiente esterno.


Inoltre lo specchio era enorme, il suo spazio era più che sufficiente per permettere ad un guerriero di mostrare tutta la sua potenza.


Lin Ming osservò le fiamme che divampavano nelle profondità dello specchio, intravedeva raffiche pugni e calci.


Oni collisione avrebbe trapassato un mondo e disperso le nuvole nebulose.


Ondate di energia si diffusero in ogni direzione come degli tsunami impetuosi, seminando il caos ovunque andassero.


Il combattimento era intenso. Shenku impallidì gradualmente.


Dal suo naso fuoriuscirono all'improvviso delle fiamme viola. Quando comparirono, trafissero perfino il vuoto. La superficie dello Specchio di Ghiaccio si distorse lievemente.


Ogni scintilla viola si trasformò in un enorme uccello che fendette lo spazio, lanciandosi insieme sull'avversario virtuale.


Inaspettatamente, anche il giovane con il mantello nero sparò fiamme dal naso. Il potere del suo fuoco era lievemente superiore a quello di Shenku.


<em>Rumble rumble rumble!</em>


Iniziò un'altra serie di scambi.


Shenku fu costretto ad arretrare sempre di più. Stava esaurendo lentamente le forze, ma come il giovane con il mantello nero, più combatteva, più diventava selvaggio. Il corpo dell'avversario bruciava come un sole e il potere dietro i suoi colpi era sempre più feroce e brutale.


"Ahah!"


Shenku ruggì. Le fiamme eruttarono dal suo corpo. Si lanciò sul giovane con il mantello nero con uno slancio simile a quello di una meteora!


In mezzo alle esplosioni, il giovane fu costretto ad arretrare per decine di chilometri. Il suo corpo fluttuò all'indietro come un pezzo di carta finché non si ristabilizzò.


Tuttavia, Diwuhen, To Bagui e gli altri si ammutolirono vedendo questa scena.


Shenku era finito in vantaggio durante l'ultimo scambio, ma in realtà aveva usato il potere più sovrannaturale che il suo sangue poteva dargli. Poteva usare solo una volta questa mossa e aveva anche consumato una grandissima quantità di forza vitale.


Anche così non era riuscito a ferire il suo avversario e l'aveva solo scaraventato via.


Il flusso dell'energia interna dell'avversario non era stato disturbato minimamente dall'impatto. La sua vitalità del sangue era ancora vibrante e il gruppo aveva la sensazione che potesse mantenere questo ritmo intenso!


Shenku invece aveva consumato il 60-70% della sua forza, non sarebbe riuscito a resistere a lungo. Il divario era chiaro!


<em>Woosh!</em>


Il giovane con il mantello nero attaccò di nuovo. Shenku resistette a stento al colpo. Stavolta il vero fuoco che proveniva dal suo sangue sembrava molto più debole.


Si fermò a mezz'aria. Le fiamme attorno a Shenku si trasformarono in fili che assochilometrivano a tentacoli strani che cercarono di trapassare l'avversario virtuale.


Tuttavia, quando il giovane lo vide, mostrò un sorriso astuto, come se avesse una mente propria.


Dalla carne e dal sangue del guerriero iniziarono a brillare delle rune, formando una tenda scintillante che bloccò il fuoco.


<em>Peng!</em>


Shenku tossì a fatica mentre veniva scaraventato via, uscendo direttamente dal mondo dello specchio per poi cadere sul pavimento!


Shenku, sconfitto!


Diwuhen aveva tenuto conto silenziosamente del tempo. La battaglia era durata solo per 20-30 respiri di tempo.


Ma i requisiti per superare la prova dello specchio era sconfiggere un nemico o resistere per 1000 respiri di tempo.


C'era un divario enorme tra il suo risultato e 1000 respiri di tempo.


"Così difficile!"


Diwuhen fece una smorfia. Shenku invece mostrò un'espressione piena di amarezza.


La coltivazione del suo avversario era anche inferiore alla sua.


In realtà si era già aspettato che il giovane non sarebbe stato così facile da affrontare. Non sarebbe stato sorpreso da una sconfitta, ma non si aspettava di perdere così miserabilmente.


Gli altri ne furono impressionati. I geni dell'antica era erano davvero terrificanti!


"Stai bene?" Chiese con preoccupazione Diwuhen.


Shenku scosse la testa dicendo: "Questo posto è fatto apposta per ottenere esperienza, non dovrebbero esserci pericoli mortali."


Shenku non si lasciò demoralizzare dalla sconfitta. Se era potuto entrare qui, significava anche che era uno dei migliori talenti; il suo cuore delle arti marziali era solido come una roccia.


Non disse una parola, invece inghiottì una pillola piena di fragranza medicinale, poi si sedette e iniziò a meditare per guarire le ferite.


La superficie dello Specchio di Ghiaccio iniziò ad agitarsi come le acque di un fiume. L'avversario virtuale che corrispondeva a Shenku scomparì gradualmente, lasciando solo gli altri cinque.


Le persone fuori rimasero momentaneamente senza parole.


Lo sguardo di Lin Ming si accese. Aveva analizzato l'intero scontro più e più volte, registrando ogni minuto dettaglio.


"Questo Specchio di Ghiaccio è davvero sbalorditivo. Gli avversari virtuali che produce possiedono una loro coscienza..."


Dopo un momento di riflessione, si fece avanti una persona della fazione degli dei primordiali.


Stavolta sarebbe stata Lanlu a combattere. Le sue pupille assochilometrivano a stelle e la sua pelle era pallida come la neve. La sua figura sottile e snella venne illuminata dalla luce fioca dello specchio.


Davanti a lei, riflessa nella superficie brillante che cambiava costantemente, apparì un'altra donna impareggiabile. Questa guerriera indossava un abito blu molto semplice ed emanava un'aura vecchia dieci miliardi.


Il talento di Lanlu era superiore a quello di Shenku, ma nessuno pensava che potesse competere con la sua avversaria virtuale.


"Lanlu!"


Diwuhen voleva fermarla, ma era troppo tardi. Lanlu era già volata nello Specchio di Ghiaccio.


Unì il pollice con il dito medio, facendo il segno dell'orchidea. Una luce iniziò a brillare nella sua mano.


Una dopo l'altra, delle rune iniziarono a fiorire attorno a lei come fiori freschi.


Erano fiori del Grande Dao. Emettevano raggi di luce pieni di forza mistica, formando una solida difesa di petali.


Fin dall'inizio aveva adottato una posizione difensiva, non aveva intenzione di attaccare.


<em>Woosh! Woosh! Woosh!</em>


Lanlu si divise in due, quattro, otto copie, replicandosi fino a raggiungere più di mille copie.


Lanlu era un'esperta di illusioni e i suoi progressi in questo campo erano estremamente elevati!


"Una scelta intelligente."


Lin Ming annuì.


Dalle informazioni riferite a loro, bisognava solo resistere per 1000 respiri di tempo nello Specchio di Ghiaccio, non era necessario sconfiggere i propri avversari.


Lanlu aveva valutato le sue capacità e aveva capito di non poter competere con la sua avversaria. Così aveva deciso di temporeggiare il più possibile.


Delle increspature apparirono nello Specchio di Ghiaccio seguivano il ritmo misterioso del Grande Dao.


La donna vestita di blu avanzò. Un loto di ghiaccio apparì sulle sue dita. L'attributo che coltivava era lo stesso di Lanlu.


<em>Ca!</em>


Il fiore di loto si espanse all'istante. In un momento, oscurò il cielo, coprendo una parte del mondo.


Ne fuoriuscirono innumerevoli cristalli che contenevano il potere terrificante delle leggi. Trafissero il vuoto e colpirono le illusioni di Lanlu, facendole a pezzi.


<em>Peng!</em>


Lanlu riuscì a bloccare i cristalli, ma allo stesso tempo aveva rivelato la sua posizione!


Il fiore di loto roteò e si abbatté su Lanlu.


Una luce blu accecò tutti quanti.


Lanlu non aveva attaccato minimamente. Aveva usato ogni sorta di trucco astuto e ingegnose tecniche difensive per resistere alla raffica di colpi.


Tuttavia il divario assoluto di forza tra le due era innegabile. Lanlu esaurì le forze in soli duecento respiri di tempo. Volò via, ruzzolando fuori dallo Specchio di Ghiaccio in condizioni imbarazzanti.


Anche Lanlu era stata sconfitta. Anche se era resistita di più, era comunque fin troppo distante da 1000 respiri di tempo.


Aveva scelto di non attaccare e di contare sulle sue illusioni per rimanere sulla difensiva e temporeggiare. Anche così aveva fallito!


"Che avversaria terrificante..."


"Questa è la forza di un genio dell'era antica?"


Esclamarono tutti con sorpresa. L'avversaria di Lanlu aveva una coltivazione inferiore alla ua e chiaramente aveva cercato di temporeggiare. Anche così, era stata sconfitta!


"Perfino le illusioni non funzionano. Superare le illusioni di Lanlu richiede una grande quantità di potenza, e per distruggere le 1000 illusioni di Lanlu, bisogna scagliare almeno 1000 attacchi. La prima raffica d'attacchi avrebbe esaurito la maggior parte delle forze di un normale coltivatore, ma questa avversaria virtuale ha continuato ad attaccare selvaggiamente senza problemi."


"Il nemico è troppo forte, sarà difficile resistere!"
                                


                                



