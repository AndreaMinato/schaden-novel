---
weight: 1884
title: Capitolo 1884 – Il Passato contro il Presente
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
8 capitoli in coda 0/5,
-Schadenfreude


Dopo che Shenku e Lanlu erano stati sconfitti, rimanevano solo quattro sfidanti.


Ma agli occhi di To Bagui, era Wuyan ad avere più speranze di successo.


Appoggiò la mano destra sulle spalle di Diwuhen: "Fratello Wuhen devo chiederlo, credi di poter vincere?"


Diwuhen sorrise con amarezza e scosse la testa: "Il mio talento non è molto migliore di quello di Lanlu e il mio metodo di coltivazione si concentra principalmente sull'attacco. Non sembra che possa funzionare su questo avversario virtuale nello Specchio di Ghiaccio. Le possibilità di vincere sono quasi zero. Ma tu, il potere della tua stirpe è piuttosto speciale... forse... se punti il tutto per tutto potresti avere resistere per mille respiri di tempo?"


To Bagui mostrò un'espressione seria. Non aveva molte chance, ma voleva esplorare la strada così da dare più tempo per prepararsi a Wuyan.


"Fratello Wuhen, se fallissimo tutti cosa accadrà? Saremmo venuti qui invano?" Disse To Bagui, esprimendo le sue preoccupazioni.


Erano entrati nella terra proibita Asura per ottenere occasioni fortunate, ma, aspetto più importante, volevano trovare una via per la salvezza per la razza degli dei primordiali e i celestiali!


Se non fossero riusciti ad avanzare per via dello Specchio di Ghiaccio e fossero stati costretti a tornare a mani vuote, allora sarebbero diventati gli eterni peccatori delle antiche razze, umiliando tutti i loro antenati!


Diwuhen disse: "Non dovrebbe finire così. Quando la zona proibita Asura è stata aperta in passato, abbiamo sempre ottenuto un metodo per salvare la nostra gente e un'opportunità fortunata per una persona.


"Finché entriamo nella terra proibita Asura, anche se non potessimo superare la prova stabilita dall'Asura Divino Celeste, dovremmo trovare un modo affinché le nostre razze sopravvivano."


"Ma... se potessimo superare la prova, allora ognuno otterrebbe le sue occasioni fortunate. In altre parole, sarebbero le eredità che l'Asura Divino Celeste ha lasciato in passato come ricompense."


"Capisco..." To Bagui sospirò di sollievo. "Bene. Anche se non potremo superare lo Specchio di Ghiaccio, sarebbe solo una nostra perdita. Non influenzerà le nostre razze..."


To Bagui poté solo forzare un sorriso. "L'Asura Divino Celeste non si sarà mai immaginato che dieci miliardi di anni dopo i suoi discendenti si sarebbero ridotti così..."


To Bagui scosse la testa con amarezza. Poi si diresse verso lo Specchio di Ghiaccio.


"Apprendista senior..."


Wuyan chiamò To Bagui. Anche se c'era un enorme divario d'età tra di loro, erano considerati compagni.


To Bagui si girò e le sorrise dicendo: "Se verrà sconfitto, allora sarai la sola celestiale rimasta. Guarda bene come combatto e assicurati di trovare delle buone contromisure. Il tuo talento supera di gran lunga quello di tutti gli altri celestiali. Dovresti poter vincere!"


Mentre parlava, To Bagui entrò nello Specchio di Ghiaccio!


Il suo avversario era un uomo di mezz'età che indossava un'armatura da guerra semplice e aveva un paio di ali di luce.


Il suo intero corpo era avvolto dalle fiamme che contenevano brillanti rune del Grande Dao.


L'aura di To Bagui cambiò, sembrava che una Bestia Divina si fosse svegliata in lui.


Da tempo era stato riconosciuto come il Grande Guerriero tra i celestiali. In quanto Empireo al picco del suo stadio, le sue fondamenta erano profonde come il mare e impossibile da discernere.


"Troppo forte, il grande guerriero, come... come può essere così forte?!"


Shenku sussultò per la sorpresa, il suo sguardo era scioccato. In quanto Empireo negli stadi intermedi, la differenza di forza tra lui e un Empireo di massimo livello non doveva essere troppo vasta, così poteva sentire quanto era formidabile To Bagui.


Aveva visto Diwuhen prima e perfino lui gli sembrava più debole del celestiale.


Diwuhen disse: "Ciò che sta usando è il potere della stirpe del Sovrano del Sole. Il suo sangue può accendersi come un sole e per breve tempo può stimolare tutto il suo potenziale nascosto. Ma dopo aver usato questa abilità, la sua forza scomparirà rapidamente e perfino la sua coltivazione calerà temporaneamente. Sarà difficile riprendersi anche dopo dieci giorni di tempo."


"È puntare il tutto per tutto e può essere usato solo in momenti disperati. Normalmente parlando To Bagui non lo userà, perché una volta che rilascerà il suo pieno potenziale, non avrà altro modo per sconfiggere il suo nemico e potrà essere solo distrutto."


Spiegò Diwuhen.


Shenku rispose: "Allora è così. La stirpe del Sovrano del Sole... questo tipo di sangue in effetti è adatto allo Specchio di Ghiaccio. Finché potrà resistere per mille respiri di tempo, allora se la caverà. Non importa se la sua coltivazione calerà dopo."


Mentre Shenku parlava, To Bagui si era già fermato di fronte al suo avversario. Era come una montagna torreggiante dalla forza sconfinata. Le sue ali bianche e luminose come la neve erano tese come spade, parevano così taglienti da poter tagliare la luce.


Avanzò un passo per volta, la sua andatura seguiva uno strano ritmo. L'intero Specchio di Ghiaccio sembrò sul punto di spaccarsi e la luce al suo interno si deformò e si increspò.


Le pupille dell'avversario si riflessero negli occhi dell'altro.


Un momento dopo una luce tagliente brillò mentre entrambi gridarono.


Si lanciarono in avanti con una velocità incredibile, portando con loro uno slancio terrificante, sembrava che potessero atterrare qualsiasi cosa mentre si scontravano.


I loro attacchi erano violenti come tempeste.


<em>Rumble rumble rumble!</em>


Nello Specchio di Ghiaccio sfrecciarono delle splendide scintille. Una forza feroce ribollì, agitandosi come una marea. Innumerevoli saette si intrecciarono nei loro pugni mentre si scontravano più e più volte.


Questa forza soprannaturale si trasformò in una tempesta torrenziale che si abbatté sulla terra. Lo spazio si riempì di innumerevoli nuvole di fulmini bianchi.


Pareva che fosse giunta l'apocalisse.


"L'apprendista senior sta facendo del proprio meglio... è davvero potente!"


Wuyan si strinse le mani. Vista la posizione arrogante e feroce di To Bagui, fu infettata dal suo zelo e si riempì di intento combattivo.


Indomito, impetuoso, non temeva la morte, queste erano le arti marziali di To Bagui.


Non avrebbe temporeggiato, preferiva usare la forza della sua stirpe per combattere brutalmente per mille respiri di tempo!"


I diversi praticanti di arti marziali della razza degli dei primordiali non poté che esclamare: "Il Grande Guerriero dei celestiali è davvero formidabile."


<em>Bang!</em>


Un potere divino terrificante esplose. Perfino lo spazio fu lacerato dall'attacco di To Bagui, delle fenditure apparirono ovunque. Lo spazio qui assochilometriva al vetro, si sarebbe infranto scricchiolando.


Tuttavia queste fessure presto si rigenerarono, come se non fossero mai esistite.


400 respiri di tempo. Il colpo di To Bagui di prima aveva ferito per la prima volta l'avversario virtuale.


Un po' di sangue colava dal petto del nemico virtuale.


Dal primo scontro, questa era la prima volta che la proiezione di un antico genio aveva subìto dei danni.


"È in vantaggio!"


Gridò Wuyan, agitandosi. Mancavano ancora 600 respiri di tempo, ma To Bagui non dava ancora segno di rallentare. Finché la sua stirpe del Sovrano del Sole fosse potuta durare per 1000 respiri di tempo, allora forse sarebbe riuscito a superare la prova!


In quel momento l'avversario virtuale cambiò. L'uomo si alzò, il suo corpo conteneva un'aura più profonda e indistinta.


In quell'istante sembrava che fosse cambiato.


Il suo corpo era coperto da moltissime rune e delle luci elettriche sfrecciarono dai suoi occhi. La sua aura divenne profonda come un abisso infernale, impossibile da prevedere.


Le pupille di To Bagui si rimpicciolirono. Nello sguardo dell'avversario poteva sentire un intento omicida terrificante!


<em>Woosh!</em>


L'avversario virtuale attaccò. Era molto più veloce, era quasi impossibile rispondere!


Poteri sovrannaturali sconfinati si trasformarono in ogni tipo di Legge del Grande Dao che squarciò il vuoto.


Dietro l'uomo, apparì il fantasma di un dio della guerra alto mille piedi. Questo dio della guerra era nero come la pece ed emanava una forza mistica sconfinata, bagnata da un'aureola di luce misteriosa.


Il fantasma del dio della guerra brandiva un'enorme ascia che si abbatté su To Bagui.


<em>Bang!</em>


 Il vuoto crepitò di nuovo come vetro. To Bagui sputò una boccata di sangue mentre veniva scaraventato via. Orrore e panico riempirono il suo sguardo.


Tremò. Questo avversario virtuale era solo un Empireo negli stadi superiori, aveva una coltivazione inferiore alla sua, eppure era così forte!


Dopo aver subìto una solo danno, questo avversario virtuale aveva scatenato una forza ancora superiore e lo aveva ferito gravemente.


To Bagui aveva visto innumerevoli talenti prima d'ora, eppure nessuno di loro poteva rivaleggiare con questo antico genio!


Dopo aver bruciato la forza della sua stirpe, era stato comunque ferito gravemente. Fu allora che si rese conto di essere stato sconfitto, sconfitto di netto!


In passato un tempo era stato battuto dopo aver bruciato la sua stirpe del Sovrano del Sole. Ma era stato solo quando il potere del suo sangue si era esaurito e ne era uscito estremamente indebolito.


Non gli era mai capitato di essere sconfitto da qualcuno mentre era nel suo stato più potente dopo aver bruciato il suo sangue!


To Bagui uscì con fare cupo dallo Specchio di Ghiaccio.


Il suo sangue del Sovrano del Sole si era già dissipato e si sentiva debole. Sapeva che questo viaggio nella zona proibita Asura era terminato, non poteva andare oltre.


Solo questo Specchio di Ghiaccio era così difficile. O forse erano loro ad essere troppo deboli.


"Non avvilirti. Questi fantasmi virtuali dovrebbero essere i geni più forti
 dell'antica era secondo i requisiti di allora. Se questi fantasmi fossero persone vere, diventerebbero facilmente una Vera Divinità in futuro. Non è sorprendente che ci battano."


Diwuhen diede una pacca sulle spalle di To Bagui. Aveva la sensazione che non sarebbe dovuto nemmeno entrare. To Bagui era ricorso al potere della sua stirpe, ma perfino lui era stato sconfitto al picco delle sue condizioni, figuriamoci Diwuhen.


"Lin Ming, alla mia razza degli dei rimani solo tu."


Diwuhen sorrise con amarezza. Il talento di Lin Ming era stato riconosciuto e approvato dal Sovrano degli Dei. Forse avrebbe potuto creare un miracolo qui.


"Le leggi che hai compreso saranno utili qui?"


Lin Ming scosse la testa: "Affatto."


Era una risposta prevedibile. In questo Specchio di Ghiaccio si poteva solo dipendere sulle proprie abilità. Era impossibile prendere scorciatoie.


Diwuhen sospirò piano. Il loro gruppo era stato scelto dopo un tale trambusto e avevano pagato un prezzo considerevole per entrare nella terra proibita Asura. Se fossero stati solo a stento capaci di ottenere il metodo per salvare la loro gente, ma fossero tornati a mani vuote, le risorse che avevano ricevuto finora sarebbero state davvero sprecate.


"Wuyan!" To Bagui guardò la donna.


"Capisco." Wuyan annuì. "Non perderò!"


Il tono di Wuyan era sicuro.


"Bene!" To Bagui fece un respiro profondo. Sapeva che Wuyan avrebbe detto parole del genere se fosse stata davvero fiduciosa nelle sue capacità. Non era una persona che avrebbe scherzato durante un momento così importante.


Wuyan stava già avanzando verso lo Specchio di Ghiaccio. Si girò e diede un'occhiata a Lin Ming con un'espressione strana.


Poi mise piede nello Specchio di Ghiaccio.


Si diffusero delle increspature attorno, come se avesse sfiorato la superficie di un lago calmo. Nel mondo dello Specchio di Ghiaccio, Wuyan affrontò la sua avversaria, un'altra donna impareggiabile dall'età simile. Questa persona indossava un velo e la sua aura era agile e tagliente.


"Anche se sei un antico genio che diventerà una Vera Divinità, la tua coltivazione è comunque inferiore alla mia. Non credo che mi sconfiggerai!"


Mentre parlava, Wuyan tirò fuori una spada lunga quattro piedi dal suo anello spaziale. Questa lama scintillò, sembrava poter trapassare i cuori delle persone che la guardavano!


<em>Hu!</em>


L'aura di Wuyan si scatenò. Un tornado blu apparì attorno a lui. Anche se questo mulinello sembrava gentile, conteneva una forza spaventosa. Poteva fare a pezzi una persona e fare esplodere le sue ossa!


"Finalmente mostra le sue vere capacità..."


Lin Ming guardò con interesse. Quando Wuyan aveva combattuto contro quei mostri formati da energia e da rune di leggi, aveva solo usato la sua forza fisica per affrontarli.


Ora però stava mostrando la piena forza del suo potere divino.
                                


                                



