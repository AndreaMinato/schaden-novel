---
weight: 1885
title: Capitolo 1885 – Tesoro da Vera Divinità
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
7 capitoli in coda 0/5,
-Schadenfreude


"Wuyan non ha intenzione di rimanere passiva, sta passando all'offensiva..."


Commentò Lanlu. Secondo lei temporeggiare era una scelta leggermente più sicura. Dopotutto si poteva vincere resistendo per mille respiri di tempo.


To Bagui rimase in silenzio. Lin Ming disse piano: "Temporeggiare sembra una scelta più sicura, ma in realtà è già come riconoscere di essere più deboli del tuo avversario prima che lo scontro abbia inizio. Questo significa che hai già perso metà della battaglia!"


Queste parole sorpresero Lanlu, che arrossì un po' per la vergogna.


In effetti, per un grande genio, temporeggiare sarebbe finito solo con una sconfitta. Invece avrebbero dovuto usare tutta la loro potenza per affrontare questi antichi geni!


Tuttavia questo a patto che si credesse nella propria forza, altrimenti sarebbe stata un'impresa impossibile.


In quel momento, l'avversaria di Wuyan stava rimanendo a testa alta, il suo viso era indistinto e il suo corpo era ricoperto da fiamme blu e bianche. Questo fuoco non emetteva nessun calore, anzi, emanava un freddo tale da poter congelare il vuoto circostante.


Questo era un duello tra un Grande Re del Mondo e un Re del Mondo al picco del suo livello!


Wuyan fu la prima a muoversi. La sua aura si gonfiò un'altra volta e i suoi capelli neri simili ad una cascata danzarono nel vento. Una goccia di sangue blu colò dalle sue dita, fondendosi con il tornado attorno a lei. Il vento di fronte a lei iniziò a radunarsi, condensando una lancia fatta di raffiche!


"La Lancia Divina Celeste!"


Lanlu rimase sbalordita. Questa era l'arma leggendaria lasciata dal guerriero numero uno dei celestiali durante l'antica era. Ma questa Lancia Divina Celeste non era mai stata tramandata alle generazioni dopo.


Secondo le dicerie, sulla Lancia Divina Celeste erano state incise delle leggi dal guerriero numero uno dei celestiali.


E il diagramma di queste leggi era stato lasciato ai celestiali. Ora Wuyan lo stava usando per evocare un fantasma della Lancia Divina Celeste.


Nonostante fosse solo una proiezione, conteneva il ritmo delle leggi dell'ex guerriero numero uno dei celestiali. La sua potenza non era affatto da sottovalutare!


<em>Woosh!</em>


Wuyan la strinse e sfrecciò in avanti. Si precipitò come una meteora nel cielo.


Anche la sua avversaria si mosse.


Le fiamme bianche e blu sul suo corpo sembrarono levarsi verso l'alto. Dal fuoco volò un uccello celeste che conteneva una sconfinata quantità di energia gelida.


L'uccello batté le ali, lanciandosi sul nemico.


Wuyan era fredda e decisa. Scagliò un attacco contro il petto dell'uccello, che emise un grido acuto, sembrava che la creatura avesse subito un duro colpo.


Tuttavia la donna virtuale vestita di blu sorrise con fare provocatorio, senza pensarci troppo.


Luce blu scintillò attorno a lei e un'armatura da guerra blu coprì il suo corpo.


La sua pelle sembrava cristallo trasparente, mentre i suoi capelli si sollevavano, pareva una dea impareggiabile.


Nella sua mano apparì una spada nera che emise un grido acuto e assorbì le leggi attorno.


Per un po' le fiamme gelide attorno alla donna bruciarono con ancora più vigore. Si espansero e formarono un dominio!


Non era strano che un genio così impareggiabile sapesse usare un campo di forza, ma il dominio di questa donna era straordinario. Le leggi al suo interno erano arrivate ad un livello sconvolgente, superando perfino quelle di un ordinario Empireo.


Questo dominio di fuoco gelido inghiottì Wuyan.


La donna strinse i denti. Dietro di lei si radunò del vento blu, formando delle ali e accelerando come non mai la sua velocità.


"Ah!"


I venti frustavano in ogni direzione. Le rune delle leggi vorticavano attorno a Wuyan. Le fiamme di ghiaccio furono squarciate, Wuyan aveva aperto il suo dominio.


Il campo di forza di vento e quello del fuoco di ghiaccio si scontrarono brutalmente.


Per un po' il mondo nello specchio fu inondato da luce blu. Il cielo cambiò colore e le fiamme gelide si agitavano. Venti freddi sfrecciavano per il mondo, come un dipinto meraviglioso!


Questi domini si intrecciarono.


Wuyan strinse la lancia da guerra formata dalle leggi del vento e iniziò a combattere con ferocia!


Le due donne impareggiabili lottarono. Una vera, una virtuale, cominciarono un brutale combattimento ravvicinato nei domini gemelli!


Era una battaglia sconvolgente.


Al di fuori dello Specchio di Ghiaccio, i guerrieri celestiali e quelli della razza degli dei primordiale rimasero tutti senza parole!


In particolare To Bagui. Aveva visto con i suoi occhi Wuyan tornare dai celestiali dopo essere scomparsa per così tanti anni e rivelando poi la sua forza formidabile. Nessuno della giovane generazione dei celestiali poteva competere con lei. Si poteva dire che li avesse seminati!


Anche così, Wuyan poteva a stento rimanere alla pari con un antico genio con la coltivazione inferiore alla sua.


"I geni dell'antica era, quanto erano più forti..."


To Bagui sospirò profondamente. Bisognava sapere che la maggior parte di questi antichi geni proveniva dalla razza degli dei e solo una piccola minoranza proveniva dai celestiali. Le due razze avevano avuto una storia incredibilmente gloriosa in passato, ma erano entrate lentamente in declino con il passare degli eoni. Si diceva che il Dao Celeste non tollerasse più la loro esistenza.


"Ha anche bruciato il suo sangue Bluargento. Wuyan ce la sta mettendo tutta."


La stirpe di Wuyan era diversa da quella degli altri celestiali normali. Il suo sangue era blu scuro e formava cristalli di ghiaccio nell'aria. Era una stirpe speciale. Una sola goccia di esso poteva congelare un fiume agitato.


Se Wuyan avesse potuto raggiungere il picco dello stadio di Empireo, allora solo il suo sangue avrebbe potuto intrappolare con il ghiaccio un intero mondo.


Ma ora, perfino dopo aver usato il potere della sua stirpe, riusciva a stento a combattere alla pari contro questo antico talento.


Il combattimento divenne sempre più intenso.


I capelli di Wuyan si sollevarono, sembrava una dea guerriera. Davanti a lei la donna vestita di blu rilasciò una luce blu accecante, il suo corpo era ricoperto dalle fiamme mentre quasi si trasformava in una fenice.


Stava usando il suo fisico da fenice per combattere selvaggiamente contro Wuyan.


Il fuoco nel suo corpo, dopo essere stato fatto a pezzi da Wuyan, si trasformò in piccoli uccelli spirituali che continuarono ad attaccare il nemico.


Queste fiamme sembravano avere una loro coscienza e contenevano l'attributo dell'eternità!


Wuyan presto fu assediata dalle fiamme!


"Questa fiamma che continua a crescere all'infinito è troppo difficile da affrontare. Se non può spegnerla, allora aumenteranno sempre più di numero!"


Lin Ming aveva capito cosa stava accadendo. Le fiamme emanate dall'antico genio erano simili al Concetto della Vita delle Sacre Scritture.


Sarebbe stato incredibile coltivare questo Concetto al gran successo!


Le fiamme si agitarono. Anche Wuyan si era resa conto del pericolo in cui si trovava. Di questo passo sarebbe stata inghiottita dal fuoco.


Strinse i denti, contando sulla sua determinazione per attivare di nuovo la forza della sua stirpe.


<em>Chi-la!</em>


Squarciò delle dense fiamme di ghiaccio. Circondata da venti sibilanti, Wuyan si slanciò in avanti usando le sue ali blu di tipo vento, caricando!


La donna vestita di blu si accigliò. Si lanciò verso l'alto, inseguendo Wuyan. Tuttavia, una mistica luce nera la coprì. Innumerevoli rune Asura danzavano nel bagliore.


La donna tremò. Poi, sotto gli occhi degli spettatori, si trasformò in un filo di fumo blu che si disperse nel vento, svanendo senza lasciare traccia.


Rimase solo Wuyan in alto nel cielo, a guardare con un'espressione sbalordita.


"Mm? Cos'è successo?" Shenku sussultò. La donna vestita di blu stava chiaramente vincendo, eppure era svanita all'improvviso.


"Tempo raggiunto, 1000 respiri di tempo!"


Vicino a Shenku, To Bagui finalmente si rilassò. Anche se gli altri non stavano contando, lui aveva tenuto conto di ogni secondo, sperando che il tempo limite scadesse velocemente.


Nonostante fosse resistita a stento, avevano comunque vinto alla fine.


To Bagui sorrise.


"Bel lavoro Wuyan."


Gridò il Grande Guerriero.


<em>'Davvero terrificante. È difficile trovare qualcuno nella mia razza degli dei che possa competere con Wuyan...'</em>


Pensò con ammirazione Diwuhen.


Tuttavia Wuyan discese dal cielo con un'espressione un po' avvilita, e anche scontenta.


Era ben consapevole che se non fosse esistito un tempo limite, le sue possibilità di vincere non superavano il 20%.


Alla fine aveva perso.


Aveva perso contro un'avversaria di livello inferiore.


Crescendo, era sempre stata lei a battere altre persone dalla coltivazione superiore. Solo oggi qualcuno era riuscito a compensare il divario di livello per sconfiggerla.


Era riuscita a vincere solo sfruttando delle regole. Una vittoria del genere non poteva renderla contenta.


To Bagui intuì cosa stava pensando. Disse: "Hai comunque vinto. Sei la sola ad aver vinto tra tutti noi. Non è sufficiente?"


To Bagui poteva adottare una prospettiva diversa.


"Wuyan, non essere così dura con te stessa. Durante l'antica era la civilizzazione delle arti marziali era molto più prospera. Le loro eredità erano molto più potenti ed era stata un'epoca in cui nascevano innumerevoli eroi. Un ambiente del genere influenza positivamente la loro crescita. Non sono condizioni con cui l'era presente possa competere. Se tu fossi nata nei tempi antichi, certamente non saresti stata inferiore a quella donna che hai affrontato nello specchio."


La civilizzazione delle arti marziali aveva le sue ascese e i suoi periodi di declino. Il motivo fondamentale dietro un ciclo del genere era dovuto al fatto che l'eredità delle arti marziali era facile da troncare.


Questo perché era impossibile copiare facilmente dei metodi di coltivazione nelle tavolette di giada.


Ad esempio, i metodi di coltivazione delle Vere Divinità erano per lo più delle copie singole lasciate dai loro creatori. Se i loro discendenti avessero voluto copiarle, allora avrebbero dovuto comprenderle pienamente e allenarle. In altre parole, bisognava diventare Vere Divinità. Le condizioni per copiare una tavoletta di giada di questo livello erano troppo dure.


Così, se una Vera Divinità fosse morta in battaglia senza tramandare una tavoletta di giada, la sua eredità forse sarebbe andata perduta.


Nell'arco di dieci miliardi di anni, per ogni sorta di motivo diverso, molte tecniche non erano state tramandate alle generazioni successive.


Era anche per questo motivo che alcuni guerrieri impareggiabili si sarebbero sforzati molto per costruire un Sect prima di morire. Così avrebbero potuto scegliere un successore appropriato e preservare la propria eredità.


Mentre To Bagui confortava Wuyan, lo Specchio di Ghiaccio tremò di nuovo.


Apparì una scia di luce che volò dalla superficie dello specchio verso le mani di Wuyan.


"Mm? Questo...?"


Tutti rimasero scioccati e esaminarono il bagliore.


Nelle mani della donna si stava formando un oggetto a forma circolare.


Era un braccialetto!


Vedendo questo, To Bagui aveva già immaginato cosa fosse. Il suo respiro accelerò.


"È qualcosa lasciato dall'Asura Divino Celeste!"


"Incredibile!"


I praticanti di arti marziali della razza degli dei spalancarono tutti gli occhi, cambiando espressione. Un tesoro lasciato dall'Asura Divino Celeste, era una questione seria!


"Cos'è?"


Tutti circondarono Wuyan.


To Bagui afferrò con entusiasmo la mano di Wuyan. "Facci vedere!"


Nella mano di Wuyan c'era un braccialetto dalla forma strana. Assochilometriva a due serpenti che si attorcigliavano insieme. Era color oro scuro ed era pieno di un'aura misteriosa.


"Un tesoro da Vera Divinità!"


Diwuhen sussultò e mostrò un'espressione invidiosa.


La vittoria di Wuyan era stata ricompensata con un tesoro da Vera Divinità.
                                


                                



