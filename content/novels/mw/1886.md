---
weight: 1886
title: Capitolo 1886 - Lin Ming Combatte
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
6 capitoli in coda 0/5,
-Schadenfreude


I tesori da Vera Divinità potevano essere divisi in categorie, quelli lasciati da Vere Divinità inferiori naturalmente erano ordinari.


Quelle invece di grado superiore o i guerrieri che avevano superato questo stadio come il Maestro della Strada Asura e il creatore delle Sacre Scritture invece avrebbero lasciato dei tesori straordinari. Questo braccialetto ne era un esempio.


Visto che proveniva dallo Specchio di Ghiaccio della Terra Proibita, proveniva dal Maestro della Strada Asura. Doveva essere qualcosa di straordinario.


Bisognava ancora capire gli effetti di questo tesoro, ma senza dubbio avrebbe dato un grande aiuto a Wuyan durante la grande calamità.


"Dovrebbe essere un tesoro lasciato dall'Asura Divino Celeste. Qualsiasi tesoro da Vera Divinità dev'essere diventato inutile per lui, così l'ha riposto nello Specchio di Ghiaccio per i suoi discendenti."


"Chi può resistere per 1000 respiri di tempo può ottenere un tesoro da Vera Divinità. Allora che succederebbe se uno uccidesse il suo avversario?"


Si chiesero Diwuhen e To Bagui con anticipazione.


Ma sfortunatamente potevano solo fantasticare. Scoprire la verità sarebbe stato fin troppo difficile.


Diwuhen scosse la testa. Guardò Lin Ming e disse: "Dipende tutto da te ora. Hai ricevuto il favore di sua maestà il Sovrano degli Dei. Credo che potrai creare il tuo miracolo."


Diwuhen aveva potuto solo sospirare d'ammirazione quando aveva visto Wuyan resistere per mille respiri di tempo nello specchio.


Aveva riposto grandi aspettative anche in Lin Ming. Questo perché il Sovrano degli Dei aveva detto che quel giovane poteva essere l'individuo più talentuoso che avesse mai visto in tutta la sua vita.


Diwuhen aveva una fiducia assoluta nei confronti del suo maestro. Era sicuro che Lin Ming non sarebbe stato inferiore a Wuyan.


Finché Lin Ming fosse riuscito a resistere per mille respiri di tempo, anche la loro razza avrebbe potuto ottenere un tesoro da Vera Divinità.


Altrimenti, sarebbe stato troppo umiliante se fossero stati solo loro a tornare a mani vuote.


"Non sentirti sotto pressione. Basta che fai del tuo meglio!"


Diwuhen diede una pacca sulle spalle di Lin Ming, che annuì e avanzò verso lo Specchio di Ghiaccio.


Superò Wuyan, che distolse lo sguardo dal braccialetto che indossava sul polso destro e osservò il volto di Lin Ming.


"Stavolta non avrai il supporto delle leggi e la differenza di livello è stata appianata. Questa è una competizione imparziale per entrambi. Dato che il Sovrano degli Dei ti stima così tanto, non vedo l'ora anche io di vedere quanto sei forte."


Wuyan sorrise. Ai suoi occhi, Lin Ming era un enigma.


Non sapeva da dove avesse ottenuto un'eredità che riguardava decreti divini, né come fosse riuscito ad apprenderla.


Le sue opportunità e la sua fortuna riempivano di invidia. Ma a parte la fortuna, Wuyan era sicura che questo ragazzo umano avesse qualche caratteristica notevole. Non aveva ancora però idea di quale fosse.


Ora avrebbe potuto vedere quanto era davvero potente.


Lin Ming gettò un'occhiata verso Wuyan e sorrise lievemente. Senza rispondere, entrò con calma nello Specchio di Ghiaccio come se stesse semplicemente passando per una porta.


Il suo avversario era un giovane con uno spadone, i suoi occhi erano pieni di un'aura cupa yin e la sua aura era composta. Dava una sensazione simile ad un ghepardo pronto a scattare. Una volta che fosse comparsa una preda, questo giovane si sarebbe lanciato in avanti con ferocia!


Senza dubbio questo era un genio impareggiabile!


<em>Ca!</em>


La lancia del Drago Nero apparì. L'arma nera come la pece scintillò con luce fredda.


Al momento Lin Ming poteva usarla con abilità e relativa facilità. Anche se non poteva sfruttarne il vero potenziale, non avrebbe perso le forze dopo averla usata diverse volte.


Vedendo la lancia del Drago Nero, i guerrieri della razza degli dei e i celestiali sussultarono.


Anche questo era un tesoro da Vera Divinità. Inoltre non sembrava affatto ordinario.


"Questo ragazzo, ha ottenuto così tante occasioni fortunate!"


Gridò allarmato Shenku.


To Bagui disse con un po' di invidia: "È troppo fortunato. Ma la fortuna è solo una delle condizioni per diventare un guerriero impareggiabile. Bisogna anche essere davvero capaci, altrimenti le opportunità fortunate saranno solo sprecate."


Lin Ming nel frattempo si precipitò in avanti!


La lancia del Drago Nero puntò verso il petto del giovane con lo spadone. Dietro Lin Ming fluttuavano nove stelle nel cielo, il vasto potere degli astri si riversò su Lin Ming come una cascata. La forza del suo fisico arrivò all'istante ad un livello inimmaginabile!


<em>Ka ka ka!</em>


Lo spazio si frantumò. Anche l'avversario virtuale di Lin Ming avanzò, la sua espressione era ancora cupa e i suoi occhi pieni di intento omicida. Lo spadone di puro nero sembrava la falce di un dio della morte, mietendo ogni forma di vita.


I due si scontrarono come meteore. La lancia e la spada si incrociarono.


Per un po' una forza terrificante eruttò di fronte a Lin Ming e all'avversario virtuale!


Lin Ming attivò la Forza del Dio Blasfemo proprio in quell'istante. Il potere del fulmine e del fuoco eruttarono e un terrificante vortice di energia si abbatté dalle nuvole, divorando ogni cosa!


<em>Peng!</em>


Lo spadone volò via. Il palmo destro del giovane si spaccò, schizzando sangue. L'enorme forza di Lin Ming l'aveva disarmato.


Questo era un divario di forza assoluto!


Nel momento in cui l'arma fu scaraventata via, la luce di spada del giovane si indebolì. Con un crepitio, il colpo di Lin Ming aveva già invaso la barriera di energia del giovane.


L'avversario virtuale cambiò espressione. Si ritirò rapidamente, cercando di scappare dal raggio d'azione di Lin Ming.


Tuttavia...


Era troppo tardi!


Lin Ming avanzò, i suoi movimenti contenevano delle leggi incredibili. Il campo di forza primordiale si scatenò, bloccando lo spazio circostante!


Immediatamente il giovane vestito di nero fu incatenato da questa forza formidabile!


L'avversario virtuale poté solo fissare impotente la lancia del Drago Nero che si precipitava su di lui.


<em>Puff!</em>


Con un lieve tonfo, il potere protettivo divino del giovane si squarciò come carta. La lancia avanzò. L'avversario virtuale cercò di evocare uno scudo, ma lo slancio dell'arma era troppo grande. Il corpo del giovane vestito di nero era stato temprato per molto tempo, ma non riuscì a resistere minimamente alla punta tagliente.


Il sangue schizzò!


La lancia del Drago Nero aveva trapassato il petto del giovane, che era stato scaraventato indietro insieme a Lin Ming. Entrambi precipitarono verso il basso come una meteora sotto l'incredibile slancio dell'attacco!


Con un'esplosione, i due caddero in un ghiacciaio alto 100.000 piedi.


Una forza turbolenta eruttò, facendo crollare il ghiacciaio!


La terra tremò. Enormi pezzi d'iceberg caddero a terra. Si sollevarono così tanta nebbia e polvere che oscurarono il cielo!


Il giovane vestito di nero vomitò una boccata di sangue. Il suo corpo era stato squarciato e i suoi organi erano stati distrutti. Era sepolto in una fanghiglia di ghiaccio.


<em>Peng!</em>


Con un forte crepitio, il corpo del giovane esplose sotto il ghiaccio, trasformandosi in innumerevoli rune che si dispersero nell'aria.


Lin Ming strinse la lancia del drago Nero e fluttuò in alto nel cielo. Sotto i suoi piedi sia gitava uno sconfinato fiume di ghiaccio.


La battaglia era finita così.


Al di fuori dello specchio, To Bagui, Diwuhen, Shenku, Lanlu e Wuyan rimasero spiazzati. Wuyan stava spalancando gli occhi, piena di incredulità.


Era sembrato tutto un sogno.


L'avversario di Lin Ming era un antico genio. Prima lei stessa aveva sperimentato personalmente quanto era terrificante un talento simile.


Anche se erano avversari dalla coltivazione inferiore, non erano riusciti ad ucciderli comunque.


Invece Lin Ming era riuscito a battere all'istante un antico genio!


L'intero combattimento era durato meno di due respiri di tempo. Lin Ming stesso aveva fatto a stento due attacchi.


In effetti aveva solo evocato la sua vera essenza. La si poteva considerare perfino una sola mossa.


To Bagui rimase a bocca aperta, si girò e chiese a Diwuhen: "Questo... come ha fatto?" 


Anche Diwuhen era stordito. Aveva sentito come il Sovrano degli Dei aveva lodato il talento di Lin Ming e per questo aveva creduto che Lin Ming fosse speciale.


Ma era fin troppo straordinario!


"Quello che ha appena ucciso, era davvero un avversario simile ai nostri?"


Chiese con esitazione e incertezza Wuyan. Era completamente incredula.


Quando loro quattro erano entrati nello Specchio di Ghiaccio, avevano affrontato avversari formidabili. La loro forza sembrava sconfinata, le loro capacità difensive straordinari e, non importava quante mosse finali usassero, quei guerrieri le avevano bloccate tutte.


Ma Lin Ming era sembrato un pezzo di fango, crollato dopo un solo attacco.


Il divario tra di loro era fin troppo grande.


Se la loro prova fosse stata davvero allo stesso livello di difficoltà, allora Wuyan avrebbe pensato di essere solo ridicola al confronto.


To Bagui sospirò profondamente e guardò con attenzione Lin Ming. Forzò un sorriso e disse: "Quando l'Asura Divino Celeste ha creato questa formazione, sicuramente avrà reso la prova imparziale per tutti. È vero che l'avversario di Lin Ming era forte e l'abbiamo sentito anche noi. Ma Lin Ming era semplicemente più forte; ha già superato i normali requisiti di un antico genio. Qualcuno dal livello inferiore è praticamente spacciato di fronte a lui."


To Bagui sospirò dopo aver parlato.


Sarebbe stato solo un suicidio per un avversario dalla coltivazione inferiore sfidare un genio come Lin Ming. Questo valeva anche per gli antichi talenti!


Questo perché Lin Ming poteva essere considerato il genio più sbalorditivo che fosse mai apparso nei 33 Cieli negli ultimi miliardi di anni!


"Ha superato i normali requisiti di un antico genio?"


Wuyan sussultò. Si riteneva di gran lunga inferiore a quei talenti adesso, ma Lin Ming li aveva già seminati.


C'era un divario fin troppo grande tra di loro.


Lin Ming era già volato verso l'entrata dello Specchio di Ghiaccio. Mise via la lancia del Drago Nero e uscì dallo Specchio di Ghiaccio.


Gli altri cinque fuori guardarono Lin Ming come se stessero fissando un mostro.


Questo giovane, era fin troppo semplice descriverlo come qualcuno che sarebbe diventato di sicuro una Vera Divinità!


Anche se erano entrambi geni, i celestiali e i membri della razza degli dei avevano valutato Wuyan dicendo che aveva la possibilità di diventare una Vera Divinità in futuro.


<em>'Figuriamoci diventare una Vera Divinità, non sarà una normale Vera Divinità. Nemmeno il Sovrano dei Saggi Zaohua da giovane potrebbe competere con lui...'</em>


Pensò Diwuhen. Era sempre più sicuro che Lin Ming avrebbe giocato un ruolo inimmaginabile durante questa grande calamità. Forse... avrebbe cambiato il destino della razza degli dei. Naturalmente questo tutto a patto che Lin Ming fosse disposto a prendersi questa pesante responsabilità.


Mentre erano tutti persi nei loro pensieri, Lin Ming guardò lo Specchio di Ghiaccio, in attesa della sua ricompensa.


Wuyan era resistita per mille respiri di tempo. Anche se non era riuscita a competere con l'antico genio, aveva comunque ottenuto un tesoro da Vera Divinità lasciato dal Maestro della Strada Asura.


Allora lui cosa avrebbe ottenuto?


Lin Ming aspettò, ma lo Specchio di Ghiaccio rimase immobile, invece il giovane sentì una traccia di un'aura insolita pervadere la superficie.
                                


                                



