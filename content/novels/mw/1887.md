---
weight: 18870
title: Capitolo 1887 - Un'altra Battaglia
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
5 capitoli in coda 0/5,
-Schadenfreude


"Ricompensa? Come mai non si muove? Dovrebbe esserci almeno un tesoro da Vera Divinità e dovrebbe essere di grado superiore."


Chiese Shenku, un po' perplesso. Lo Specchio di Ghiaccio era rimasto immobile per troppo tempo.


"La situazione non è semplice come sembra. Sento che le leggi dello Specchio di Ghiaccio stanno pulsando."


Disse Diwuhen. Lin Ming sussultò lievemente. Aveva scoperto qualcosa di strano nello Specchio di Ghiaccio, ma perché era estremamente sensibile alle leggi Asura.


Ma Diwuhen non capiva affatto le leggi Asura, eppure era riuscito comunque a sentire le palpitazioni dello Specchio di Ghiaccio. Probabilmente era il cosiddetto intuito dei maestri.


Lin Ming toccò il suo anello e avanzò verso lo Specchio di Ghiaccio.


"Lin Ming?"


Chiese Diwuhen. Innumerevoli rune Asura danzarono nell'aria nel mondo dello Specchio di Ghiaccio, radunandosi in un tornado.


Da queste rune uscì un giovane. Il fulmine nero si attorcigliava attorno al suo corpo e brandiva una sciabola.


Quest'arma aveva una testa spettrale incisa sull'impugnatura e sopra la testa c'era scritto Dio Blasfemo!


Queste due parole erano scritte nella lingua dell'antica razza degli dei. I tratti erano lunghi e tortuosi, rivelando un'aura mistica. Si accompagnavano bene alle pupille rosso sangue del giovane. Un paio di ali nere spuntavano dalla sua schiena. Pareva un vero dio eretico volato fuori dalle profondità dell'inferno!


"Questo..."


Tutti rimasero sbalorditi; c'era un altro avversario!


Lin Ming entrò nel mondo dello Specchio di Ghiaccio, stringendo la lancia del Drago Nero e fronteggiando questo nuovo nemico.


La coltivazione dell'avversario virtuale stavolta era negli stadi avanzati del Sacro Lord.


Un grado superiore a Lin Ming.


Dal giovane con lo spadone a questo dio blasfemo con la sciabola, c'era stato un aumento improvviso di due livelli, superando completamente gli stadi intermedi del Sacro Lord.


Questa scena fece scambiare sguardi sbigottiti agli Empirei che stavano guardando la scena.


All'inizio pensavano che sconfiggere un avversario nello Specchio di Ghiaccio sarebbe stato considerato un superamento della prova. Non credevano che dopo aver ucciso il loro avversario, sarebbe apparso un nemico ancora più forte!


"Allora è così. Prima di ricevere la ricompensa, Lin Ming deve affrontare altri avversari. La ricompensa finale sarà decisa dai suoi risultati?"


Ipotizzò Diwuhen. Era una previsione ragionevole. In tal caso, la ricompensa di Lin Ming sarebbe stata davvero straordinaria. Non era qualcosa con cui un normale tesoro da Vera Divinità potesse competere!


"La forza di Lin Ming dovrebbe essere stata valutata dalle leggi Asura. Se sta affrontando un Sacro Lord agli stadi superiori, significa che le leggi hanno determinato che il suo talento hanno superato i requisiti dei normali antichi geni!


Mormorò To Bagui, pieno di shock.


Al momento Lin Ming si stava battendo contro antichi geni dalla coltivazione superiore.


Questi avversari virtuali erano stati tutti creati seguendo i requisiti di una Vera Divinità. Se Lin Ming avesse potuto affrontare queste persone, che risultati avrebbe ottenuto?


Forse sarebbe potuto diventare una Vera Divinità di massimo livello.


O anche...


Mentre ci pensava, To Bagui rabbrividì. Non osò continuare a pensarci. Al di sopra dello stadio di Vera Divinità c'erano figure come il maestro della Strada Asura e il creatore delle Sacre Scritture. La loro forza andava oltre ogni previsione visto che superava le loro capacità di comprensione.


In quel momento il fulmine nero si scatenò attorno al giovane del dio blasfemo.


Anche da lontano, poteva sentire che queste saette nere avevano una strana aura inquietante, parevano capaci di bruciare il midollo.


"Dio Blasfemo e fulmini?"


Lin Ming ridacchiò, un brillante spirito combattivo emerse dal suo sguardo. "Quando avevo una coltivazione inferiore in passato, ho ottenuto il titolo di Dio Blasfemo. È una coincidenza che anche tu ti chiami così e possa usare il fulmine. Si può dire che sia stato il destino a farci combattere attraversando dieci miliardi di anni."


Lin Ming aveva la sensazione che questi avversari virtuali non fossero puramente delle creazioni dello specchio di ghiaccio. Il maestro della Strada Asura doveva aver usato alcuni antichi geni come modello e aveva modificato la loro forza e le loro leggi.


Probabilmente dieci miliardi di anni fa erano persone vere, ma non erano necessariamente così sbalorditivi.


Lin Ming avanzò, un passo alla volta. Poi attaccò all'improvviso.


La luce della lancia eruttò. Apparirono delle lievi fessure sullo specchio che poi si riparò subito. Lin Ming accelerò rapidamente!


Allo stesso tempo però anche lo sguardo del dio blasfemo brillava di luce divina.


Menò un fendente con la sua sciabola. Un terrificante intento di sciabola avvolgeva la lama. Un colpo devastante si precipitò sulla luce di lancia di Lin Ming.


<em>Bang!</em>


La terrificante collisione creò ondate di energia.


Né Lin Ming, né il giovane del Dio Blasfemo furono costretti ad arretrare di un solo passo. Lo scontro di prima era stato solo uno scambio per sondare il terreno.


Lin Ming aveva scoperto che il fulmine che si intrecciava nel corpo del giovane si era fuso con lo spazio circostante. L'aura lieve delle leggi del Dao Celeste Asura si era radunata con le saette, tutte si riversavano nell'avversario virtuale, potenziando lentamente la sua forza.


"Concetto della Vita delle Leggi del Fulmine?"


Le saette potevano crescere incessantemente e produrre perfino della vita. Nelle leggende, quando il mondo era appena nato ed era tutto permeato dal caos, era stato un fulmine a creare la vita dopo aver colpito gli antichi mari.


Se uno avesse capito i Concetti del Fulmine, allora un esperto di leggi avrebbe potuto trarre energia dalle saette per rigenerarsi. Non era affatto strano.


Tuttavia questo fece accigliare Lin Ming. Non voleva sprecare troppa energia con questo giovane. Così aveva intenzione di impedirgli di comunicare con l'energia Heaven Earth.


In un batter d'occhio fece una decisione.


Il diagramma Asura nel suo corpo si levò come una colonna di cristallo, un tintinnio si diffuse in ogni direzione.


Da questi pilastri di cristallo traboccò il potere sconfinato delle leggi Asura, avvolto dalla melodia del Grande Dao.


Tra la luce, il diagramma del Dao Celeste Asura avvolse Lin Ming e il giovane del dio blasfemo.


<em>Weng!</em>


Il diagramma emise una sconfinata forza musica, premendo sul potere del fulmine. Era stato inciso personalmente dal maestro della Strada Asura e le sue leggi avevano raggiunto il picco massimo possibile.


Le due forze si scontrarono, isolando allo stesso tempo l'avversario virtuale dal mondo dello specchio.


L'improvviso cambiamento sorprese il giovane.


Anche se la sua comunicazione con il mondo era stata troncata, si lanciò comunque senza paura su Lin Ming.


La sciabola nelle sue mani traboccava di fulmini neri. Le saette si intrecciarono insieme, formando innumerevoli fiori di loto neri.


I loti nati nel mare di saette erano l'incarnazione delle leggi del fulmine. Lin Ming sapeva che questo giovane aveva ottenuto risultati superiori per quanto riguardava questo campo!


Finora si era dedicato per lo più a coltivare le leggi Asura e le Sacre Scritture, così aveva rimandato temporaneamente il suo studio delle leggi del fulmine e del fuoco, insieme a quelle dello spazio e del tempo.


Questo perché era sicuro che il Sutra Asura e le Sacre Scritture fossero le fondamenta di ogni legge al mondo. Una rappresentava l'universo esterno e l'altra quello interno, coprivano quasi ogni arte marziale.


Le leggi del fulmine e del fuoco invece erano semplici diramazioni.


Gettare buone fondamenta era l'obiettivo più importante in assoluto!


<em>Woosh! Woosh! Woosh!</em>


Ogni fiore di loto emanava un'aura terrificante, sembravano stelle.


Anche Lin Ming sussultò. Sapeva che questo avversario era fuori dal comune.


Tutti i fiori di loto tremarono insieme, rilasciando rune del Grande Dao piene di fiamme spettrali nere, tutte puntavano su Lin Ming.


"Mm?"


Lin Ming si sentì sotto una pressione tremenda. Pareva che uno sconfinato fiume di stelle si stesse abbattendo su di lui!


I fiori di loto sbocciarono, accompagnati dai fulmini. La loro energia era incredibilmente strana. Non solo attaccavano la carne e il sangue, ma anche l'anima divina.


In quel momento, nel mare spirituale di Lin Ming, le saette crepitavano impetuosamente e le fiamme nere bruciavano ovunque.


Ogni scarica elettrica, ogni scintilla consumavano costantemente la sua forza spirituale.


Tuttavia, quando Lin Ming aveva coltivato nel Mondo dell'Anima, era andato incontro ripetutamente a delle trasformazioni simili a delle rinascite. La sua forza spirituale era profonda quanto un pare; era impossibile che un normale attacco spirituale lo ferisse.


Anche se era stato bloccato, Lin Ming non fu colto affatto dal panico. Ondate di forza spirituale fuoriuscirono dal suo mare spirituale. Le onde si levarono verso l'alto, resistendo alle fiamme nere.


Senza esitare, Lin Ming attivò le Nove Stelle del Palazzo del Dao. La lancia del Drago Nero si fuse con il potere dei nove astri. L'arma attaccò, attraversando lo spazio con uno slancio soverchiante.


<em>Shua! Shua! Shua!</em>


Innumuerevoli fiori di loto furono distrutti dalla lancia del Drago Nero.


La lancia del Drago Nero conteneva una vitalità del sangue spaventosa e spinse via il fulmine che stava erodendo l'anima divina di Lin Ming.


Lo scontro intenso continuò. Lin Ming stava combattendo costantemente con il giovane.


La scena brutale fece sussultare di sorpresa i celestiali e i membri della razza degli dei primordiali. Avevano difficoltà ad immaginare come l'umanità avesse potuto produrre un genio del genere.


Non avevano idea di cosa avesse coltivato Lin Ming, come potesse avere delle tecniche così misteriose o del perché sembrava che avesse un'energia illimitata. Anche il talento più forte negli ultimi miliardi di anni tra le loro razze sarebbe stato inferiore a lui.


In quel momento, la sciabola dell'avversario virtuale colpì un fiore di loto nel mare di fulmini. Innumerevoli rune nere si dispersero attorno, tutte si stavano riversando nel fiore di loto nero.


Tutti i fiori di loto ronzarono, fondendosi. Sembravano grossi come un mondo e presto misero in difficoltà Lin Ming.


Gli spettatori fuori guardarono questo improvviso ribaltamento della situazione e rimasero sbigottiti.


Poi notarono che il gigantesco fiore di loto stava sperimentando un altro cambiamento.


Stava nascendo una luce abbagliante dal suo interno. Una lancia nera lo squarciò dall'interno come un drago feroce, rompendolo.


Il fiore di loto nero scomparì. Innumerevoli rune si spensero e furono distrutte, dissipandosi a frotte.


Il giovane impallidì e si ritirò rapidamente.


Ma era troppo tardi. Una saetta nera impattò contro il suo corpo, rapida e ululante.


L'avversario virtuale ne fu scioccato. Tremò violentemente e sangue nero schizzò dal suo petto. La sua pelle e i suoi organi interni iniziarono rapidamente a crollare.


Il giovane aveva subìto gravi ferite. Radunando le sue ultime energia, accumulò le leggi del fulmine nel suo corpo. Per un po' un'ondata di fulmini ancora più potenti si lanciarono contro Lin Ming, portando la pressione delle leggi del Dao Celeste Asura.


<em>Rumble rumble rumble!</em>


Dietro Lin Ming si formò il fantasma di un enorme guerriero Asura. Brandiva due ruote e bloccò tutto l'attacco!


Questa raffica di colpi continuò per diversi respiri di tempo, ma lo spettro continuò a resistere come un dio demoniaco impareggiabile.


<em>Peng!</em>


Il giovane non riuscì più a resistere. Il suo corpo gravemente ferito alla fine aveva esaurito tutta la sua energia.


Iniziò a disintegrarsi, trasformandosi in innumerevoli rune Asura che svanirono nell'aria...
                                


                                



