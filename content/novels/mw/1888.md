---
weight: 18880
title: Capitolo 1888 – Enigma
pubDate: 2025-12-15T08:37:10.459Z
tags:
    - mw
---


Capitolo sponsorizzato, ringraziamo Matteo!
4 capitoli in coda 0/5,
-Schadenfreude


"Ha vinto di nuovo. Il suo avversario aveva una coltivazione superiore alla sua, ma alla fine è stato ucciso pure lui. Ed era un antico genio..."


I guerrieri della razza degli dei e i celestiali si scambiarono occhiate schioccate. Era troppo sconvolgente battere geni dell'antica era di livello superiore.


Wuyan rimase in silenzio. Non sapeva cosa dire.


"Che ce ne siano altri..."


Mormorò tra sé e sé Wuyan. Le sue parole scossero tutti!


Naturalmente stava parlando del prossimo avversario di Lin Ming!


Il giovane aveva ucciso all'istante un praticante di arti marziali di livello inferiore e aveva annientato anche un avversario di grado superiore. Sembrava però che questa non sarebbe stata la fine della prova!


To Bagui guardò il mondo dello Specchio di Ghiaccio. Poteva sentire le leggi del mondo palpitare. Ci sarebbe stato davvero un terzo avversario?


In tal caso allora sarebbe stato al picco del Sacro Lord?


Lin Ming strinse la lancia del Drago Nero. Non lasciò il mondo dello specchio, aspettò.


Non aveva dubbi, aveva già determinato che l'antico genio che aveva appena sconfitto non sarebbe stato il suo ultimo avversario.


Secondo le sue ipotesi, sarebbe apparso qualcun altro. Se avesse potuto temporeggiare e resistere fino a 1000 respiri di tempo senza uccidere il suo avversario, sarebbe stata considerata una vittoria, ma poi non si sarebbe presentato un altro nemico.


In quel momento, le leggi Asura riflesse negli occhi di Lin Ming danzarono a mezz'aria.


Puntini di luce divina si radunarono, formando una sfera di luce sopra il giovane.


Questa sfera di luce era incredibilmente mistica e portava un'aura antica e terrificante.


"Cos'è quello?"


Le pupille di Lin Ming si rimpicciolirono. Poteva sentire che la presenza di un tesoro nella sfera di luce!


Inoltre doveva essere qualcosa di davvero incredibile.


Quando Lin Ming guardò questa sfera di luce, sentì che il tutto sangue ne veniva attirato!


"Un tesoro supremo!"


Lo sguardo di Lin Ming si accese. Questo oggetto poteva essere la sua ricompensa!


Non fu solo lui a vedere il tesoro che fluttuava in alto. Anche gli Empirei di massimo livello sussultarono quando videro quel bagliore.


"Cosa potrebbe essere?"


Chiese con il fiato sospeso Diwuhen. Solo quest'aura lo faceva agitare!


Wuyan aveva ottenuto un tesoro da Vera Divinità prima, ma Diwuhen poteva sentire che il valore di questo tesoro era superiore almeno dieci volte!


Lin Ming iniziò a volare lentamente verso il tesoro.


In quel momento però ci fu una distorsione nello spazio. Una donna era apparsa di fronte a lui come un fantasma.


Era snella. Stava rivolgendo la schiena verso Lin Ming e i suoi piedi nudi rosei fluttuavano nel cielo stellato.


Indossava un lungo abito nero e uno spesso mantello. Su di esso portava degli spallacci di metallo nero cupo. Dava una sensazione di mistero e potere, come se questa donna avesse lo spirito eroico di una dea della guerra e l'intento omicida di una regina dei demoni.


Si levò un vento freddo. I capelli neri della donna svolazzarono verso l'alto, così come il suo mantello. Sembrava sciogliersi nella notte cupa attorno a lei.


Lin Ming entrò in assoluta allerta.


Questa donna era terrificante. Non sapeva perché, ma aveva la sensazione che l'aura di questa persona fosse un po' familiare.


"È..."


Lin Ming indietreggiò. Strinse la lancia del Drago Nero e la fissò.


Aveva la sensazione che questa persona si fosse già manifestata completamente e che non fosse affatto virtuale. Poteva perfino sentire la sua potente energia del sangue e il suo fuoco vitale impetuoso.


Pareva che questa donna non fosse affatto una simulazione creata dalla formazione.


Una persona reale!


Se non avesse visto le leggi condensarla all'inizio e poi non l'avesse sondata con la sua percezione divina, Lin Ming era sicuro che non si sarebbe mai reso conto che era un avversario virtuale.


"La sua coltivazione è... agli stadi avanzati del Sacro Lord! Simile alla persona che ho appena ucciso!"


Un livello del genere sorprese Lin Ming. Secondo le sue stime precedenti, la coltivazione del suo avversario sarebbe dovuta aumentare sempre di più.


Ma alla fine era andata diversamente.


Tuttavia Lin Ming era sicuro che la prova sarebbe diventata sempre più difficile. In altre parole, questa donna di fronte a lui poteva solo essere agli stadi avanzati del Sacro Lord, ma sarebbe stata sicuramente molto più potente del giovane che aveva appena sconfitto!


<em>'Uno dei più grandi geni dell'antica era?'</em> 


Pensò Lin Ming.


Poi la donna si voltò.


Il suo sguardo limpido sembrò attraversare il fiume del tempo di dieci miliardi di anni per fissare Lin Ming.


Nel momento in cui la vide, Lin Ming ne fu sconvolto.


Questo sguardo sembrava contenere galassie, innumerevoli misteri.


Ma Lin Ming non era stato sorpreso da questo, ma perché questi occhi... erano davvero familiari!


"Questi occhi sono..."


Lin Ming era sconvolto. Inevitabilmente iniziò a ripensare ad un certo splendido viso.


<em>'Sì, sono i suoi occhi. Il suo sguardo è uguale a quello della donna di fronte a me...'</em>


Sheng Mei!


Lin Ming sussultò.


Aveva visto diverse volte Sheng Mei in passato. I suoi occhi, il suo sguardo erano unici.


Forse Lin Ming sarebbe riuscito a distinguere il suo sguardo tra milioni di persone.


Il viso di questa donna però era coperto da un velo nero. 


Le leggi coprivano la sua faccia, impedendo a Lin Ming di vederla.


Sulla fronte liscia come la giada di questa persona vide il marchio di un fiore rosso brillante. Il segno era composto da puntini color vermiglione. C'erano nove petali, ma l'ultimo era piccolo, come se non si fosse esteso pienamente.


"È davvero... Sheng Mei?"


Lin Ming non poteva crederci. La donna di fronte a lui sarebbe dovuta essere una persona che era esistita dieci miliardi di anni fa, così perché i suoi occhi assochilometrivano così tanto a quelli di Sheng Mei?


"Come può esistere una donna così meravigliosa al mondo?"


Mormorò Wuyan dall'esterno dello Specchio di Ghiaccio. Era già sbalordita.


Al suo cospetto, si sentiva solo una pallida lucciola davanti alla luna brillante, completamente eclissata.


Naturalmente ciò che la fece impallidire non fu il suo aspetto.


In effetti, una volta che la bellezza avesse raggiunto un certo picco, il divario tra le coltivatrici non sarebbe stato troppo grande. Ad esempio, Wuyan stessa era splendida come la luna e, anche se era meno bella di questa donna, la differenza tra di loro non era troppo significativa.


Era stato sia in aura che in temperamento che Wuyan aveva perso.


Aveva la sensazione che questa donna impareggiabile nello specchio fosse una vera dea, la fonte di ogni legge nell'universo, la creazione del cielo e della terra. Faceva sentire inferiori tutti gli altri.


In quel momento, accanto a Wuyan, Diwuhen, To Bagui, Lanlu e Shenku rimasero sbalorditi allo stesso modo. Rimasero congelati sul posto per molto tempo. Erano agitati. Questa donna impareggiabile... un tempo era esistita davvero?


Sembrava... che non fossero rimaste testimonianze su di lei?


Diwuhen e To Bagui si scambiarono un'occhiata. Il Grande Guerriero scosse la testa, indicando che nelle note dei celestiali non c'era mai stata nessuna menzione di questa donna vestita di nero. Altrimenti avrebbe dovuto trovare diversi altri esempi con cui paragonarla.


Ma dieci miliardi di anni fa, la maggior parte delle antiche Vere Divinità erano stati degli uomini.


Anche se erano esistite delle Vere Divinità donne, nessuna di loro poteva competere con questa presenza impareggiabile.


Come poteva questa donna perfetta non aver lasciato nessuna leggenda?


Come aveva potuto il fiume del tempo coprire la sua eleganza impareggiabile e il suo talento?


Che fosse... morta prima?


Se non era riuscita a diventare una Vera Divinità, allora non importava quanto fosse stata talentuosa e raffinata, sarebbe stato impossibile per lei lasciare dei miti. Sarebbe stato normale.


Mentre tutti erano persi nei loro pensieri, una voce melodiosa riecheggiò, il suo ritmo assochilometriva alla musica immortale che proveniva dai nove abissi infernali, stordendo tutti quanti, incluso Lin Ming.


"Sconfiggimi e otterrai l'oggetto dietro di me."


Disse la donna. Il suo lieve sorriso era incantevole e ammaliante.


"Puoi... parlare?" Lin Ming ne fu sbalordito. Aveva proprio la sensazione che fosse fin troppo familiare: "Chi sei?"


Voleva proprio sapere perché questa persona aveva gli occhi così simili a quelli di Sheng Mei.


Lin Ming non avrebbe mai creduto che Sheng Mei fosse la reincarnazione di questa persona o che avessero un legame di sangue. Dopotutto era passato troppo tempo.


La donna non rispose, o meglio, rispose alzando la mano destra, accarezzando l'aria e creando una fessura spaziale.


Dal vuoto tirò fuori una spada nera. Sulla lama era incisa l'immagine di un dio demoniaco...
                                


                                



