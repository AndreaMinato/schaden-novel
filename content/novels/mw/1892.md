---
weight: 1892
title: Capitolo 1892 – Picco del Sacro Lord
pubDate: 2025-12-15T08:37:10.460Z
tags:
    - mw
---


Capitolo sponsorizzato, ringraziamo Matteo!
0 capitoli in coda 0/5,
-Schadenfreude


Nel bozzolo, Lin Ming fece un lungo sogno durante il quale assistette ad una grande calamità!


La scala di questa catastrofe era molto più terrificante dell'invasione dei saggi; influenzava quasi ogni razza di ogni universo!


Vide i demoni scatenarsi, vide innumerevoli forme di vita perire, trilioni di biliardi di chilometri di spazio erano diventati desolati mentre un grande mondo dopo l'altro veniva distrutto.


Questo orrore aveva perfino cambiato le regole del Dao Celeste. Aveva annientato le civilizzazioni di alcuni universi dei 33 Cieli, facendoli diventare lande selvagge...


E questa era l'era in cui erano vissuti il maestro della Strada Asura e il creatore delle Sacre Scritture.


Lin Ming aveva attraversato dieci miliardi di anni di tempo per assistere a tutto questo.


Erano frammenti indistinti, ma le scene che vide scioccarono Lin Ming.


Quei diavoli terrificanti erano devastanti. I più deboli tra di loro erano Sacri Lord e c'erano innumerevoli Re del Mondo e Grandi Re del Mondo tra i loro ranghi.


Non solo, avevano numerosi Empirei e Vere Divinità.


I guerrieri più potenti delle antiche razze avevano combattuto ferocemente contro questi demoni, esaurendo tutta la loro energia.


Molte razze erano state sterminate completamente...


In questo periodo, gli umani, i saggi e gli spirita erano ancora figure minori. Per via della loro debolezza, erano sopravvissuti e si erano moltiplicati, conquistando lentamente i 33 Cieli e sviluppando la loro civilizzazione.


La saggezza accumulata dell'universo era diminuita, ma in seguito era tornata a fiorire con vigore...


Questo processo era simile all'alternarsi della vita e della morte.


La gloria era la vita, la distruzione era la morte...


Lin Ming era sicuro che queste scene fossero i ricordi contenuti nella goccia di sangue.


"Questi demoni... sono i cosiddetti abissali? Il regno primordiale separato dai 33 Cieli... che sia l'entrata che connette l'abisso ai 33 Cieli?"


Questa era la spiegazione più ragionevole. Il regno primordiale probabilmente era l'entrata all'abisso, così non poteva essere distrutta. Per questo era rimasta per 10 miliardi di anni, diventando alla fine una rovina.


<em>'L'universo sconfinato, tutte le vite nel cosmo, la civilizzazione delle arti marziali... in questo mondo nulla può sfuggire al samsara della vita e della morte. Le leggi della vita e della morte sono le più comuni nell'universo, sono ovunque. In tal caso, allora può davvero esistere la legge della Vita Eterna?'</em>


Lin Ming rifletteva. Vide il suo corpo mortale fondersi lentamente con il bozzolo di sangue, trasformandosi gradualmente.


Sulla superficie del bozzolo apparirono innumerevoli rune. Stavano circolando emanando una luce brillante e un bagliore roseo.


Questo processo continuò per chissà quanto tempo. Ad un certo punto, le leggi Asura nello specchio iniziarono a radunarsi.


Questi frammenti delle leggi formarono un enorme vortice che confluirono nel bozzolo di sangue. Allo stesso tempo, il sangue Asura nel corpo di Lin Ming iniziò ad entrare in risonanza con le leggi del Dao Celeste Asura!


<em>Hum!</em>


Risuonò un ronzio terrificante. Ogni tanto scaglie nere sarebbero apparse nel corpo di Lin Ming per poi nascondersi. Le sue giunture emisero degli scricchiolii esplosivi, come se il sangue Asura si stesse scontrando violentemente con quello del creatore delle Sacre Scritture.


Le due stirpi differente entrarono in guerra, facendo quasi diventare un campo di battaglia il corpo di Lin Ming.


Un dolore straziante investì il giovane. La sua carne e il suo sangue si squarciarono più e più volte, collassando e disintegrandosi. Fuoriuscì una grande quantità di sangue che fluì nel bozzolo.


Sembrava che Lin Ming fosse immerso in una pozza di sangue.


Tuttavia, nonostante le condizioni del suo corpo stessero peggiorando, Lin Ming era ancora placido, non provava il minimo panico.


Era un processo simile al significato delle leggi della vita e della morte. Distruzione e riformazione. Senza sperimentare una distruzione, come si poteva acquisire nuova vita?


Per quanto riguardava le ondate di dolore continue, Lin Ming contò sulla sua determinazione per sopportarle. Anche in una situazione del genere continuò a meditare con serenità.


La sua coltivazione aumentò rapidamente!


Superò gli stadi avanzati del Sacro Lord, ma la sua coltivazione continuò ad avanzare!


Il suo corpo mortale continuò a scomporsi, finché non rivelò perfino le ossa. Lin Ming si limitò a difendere il suo mondo interno e il suo mare spirituale, lasciando che il suo fisico si trasformasse e lasciò che le due energie impetuose dentro di lui continuassero a depurare i suoi meridiani.


Era sicuro che queste due forze si sarebbero fuse insieme. Altrimenti il maestro della Strada Asura non avrebbe lasciato una trappola mortale nella sua terra proibita invece che una ricompensa? Se il suo successore che aveva ottenuto l'eredità del Dao Celeste Asura avesse ottenuto questa goccia, sarebbe stata davvero veleno?


Il dolore della fusione continuò per molto tempo. La carne e il sangue di Lin Ming, perfino le scaglie nere, marcirono lentamente, carbonizzate fino a cadere.


Ma sotto la copertura rovinata spuntò carne e sangue nuovi, pelle bianca e cristallina come giada calda.


Passarono dieci giorni. Le leggi del Dao Celeste Asura si erano radunate completamente nel bozzolo di sangue.


In quel momento, con un crepitio, si formò una fessura sulla superficie della crisalide.


Diwuhen e gli altri erano rimasti a sorvegliare. Quando notarono questo cambiamento, si girarono tutti a guardare. Lin Ming stava uscendo!


Il bozzolo di sangue si divise un po' per volta fino a squarciarsi completamente. Lin Ming era seduto al suo interno, macchiato di sangue e muco.


Percependo l'aura delle leggi attorno, Lin Ming aprì gli occhi e si alzò lentamente. Il suo abito era stato già completamente distrutto, ma il suo corpo era avvolto dalla luce delle leggi del Grande Dao. Sembrava un sole ardente, rendendolo poco visibile.


"Ha già raffinato il sangue?"


Mormorò Diwuhen.


"Credo di sì. Desterebbe invidia in chiunque..."


To Bagui mostrò uno sguardo pieno di emozioni contrastanti. Non sapeva quale antica figura impareggiabile avesse lasciato questa goccia di sangue, ma in termini di qualità aveva già superato completamente i limiti della sua comprensione. Come poteva non invidiare un'occasione fortunata del genere?


La luce del Grande Dao si condensò, formando un nuovo abito che avvolse Lin Ming.


La coltivazione del giovane era arrivata al picco del Sacro Lord!


Il sangue di due esistenze superiori alle Vere Divinità si era scontrato nel suo corpo, la ricaduta lo aveva fatto aumentare di grado!


Lin Ming non era mai avanzato di livello così rapidamente!


Diwuhen, Wuyan, To Bagui e gli altri ne furono scioccati: "Picco del Sacro Lord?"


"È troppo veloce! Perfino un genio ha bisogno di diversi secoli per passare dagli stadi intermedi al picco del Sacro Lord..."


"Ma coprire due gradi così all'improvviso non renderebbe instabili le sue fondamenta?"


Si chiesero tutti, preoccupati. Non importava di che razza fosse, i geni avrebbero sempre soppresso la loro coltivazione per temprare la loro comprensione delle leggi.


Altrimenti, se la coltivazione fosse aumentata troppo velocemente, ma le loro leggi non fossero state al passo con loro, allora il gioco non sarebbe valso la candela.


Prendendo ad esempio una persona che coltivava le leggi del fuoco; se fosse diventato un Sacro Lord dopo aver compreso il Concetto del Fuoco di sesto livello invece che dopo aver capito il settimo livello, gli effetti del passaggio stadio al Sacro Lord sarebbero stati completamente diversi.


Questo valeva in particolare per Lin Ming. Le leggi che coltivava erano fin troppo vaste e la sua comprensione non era abbastanza profonda. Se non avesse potuto studiarle abbastanza e fosse avanzato troppo velocemente, inevitabilmente questo avrebbe influenzato i suoi futuri risultati.


Lin Ming rimase in silenzio.


In effetti la sua coltivazione era aumentata troppo velocemente. Aveva impiegato poche decine di anni per passare dagli inizi del Sacro Lord al picco. In confronto agli altri geni era almeno dieci volte più rapido!


Avrebbe dovuto compensare le conseguenze di un aumento di coltivazione così rapido. In altre parole, avrebbe dovuto trascorrere un periodo molto più lungo al picco del Sacro Lord prima di diventare un Re del Mondo.


Avanzare allo stadio di Re del Mondo sarebbe stato un passo importante per la sua strada delle arti marziali. Non poteva mostrare la minima imprudenza durante il processo.


Poi Lin Ming esaminò il suo corpo.


Scoprì che il suo mondo interno si era espanso di nuovo. Le dimensioni del suo mondo interno erano molto più vaste di molti Re del Mondo. Anche così, poteva sentire che le due forze che appartenevano al maestro della Strada Asura e al creatore delle Sacre Scritture erano in netto contrasto come l'acqua e l'olio, incapaci di fondersi.


Ognuna di esse occupavano una parte del corpo di Lin Ming, opponendosi l'una all'altra con forza uguale.


"In effetti... volerle fondere è ancora troppo, troppo difficile..."


Lin Ming sospirò. La strada che voleva percorrere non era stata intrapresa da nessuno nemmeno negli ultimi dieci miliardi di anni.


Per molti geni sarebbe stato sconvolgente anche solo poter coltivare al massimo i loro universi interni od esterni.


E volerli fondere era solo la pia illusione di un pazzo.


Lin Ming aveva il presentimento che queste due forze fossero in agguato nel suo corpo. Se non avesse potuto fonderle, allora si sarebbero sviluppate lentamente. Per lui poteva essere estremamente pericoloso...


Fondere due leggi che superavano lo stadio della Vera Divinità, consolidare le sue fondamenta e avanzare allo stadio di Re del Mondo...


Queste due missioni brutalmente difficili erano come due grandi montagne di fronte alla sua strada delle arti marziali. Completarle era più facile a dirsi che a farsi.


<em>'Ci metterò... almeno cento anni per consolidare le mie fondamenta e avanzare allo stadio di Re del Mondo. Ma tra un secolo in che situazione sarà il Regno Divino?'</em>


Pensò silenziosamente Lin Ming stringendo i pugni.
                                


                                



