---
weight: 1893
title: Capitolo 1893 – Sei Supremi Tesori
pubDate: 2025-12-15T08:37:10.460Z
tags:
    - mw
---


Capitolo regolare,
10 capitoli in coda grazie a Mattia (inizio a postarli da lunedì perché non ho il computer disponibile, solo il cellulare) 0/5,
-Schadenfreude


Dopo che Lin Ming assorbì l'essenza di sangue del creatore delle Sacre Scritture, la terra iniziò a tremare. L'enorme Specchio di Ghiaccio iniziò a discendere, ricadendo nel terreno.


Allo stesso tempo, di fronte a Lin Ming e agli altri apparì una strada di pietra blu. Questo percorso si levava al cielo e in fondo c'era un antico santuario.


Era una struttura che fluttuava nel cielo da chissà quanto tempo.


Attorno c'era un'enorme formazione dall'energia terrificante. Delle spesse catene avvolgevano il santuario come draghi neri, fissandolo nel cielo.


Prima era coperto dallo Specchio di Ghiaccio.


Tutti si scambiarono delle occhiate. Cosa celava il santuario?


"Questa è la strada finale. Se non erro, questo è il santuario Asura descritto negli antichi testi della mia razza. Se c'è una via per la salvezza nella terra proibita Asura, allora dovrebbe essere lì dentro!"


Disse all'improvviso Diwuhen con voce tremante. Non riusciva a contenere l'entusiasmo!


Provava un profondo senso di anticipazione, ma anche paura.


Pensava che ci fosse qualcosa nel santuario Asura capace di ribaltare le sorti della guerra, ma temeva anche che fosse solo una sua pia illusione, aveva paura che non ci fosse modo per salvare la sua razza.


"Possiamo percorrere questa strada blu?"


Wuyan si accigliò. Aveva la sensazione che solo Lin Ming fosse riuscito a superare la prova dello Specchio di Ghiaccio e lei a stento poteva considerarsi una dei vincitori. Gli altri però non rispettavano minimamente questi requisiti.


In tal caso, sarebbero potuti entrare nel santuario?


Le parole di Wuyan fecero esitare per un momento Diwuhem. Si fermò sulla strada di pietra blu e disse con cautela: "Gli antenati sono compassionevoli. Anche se ho perso onore per la mia razza degli dei, faccio parte dei loro discendenti. Data l'imminente distruzione della nostra razza, anche se siamo inutili rifiuti, gli antenati non saranno indifferenti nei nostri confronti, lasciandoci perire..."


Mentre parlava, Diwuhen alzò l'abito e si inginocchiò a terra, prostrandosi di fronte al santuario.


Dietro di lui, anche Shenku, Lanku e gli altri lo imitarono.


Dopo essersi inginocchiati per dieci respiri di tempo, si alzarono. Poi Diwuhen fece un passo lento e cauto in avanti, calpestando il pavimento della strada blu. Alla fine scoprirono che non era stato costretto ad arretrare dalla formazione.


Diwuhen si riempì di gioia e lasciò che anche gli altri percorressero la strada di pietra.


"Possiamo andare."


Diwuhen aveva una strana sensazione. Sembrava che fosse diventato una creatura eterea, come se stesse sopportando il battesimo di innumerevoli leggi.


Anche Shenku, Lanlu e gli altri avanzarono per la strada.


Poi c'era Lin Ming che osservò il pavimento, lo trovava simile a quello che aveva trovato nella prova finale della Strada Asura, nel palazzo celeste delle dimensioni di un pianeta. Anche la pietra lì conteneva l'aura delle leggi.


Tutti si spostarono con cautela verso il santuario Asura.


La strada non sembrava troppo lunga, ma camminarono per un intero giorno.


La percorrevano con estrema lentezza, percependo il più possibile le leggi presenti.


Alla fine i sei si avvicinarono al santuario.


Alzando lo sguardo, videro il tempio avvolto di luce blu. Conteneva un'energia formidabile che cresceva in continuazione, non sembrava una struttura di dieci miliardi di anni.


Le grandi porte del santuario erano chiuse, ma quando il gruppo si avvicinò si aprirono.


Diwuhen e To Bagui camminavano di fronte, facendo strada con cautela.


Non c'erano pericoli nel santuario. Lin Ming poteva sentire che le leggi qui erano pacifiche; la maggior parte di esse erano formazioni difensive. Finché nessuno avesse cercato di distruggere il santuario, non avrebbero rivelato intento omicida.


Il passaggio che conduceva al santuario non era troppo lungo. I sei calpestarono le piastrelle rimaste intoccate per innumerevoli centinaia di milioni di anni. I loro passi riecheggiarono lievemente.


Alla fine del corridoio c'era una vasta sala ampia mille piedi, simile ad una piazza.


La luce delle leggi illuminava questa sala, dando la sensazione che fosse giorno nel santuario.


Quando i sei entrarono nella stanza, videro un altare al centro.


L'altare era alto solo diverse decine di piedi, ma aveva una scalinata di nove passi. Ogni gradino era inciso con splendide immagini che emanavano luci multicolori d'auspicio.


In quel momento però nessuno prestò attenzione alle scale, ma allo spazio sopra l'altare.


Sopra di esso c'erano sei oggetti che fluttuavano a mezz'aria, ognuno completamente diverso dagli altri.


Fuori dall'altare, vista la luce delle leggi e le loro ombre, era difficile capire immediatamente cosa fossero questi sei tesori.


"Che aure potenti. Sono stati lasciati dal maestro della Strada Asura!"


Lin Ming poteva confermare che questi sei oggetti non erano affatto tesori ordinari!


Accanto a lui, Shenku, To Bagui e gli altri stavano ansimando. Era difficile rimanere composti di fronte ad oggetti così preziosi.


Erano supremi tesori di dieci miliardi di anni fa. Uno qualunque di essi era di gran lunga più prezioso di un artefatto da Vera Divinità.


"Mm? Ci sono delle parole qui..."


Disse all'improvviso Wuyan. Tutti seguirono dove puntava il suo sguardo, da qualche parte sull'altare c'erano parole scritte con la lingua della razza degli dei primordiali.


Nessuno dei presenti aveva problemi a comprendere questa lingua.


Riguardava la divisione dei tesori: potevano scegliere solo tre dei sei tesori.


Solo uno di essi apparteneva a tutti, mentre gli altri due erano di proprietà della persona che aveva superato la prova dello Specchio di Ghiaccio, in altre parole erano di Lin Ming!


Vedendo le regole, tutti guardarono il giovane con invidia. Era normale che un privilegio del genere suscitasse gelosia.


Naturalmente, vista la protezione delle leggi nella terra proibita Asura e del supporto del Sovrano degli Dei, non importava quanto provassero invidia, nessuno avrebbe pensato di tramare contro di lui vista l'importanza che aveva Lin Ming per la sopravvivenza delle antiche razze.


"Scegliere dei tesori!"


Diwuhen sussultò, la sua voce tremava. Erano entrati nella terra proibita Asura proprio per questo momento.


Tutto sarebbe dipeso dalla loro scelta.


Il gruppo volò lentamente verso l'altare. Potevano sentire il vasto potere delle leggi gonfiarsi verso di loro come un'onda.


Il primo tesoro era una grande fornace, era alta trenta piedi e aveva un aspetto semplice. C'erano delle rune incise su di esso, insieme ad un diagramma taotie e ogni sorta di fiori e uccelli.


Queste incisioni non sembravano affatto raffinate, anzi, parevano rozze. La fornace pareva un qualche comune oggetto di bronzo antico che si poteva trovare nel mondo mortale.


Tuttavia, se si trovava qui, tutti sapevano che doveva essere un tesoro fuori dal comune. Senza dubbio era un qualche supremo strumento magico che il maestro della Strada Asura aveva portato con sé in passato.


"Ci sono dei marchi nella fornace!"


Disse all'improvviso Wuyan. Tutti la esaminarono e videro delle piccole scritte, erano nella lingua della razza degli dei primordiale e ogni scritta era piena del potere delle mistiche rune. Sembravano sfocate, coperta da nebbia, rendendole difficile da leggere con chiarezza.


"Questa fornace è un tesoro superiore al grado di Vera Divinità."


Lo sguardo di Lin Ming brillò. Come desiderava questa fornace!


Figuriamoci la forza terrificante della fornace, solo le rune e le scritte lo accecavano di desiderio. Se avesse potuto studiarle, avrebbe ottenuto dei vantaggi inimmaginabili.


"Che fornace eccellente..."


Sospirò con ammirazione Diwuhen. Ma si limitò a guardarla. Questo artefatto era prezioso, ma non era sufficiente a salvare la loro razza. Solo il suo grado terrificante significava che non poteva essere usata da una persona normale.


Forse perfino un Empireo di massimo livello sarebbe riuscito a sfruttare una frazione del suo potere. Come potevano pensare di poter uccidere il Sovrano degli Dei usandola?


Il gruppo continuò a guardare.


Accanto alla fornace c'era una scatola di pillole, era completamente sigillata, come se contenesse un universo separato.


Lin Ming non sapeva che tipo di pillole fossero, né poteva sentire la loro fragranza medicinale. Era tutto isolato dal mondo esterno.


Ma aveva la sensazione che risuonasse un battito cardiaco dalla scatola, emanava un'incredibile forza vitale, come se si celasse un'esistenza spirituale al suo interno.


"La pillola ha manifestato una sua spiritualità?"


Il maestro della Strada Asura aveva lasciato una pillola in questo altare per dieci miliardi di anni. Come sarebbe stata adesso?


Questo medicinale probabilmente era diventato un'esistenza simile alla Pietra dell'Embrione Spirituale. Una volta aperta questa scatola, il medicinale avrebbe cercato di volare via visto che aveva sviluppato una sua coscienza e avrebbe anche potuto coltivare!


Una pillola del genere scioccò tutti. Shenku e Lanku si chiesero se avessero potuto impedire alla pillola di scappare dato il loro attuale livello.


Volerla trattenere non sarebbe stato facile e ci si poteva immaginare quanto sarebbe stato arduo inghiottirla.


"Inghiottire una pillola di questo livello non farebbe esplodere direttamente una persona?"


Mentre parlava, To Bagui guardò Diwuhen, che scosse la testa, indicando che non avrebbe scelto questa pillola, perché non sarebbe stata sufficiente a salvare la loro gente.


Diwuhen guardò Lin Ming, che era rimasto in silenzio. Lui da solo poteva scegliere due oggetti, così non aveva fretta.


Il terzo oggetto era una carta da simboli nera, densa e piena di rune complesse.


Questo era un simbolo runico e anche un cosiddetto decreto divino.


Era diverso dai decreti divini che aveva visto finora Lin Ming. Questo decreto non era diventato giallo e rinsecchito, conteneva una forza terrificante e, invece di degradarsi dopo dieci miliardi di anni, si era potenziato lievemente.


"Questo decreto divino..."


Lo sguardo di Lin Ming si accese. Guardò le linee del decreto divino, analizzando lentamente la sua funzione...


Il quarto supremo tesoro era una bottiglietta verde che emanava un'aureola di luce. Quando Lin Ming la sondò, sentì un'aura familiare.


Aveva percepito un'aura del genere prima, nel palazzo celeste della prova finale. Non poteva sbagliarsi, era l'aura del sangue Asura.


Questa bottiglia verde conteneva una goccia di sangue Asura. E dalla sua aura, era superiore perfino alla goccia nel palazzo celeste delle dimensioni di un pianeta!


"Nemmeno questo sembra un oggetto che può salvarci..."


Mentre parlava, a Diwuhen si strinse il cuore. Che non ci fosse niente in grado di salvare la sua gente in questa terra proibita Asura?
                                


                                



