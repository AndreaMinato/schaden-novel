---
title: Capitolo 1894 – La Scelta di Lin Ming
pubDate: 2025-12-15T08:37:10.460Z
tags:
    - mw
---


Capitolo regolare,
10 capitoli in coda grazie a xmattia,
0/5,
-Schadenfreude


Lin Ming aveva difficoltà a scegliere. Ogni oggetto gli sarebbe stato utile, così quale avrebbe dovuto selezionare alla fine?


Lin Ming scorse con lo sguardo il quinto tesoro.


Era il più insolito, era una nave di giada delle dimensioni di un palmo. Era coperta da formazioni ed emanava una luce blu. Nonostante fosse brillante, era un bagliore gentile, non era minimamente accecante,


Questa nave era sicuramente un tesoro al di sopra dello stadio di Vera Divinità.


Ma dopo aver visto chiaramente questa nave di giada, non solo Diwuhen, anche To Bagui iniziò a sudare copiosamente.


Tra questi cinque tesori, nessuno di essi sembrava capace di respingere i saggi!


"La nave di giada... dovremmo fare rifugiare lì tutta la nostra gente?"


Mormorò Wuyan. Diwuhen scosse la testa.


"È inutile. Anche se è un tesoro superiore allo stadio di Vera Divinità, sarà difficile per noi mostrare la sua forza. Una volta che verremo attaccati da una Vera Divinità, verremmo intercettati. Allora non saremmo in trappola. Anche se il Sovrano dei Saggi non può distruggere velocemente questa nave, potrebbe ucciderci facilmente una volta che esaurisce l'energia della nave spirituale..."


Ciò che Diwuhen stava descrivendo era qualcosa che  Lin Ming aveva sperimentato personalmente.


In passato aveva usato il Palazzo di Primordius per fuggire da Tian Mingzi ed era finito in una situazione del genere.


Nonostante Tian Mingzi non fosse riuscito a distruggere il tesoro, in realtà era riuscito ad esaurirne lentamente l'energia.


Una volta che l'avesse fatto, avrebbe potuto uccidere Lin Ming.


Poi c'era l'ultimo tesoro, il più piccolo. Era avvolto da luce divina, rendendo difficile vedere cos'era.


TUtti si concentrarono su questa luce e la sondarono per capire cosa fosse.


Era un pezzo di giada delle dimensioni del palmo di un bambino. Era ricoperto da mistiche rune, ma a parte questo non sembrava particolarmente speciale.


"Questo..."


La voce di Diwuhen tremò. Fissò il pezzo di giada e non riuscì a scoprire nulla di strano, né capì che funzione avesse.


Questo oggetto poteva sconfiggere i saggi?


Diwuhen, To Bagui e gli altri si sentirono annegare nella disperazione. Uno di questi sei tesori avrebbe potuto salvare la loro gente?


In quel momento però Lin Ming guardò il sesto tesoro e il suo cuore iniziò a battere freneticamente per l'entusiasmo.


La giada del fato dell'imperatore!


Era impossibile sbagliarsi per lui. Questo sesto tesoro supremo era la giada del fato che aveva cercato per tutto questo tempo!


Chi era destinato a trovarlo prima o poi l'avrebbe fatto. Questa era l'ultima chiave misteriosa necessaria ad aprire l'ultimo piano della prova finale della Strada Asura!


Sfortunatamente non era il periodo in cui la prova finale si sarebbe aperta, altrimenti Lin Ming sarebbe rientrato nella Strada Asura e avrebbe usato le altre due giade dell'imperatore che aveva per aprire la miniera di tesori dell'ultimo piano!


Gli altri non si accorsero della reazione sorpresa di Lin Ming.


Erano tutti in preda ad un dilemma, questa scelta era troppo importante.


Diwuhen disse: "Bisogna fare una scelta, ma facciamo attenzione. Questi sei tesori influenzeranno il futuro non solo delle antiche razze, ma quello di tutti e 33 i Cieli. È qualcosa che cambierà il risultato della grande calamità. Dobbiamo pensarci con attenzione e assicurarci di capire le funzioni di ogni supremo tesoro!"


In realtà Diwuhen si stava rivolgendo a Lin Ming. Sapeva che il giovane era un esperto delle leggi Asura e che poteva capire facilmente le funzioni di questi supremi tesori.


Erano una nave, una giada dell'imperatore, un decreto divino, una fornace, una pillola e una goccia di sangue Asura.


Era fin troppo difficile per To Bagui e Diwuehn capire quale fosse il più prezioso.


"O forse..."


Diwuhen esaminò il decreto divino. Se avesse dovuto scegliere lui, sarebbe stato questo oggetto misterioso ad avere il potenziale per diventare la loro ancora di salvezza.


Se avesse potuto utilizzarlo per uccidere il Sovrano dei Saggi Zaohua...


"Amico Lin, guarda il decreto divino. La sua funzione..."


Chiese To Bagui con tono speranzoso.


Lin Ming spostò lo sguardo sul decreto divino. In realtà ci aveva prestato attenzione per molto tempo.


Era impossibile per lui riparare o duplicare un simbolo runico disegnato personalmente dal maestro della Strada Asura, ma poteva capirne la funzione.


Iniziò lentamente a decifrare le linee sul simbolo, comprendendo gradualmente quale fosse la sua funzione.


Tutti si accalcarono attorno a Lin Ming, aspettando che finisse.


"Scegliete questo!"


Disse con lentezza Lin Ming dopo un'ora di silenzio.


"Oh? Questo..."


Gli sguardi di To Bagui e di Diwuhen brillarono. In questi ultimi giorni avevano iniziato a capire la personalità di Lin Ming. Sapevano che doveva avere una spiegazione ragionevole.


Forse sarebbero riusciti a trovare un punto di svolta favorevole in questa grande calamità!


Diwuhen non poté trattenersi dal chiedere: "Questo decreto divino può uccidere il Sovrano dei Saggi Zaohua?"


Eppure Lin Ming scosse la testa: "No... non ha potere combattivo, né è un decreto offensivo."


"Cosa?" Diwuhen barcollò: "Allora..."


Lin Ming rifletté per un momento e poi disse: "Se non mi sbaglio, questo decreto divino può essere usato più volte. E la sua funzione è... attraversare i 33 Cieli. In altre parole... può trapassare il Muro del Sospiro Divino!"


Le parole di Lin Ming furono scioccanti.


Trapassare il Muro del Sospiro Divino?


Il percorso per la salvezza allora... era fuggire?


Diwuhen e To Bagui si scambiarono un'occhiata. Sapevano che nell'universo dei 33 Cieli esistevano dei piani completamente selvaggi. Questi universi erano incontaminati e ospitavano poche forme di vita intelligenti. Ma questo non significava che fossero completamente inadatti alla sopravvivenza, era solo che il Muro del Sospiro Divino che li separava da questi universi selvaggi era troppo saldo ed erano isolati dagli altri piani.


Se avessero potuto fuggire in questi universi, allora sarebbe stato impossibile per loro contendere con i saggi.


Questo perché anche il Sovrano dei Saggi Zaohua avrebbe dovuto pagare un caro prezzo se avesse trapassato il Muro del Sospiro Divino.


"Scappare..."


Diwuhen non sapeva cosa dire. Mormorò queste parole più e più volte.


"Questa è la sola possibilità..."


To Bagui sospirò con amarezza e diede una pacca sulle spalle di Diwuhen.


Lasciare così l'Universo Primordiale, lasciare la loro terra natìa in cui erano vissuti per dieci miliardi di anni, era inevitabile che sarebbero stati sconvolti.


Tuttavia per loro questo universo era diventato un vicolo cieco...


"Che il cielo benedica la mia razza degli dei..."


Diwuhen meditò. Si inchinò profondamente un'altra volta e sporse le mani verso il decreto divino.


La formazione attorno al decreto divino non lo fermò. 


Così poté afferrare il decreto divino.


Era morbido come la seta e fece tremare le mani a Diwuhen. Questo tesoro era una possibilità di salvezza per le antiche razze rimaste!


"Amico Lin, abbiamo già fatto la nostra scelta. E tu?"


Chiese To Bagui.


Lin Ming esitò per un momento, non era una scelta facile.


Dopo aver ponderato per dieci respiri di tempo, Lin Ming si inchinò e poi sporse le mani.


Prima prese la giada dell'imperatore del fato.


Doveva ottenere ad ogni costo questo oggetto.


Era sicuro che il maestro della Strada Asura avesse lasciato la sua eredità principale nelle profondità della prova finale.


"Questo..."


Tutti furono sorpresi dal suo gesto.


Wuyan si accigliò, Guardò Lin Ming, confusa.


Il primo oggetto che aveva scelto doveva essere quello più prezioso, ma dal punto di vista di Wuyan, il tesoro migliore era la pillola misteriosa.


Gli altri oggetti erano tutti strumenti esterni, ma un medicinale poteva potenziare la forza di un praticante di arti marziali e così sarebbe stato il più prezioso.


Non poteva capire la scelta di Lin Ming. Che la giada dell'imperatore fosse un oggetto straordinario? Lin Ming aveva capito quanto era prezioso?


"Ne manca uno."


Lin Ming spostò lo sguardo sugli altri quattro tesori, uno alla volta.


Il sangue Asura?


Il sangue Asura sicuramente era utile, ma Lin Ming ne aveva già assorbito un po'. Se avesse assimilato un'altra goccia, avrebbe avuto molto meno effetto.


Inoltre aveva ricevuto il sangue del creatore delle Sacre Scritture.


Il piano di Lin Ming era di fondere queste due forze coltivando. Considerando la situazione, sarebbe stato più facile mescolarle se fossero state in equilibrio.


Così Lin Ming rinunciò prima al sangue Asura.


Rimanevano la fornace, la pillola misteriosa e la nave di giada!


Lin Ming rifletté. Alla fine strinse i denti e sporse la mano verso la nave di giada!


Questo oggetto era delle dimensioni di un palmo. Quando cadde nelle sue mani, vorticò e il suo corpo bianco emise un'atmosfera tenue.


Così Lin Ming fece la sua scelta... la nave di giada!
                                


                                



