---
weight: 1895
title: Capitolo 1895 – La Decisione del Sovrano degli Dei
pubDate: 2025-12-15T08:37:10.460Z
tags:
    - mw
---


Capitolo regolare,
10 capitoli in coda grazie a xmattia (li posto tutti lunedì perché non ho un computer disponibile, solo un cellulare lento come la fame) 0/5,
-Schadenfreude


La seconda scelta di Lin Ming era stata la nave di giada.


To Bagui, Wuyan, Diwuhen e gli altri rimasero sbigottiti.


Questa nave di giada un tempo era stato il mezzo di trasporto del maestro della Strada Asura.


Creare una nave spirituale era molto più difficile che forgiare un'arma o raffinare una pillola, inoltre erano necessari molti più materiali. Ma per Lin Ming, la fornace con le rune delle leggi o la pillola sarebbero state molto più utili.


Questa nave spirituale non gli sarebbe stata troppo utile.


Diwuhen si era già immaginato il perché della sua scelta, ma non osò darlo per certo, così chiese: "Lin Ming... hai scelto questa nave spirituale per..."


"Per fuggire... altrimenti, anche con il decreto divino, nessuno di voi riuscirebbe a scappare nell'oceano stellare del caos. Sarebbe impossibile trapassare il Muro del Sospiro Divino senza raggiungere i confini dell'universo primordiale..."


Al momento la razza degli dei primordiali e i celestiali erano assediati dai saggi. Erano riusciti a temporeggiare solo contando sugli innumerevoli buchi neri e vortici spazio-temporali nell'oceano stellare del caos.


In una situazione del genere, era improbabile che riuscissero ad attraversare l'accerchiamento dei saggi.


"Questo..."


Diwuhen e To Bagui erano senza parole.


Lin Ming aveva usato una delle sue scelte per dare un raggio di speranza alla loro gente. Era un favore troppo grande!


Lin Ming scosse la testa: "Non dovete ringraziarmi. Il Sovrano degli Dei mi ha trattato bene e lo sto facendo anche per la mia gente. Credo che le antiche razze possano trapassare la barriera spaziale per volare nel Regno Divino e poi usare la nave per portare via una parte della gente del Regno Divino per fuggire insieme in uno degli universi selvaggi."


La grande calamità era alle porte. Lin Ming era ben consapevole che sarebbe stato impossibile resistere ai saggi contando solo su sé stesso e sugli Empirei dell'umanità.


Era inevitabile che i nemici invadessero il Regno Divino.


Il Regno Divino conteneva biliardi di trilioni di gente e milioni di mondi. Il numero degli esseri umani era incalcolabile. Inoltre erano dispersi per il vasto Regno Divino, così volerli sterminare tutti sarebbe stata una missione quasi impossibile.


Anche se i saggi avessero usato folle di Empirei e di Re del Mondo per esplorare ogni mondo e uccidere tutti gli umani che potevano trovare, non ci sarebbero riusciti nemmeno dopo 100 milioni di anni.


Ma in realtà i saggi non dovevano annientare tutta l'umanità. Dovevano solo distruggere le eredità umane.


Finché avessero distrutto tutte le Terre Sacre e le grandi organizzazioni umane, l'umanità avrebbe perso le sue fondamenta. Sarebbero diventati come gli umani che vivevano nel mondo dell'Anima, una razza di schiavi governata dagli altri. Dopodiché sarebbero entrati lentamente in declino fino ad essere completamente distrutti.


Così... i membri d'élite dell'umanità non potevano morire.


Sogno Divino, l'Imperatore Shakya, Zanna di Drago, Jun Biyue, Hang Chi... e molti Empirei, Re del Mondo, discendenti di Empirei, i talenti impareggiabili... erano tutti il futuro dell'umanità. Rappresentavano il picco delle arti marziali che l'umanità aveva sviluppato. Erano tutti necessari per continuare a tramandare i metodi di coltivazione umani.


Lin Ming poteva fare solo questo in soli cento anni. In effetti era l'unica scelta possibile visto che erano all'angolo e senza via d'uscita...


"Passare per il Regno Divino e unirsi alla razza umana?"


Diwuhen divenne pensoso. Forse sarebbe stato positivo allearsi con l'umanità. Dato che entrambe erano nemiche dei saggi, era un'unione di interessi.


Naturalmente una prospettiva così importante doveva essere riferita al Sovrano degli Dei, così che potesse fare lui questo decreto finale...


.....


Così la loro avventurare nella terra proibita Asura finì.


Lin Ming aveva ottenuto ciò che desiderava di più, la giada dell'imperatore del fato. Ora doveva solo aspettare che la prova finale della Strada Asura si aprisse.


Ma prima doveva aiutare l'umanità e le antiche razze ad evacuare i loro universi.


Sarebbe stata la situazione ideale, ma... sarebbe andato tutto come desiderava...?


Lin Ming non poteva saperlo.


Sarebbe stato il destino ad avere l'ultima parola!


Anche se avesse fallito e fosse stato ucciso e l'umanità fosse stata distrutta, non avrebbe rimpianto la sua decisione, né di aver rifiutato l'offerta di Sheng Mei.


Stava seguendo il suo cuore.


Questo in particolare dopo che aveva visto l'Empireo Primordius nella stanza oscura e quelle parole allarmanti che aveva inciso nel terreno.


Vederle aveva rinsaldato la determinazione di Lin Ming.


Anche se fosse stato ucciso crudelmente, voleva seguire il suo cuore e andare avanti, un passo alla volta!


.....


Lin Ming tornò nella razza degli dei primordiali. Il Sovrano degli Dei lo stava già aspettando da molto tempo.


Dopo aver visto tutti tornare sani e salvi e aver sentito il rapporto di Diwuhen, il Sovrano degli Dei ne fu sconvolto. Anche se sapeva che Lin Ming era straordinario, non credeva che sarebbe stato così sbalorditivo durante la prova della terra proibita Asura. Aveva sconfitto uno dei geni più forti dell'antica era con una coltivazione inferiore.


Per quanto riguardava l'alleanza tra la razza degli dei e quella umana, il Sovrano degli Dei accettò prontamente.


Anche se fare una deviazione nel Regno Divino per scappare sarebbe stato molto più pericoloso, sarebbe stato di grande beneficio per la ripresa della loro razza in futuro.


Inoltre, se non fosse stato per Lin Ming, non sarebbero potuti nemmeno fuggire; avrebbero potuto solo aspettare la morte qui.


"È una nave spirituale lasciata dal maestro della Strada Asura?"


I numerosi guerrieri della razza degli dei e i celestiali si erano radunati vicino al tavolo di pietra nera. Una convocazione urgente li aveva chiamati tutti qui.


"Sì, abbiamo studiato questa nave spirituale. Può cambiare dimensione a comando e contiene uno spazio dimensionale separato ed estremamente vasto. Può contenere completamente tutte le antiche razze che risiedono nell'oceano stellare del caos."


 Non era difficile farci entrare diversi miliardi di praticanti di arti marziali. Un piano ampio trenta chilometri quadrate poteva ospitare un miliardo di persone e, se fosse stato diviso in piani, avrebbe potuto contenere decine o anche centinaia di miliardi di persone. E questa nave spirituale era molto più grande.


Inoltre le persone al suo interno potevano portare i loro strumenti magici spaziali che a loro volta potevano contenere persone, aumentando esponenzialmente le loro capacità.


Al momento la popolazione della razza degli dei si limitava solo a diverse decine di milioni di persone. E non erano tutti nell'Oceano Stellare del Caos.


Anche con i celestiali e tutte le altre razze, la nave spirituale sarebbe stata più che sufficiente per ospitarli.


"Il piano inizierà tra un mese a partire da oggi. Al momento prefissato, inizieremo un'operazione segreta e raduneremo tutta la nostra gente qui. Li faremo spostare nella nave spirituale in venti giorni e dopo la nave partirà! Se potremo superare l'accerchiamento dei saggi, potranno sopravvivere!"


Dichiarò ad alta voce il Sovrano degli Dei.


In realtà non era un incontro, ma un semplice avvertimento. Aveva formulato da tempo un piano di fuga e nessuno poteva opporsi.


Superare l'accerchiamento...


I numerosi guerrieri presenti si ammutolirono. Sapevano che sfuggire all'assedio non sarebbe stato facile. Era inevitabile che si facessero sacrifici e, se fossero stati sfortunati, forse sarebbero stati annientati tutti.


La grande guerra che sarebbe accaduta tra cinquanta giorni avrebbe deciso il fato di tutte le antiche razze!


Dopo che tutti rimasero in silenzio per molto tempo, il Sovrano degli Dei disse: "Lin Ming..."


"Sono presente."


Lin Ming si alzò.


Il Sovrano degli Dei lo guardò e disse lentamente: "Sei stato tu a portare questa nave spirituale. Il suo nome è stato perso nel tempo. Perché non ci dai un nuovo nome?"


Lin Ming iniziò a riflettere e distolse lo sguardo dal Sovrano degli Dei.


In quel momento, i suoi occhi sembrarono trapassare la barriera dello spazio per osservare il cielo stellato sconfinato.


"Chiamiamola speranza. L'Arca della Speranza..."


Sussurrò Lin Ming.


.....


Le notizie di come Lin Ming, Diwuhen e gli altri avevano trovato una via di fuga nella terra proibita Asura non trapelarono all'esterno. Solo le figure di alto livello della razza degli dei e dei celestiali lo sapevano. Questo per evitare che i saggi lo sapessero, così che non lanciassero un'invasione disperata nell'Oceano Stellare del Caos.


Al momento la razza degli dei aveva bisogno di tempo!


Il Sovrano degli Dei aveva scelto di partire un mese dopo il raduno e l'inizio del piano. In realtà questo lasso di tempo era stato stabilito per permettere a Lin Ming di riparare i decreti divini.


Non appena tornò dalla razza degli dei, Lin Ming si isolò in una camera.


Non rimaneva molto tempo prima della fuga. All'attuale livello della razza degli dei, anche con il supporto della nave spirituale del Maestro della Strada Asura, sarebbe stato incredibilmente difficile uscire dall'accerchiamento dei saggi.


E se avessero avuto una serie di decreti divini di alta qualità ad aiutarli, questa missione sarebbe stata molto meno ardua!


Per un po', l'intera razza degli dei fu avvolta da un'atmosfera tesa e opprimente.


Lin Ming riparò i decreti divini senza fare pause. La sua coltivazione non era così alta e questi decreti divini erano stati lasciati da supreme Vere Divinità. Volerli riparare non era affatto facile.


Così il Sovrano degli Dei mandò diversi Empirei di massimo livello ad aiutare Lin Ming in ogni modo possibile.


Questi Empirei considerarono anche l'ipotesi di seguire Lin Ming per apprendere qualche tecnica.


Volevano imparare le arti runiche, non per spiarlo, ma solo per aiutarlo. Volevano rafforzare più decreti divini possibili.


Ma scoprirono lentamente che non importava quanto fossero diligenti, non riuscivano ad apprendere nulla.


Queste tecniche sembravano un'esclusiva di Lin Ming. A parte lui, nessun altro poteva capirle,


Lin Ming aveva riparato un altro decreto divino. La sua forza spirituale si esauriva frequentemente.


Allora si sarebbe seduto a meditare, recuperando lentamente le forze.


"Lin Ming, sua maestà il Grande Guerriero mi ha chiesto di mandarti queste pillole del recupero spirituale..."


Dopo che Lin Ming aveva completato una riparazione e stava iniziando a riposare, Wuyan entrò nella camera.


I celestiali si stavano impegnando più che potevano per aiutare l'operazione.


Queste pillole del recupero spirituale erano di massimo livello. Diversi Empirei celestiali specializzati nella forgia spirituale avevano collaborato per produrre questi medicinali, usando ogni sorta di materiale nutriente senza esitare a pagare un caro prezzo.


In questo momento nessuno aveva riserve, avrebbero speso ogni risorsa finché fosse stato d'aiuto.


"Grazie..."


La voce di Lin Ming aveva una vena esausta difficile da nascondere. Il suo viso era bianco e i suoi occhi erano iniettati di sangue. Pile di materiali erano disseminate per la sua stanza.


Questo perché alcuni decreti divini erano incredibilmente danneggiati. Lin Ming aveva dovuto perfino ridisegnare alcune piccole rune.


Aggiungere delle rune avrebbe esaurito molte più energie. Anche se erano un briciolo, consumava molta della sua forza spirituale.


Wuyan lo osservò con un'espressione piena di emozioni contrastanti. Visto che poco tempo fa aveva provocato Lin Ming e gli aveva anche mostrato ostilità, provava solo un senso di colpa schiacciante.


Wuyan si morse le labbra e disse piano: "Assicurati di riposare bene..."


Se fosse stata una persona ordinaria a dire parole del genere, sarebbe stata considerata solo una cortesia. Ma per Wuyan, una persona dalla natura arrogante e freddamente indifferente, era raro.


"Capisco. Grazie per le pillole del recupero spirituale."


Lin Ming aveva una grande esperienza riguardo alle anime e naturalmente capì quanto erano fuori dal comune questi medicinali.


Riparare questi decreti divini sotto pressione era una buona occasione per temprarsi. E poteva consumare una grande quantità di forza spirituale senza preoccuparsi di danni collaterali grazie a queste pillole preziose.


"Mm..."


Wuyan annuì. Osservò con attenzione Lin Ming e poi lasciò la camera...


Il processo di riparazione dei decreti divini continuò intensamente come prima.


Lin Ming aveva esaurito la sua forza spirituale già diverse volte, ma in quel momento non sapeva che ad innumerevoli chilometri di distanza stava per manifestare qualcosa di terrificante...
                                


                                



