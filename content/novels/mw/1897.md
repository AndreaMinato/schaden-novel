---
weight: 1897
title: Capitolo 1897 - Partiamo!
pubDate: 2025-12-15T08:37:10.461Z
tags:
    - mw
---


<em>Capitolo sponsorizzato, ringraziamo xmattia!
8 capitoli in coda 0/5,
-Schadenfreude</em>


Mondo dell'Anima, Terre Sacre dell'Estasi Spirituale.


In una grande sala formata da cristalli spirituali c'era un vecchio giovane accanto ad un altare.


Aveva le mani incrociate al petto. Aveva gli occhi chiusi e la sua percezione divina si estendeva come una serie di tentacoli, trafiggendo il Muro del Sospiro Divino...


Era l'Imperatore Spirituale.


Normalmente, anche se governava l'intero Mondo dell'Anima, sarebbe stato impossibile penetrare questa parete con la sua percezione.


Ma se fosse riuscito a lasciare un marchio su una persona, sarebbe riuscito ad attraversare i 33 Cieli per percepirla.


L'Imperatore Spirituale e il Sovrano dei Saggi avevano lasciato un marchio l'uno sul corpo dell'altro. Finché avessero voluto farlo, avrebbero potuto attraversare strati di universi per comunicare.


Al momento lo aveva contattato per riferirgli della posizione di Lin Ming.


<em>Ssaaa!</em>


L'Imperatore Spirituale aprì gli occhi. Allo stesso tempo, la connessione tra lui e il Sovrano dei Saggi si era interrotta. Il profilo indistinto del Sovrano dei Saggi di fronte a lui scomparì lentamente senza lasciare traccia.


L'Imperatore Spirituale rimase in silenzio. Scese dall'altare, un passo alla volta. Da dietro, con i suoi lunghi capelli e il suo abito bianco come la neve, sembrava un giovane straordinario nel fiore degli anni.


E davanti a lui c'era una donna con un abito nero.


Era Sheng Mei.


La donna aveva abbassato gli occhi. La sua espressione era indifferente, era impossibile capire cosa stesse pensando.


"Stai provando compassione per lui?"


Chiese all'improvviso l'Imperatore Spirituale. Sheng Mei si accigliò e non rispose.


Il vecchio giovane sorrise: "Non c'è bisogno che fai finta di niente con me. Ho già un'idea di cosa stai pensando. Hai parlato con Lin Ming e hai bloccato la mia percezione. Dopo Lin Ming è andato nell'Universo Primordiale. Hai parlato con lui in privato per quasi un quarto d'ora, di cosa avete parlato?"


L'Imperatore Spirituale stava sorridendo, ma la sua espressione era terrificante.


Sheng Mei rimase in silenzio nella sala cupa, sembrava una scultura di giada bianca avvolta da un mantello nero.


L'uomo la fissò per dieci respiri di tempo e poi ridacchiò mentre scuoteva la testa: "Il tuo battito cardiaco è costante e la tua aura è tranquilla. Perfino la tua energia circola in modo perfettamente uniforme! Sei proprio all'altezza della tua fama di Imperatrice Spirituale. Tuttavia..."


Il suo tono cambiò e la sua aura divenne gelida, piena di intento omicida!


Il suo sguardo cupo e poco limpido divenne assassino: "Non ti permetterò più di disubbidirmi! Dovresti sapere quanto è prezioso Lin Ming per me. È la chiave per il mio futuro! Dopo così tanti anni ho scoperto il punto di svolta per tutte le mie ambizioni. Non permetterò a nessuno di rovinare i miei piani!"


L'Imperatore Spirituale traboccava di intento omicida, sembrava un vento freddo che ululava dai nove abissi infernali. Di fronte a questa reazione, l'essenza spirituale protettiva di Sheng Mei tremò.


Fece un respiro profondo e guardò l'Imperatore Spirituale. Con una voce ugualmente fredda, disse: "Non hai bisogno di minacciarmi. Non ho altra scelta. La tua scelta è anche la mia!"


Sheng Mei non sapeva cosa provare. In realtà questa cosiddetta decisione non era stata solo sua, anche Lin Ming l'aveva aiutata a scegliere...


Si poteva dire che Sheng Mei avesse già previsto come avrebbe reagito Lin Ming e ne aveva parlato con lui per rafforzare la sua determinazione.


"Bene! Bene! Molto bene!" Disse l'Imperatore Spirituale. "Un verme che vive tra le foglie morte e i rami caduti non capirà mai la bellezza e la vastità del mondo, perché il suo campo visivo è troppo limitato e la sua vita troppo breve. Non potrà mai sopravvivere alla neve dell'inverno..."


"Non credo che tu voglia diventare un verme del genere..."


L'Imperatore Spirituale si avvicinò fino ad arrivare ad un mero piede di distanza da Sheng Mei.


I loro occhi si incrociarono allo stesso livello.


Lo sguardo di Sheng Mei si riempì di emozioni contrastanti.


Le ultime parole dell'Imperatore Spirituale erano le stesse che aveva detto a Lin Ming. Ma la sensazione era completamente diversa...


Il tempo passò lentamente.


Con la discesa della grande calamità, ci sarebbe stato un enorme tumulto!


Era un'epoca difficile. I sovrani di vari universi stavano tramando i loro piani, cogliendo questa occasione che capitava una volta ogni qualche miliardo per realizzare le loro ambizioni!


I desideri dei mortali erano illimitati. Questo valeva in particolare per le Vere Divinità al picco dei loro universi. Avevano accumulato innumerevoli occasioni fortunate e attraversato chissà quanti massacri, resistendo a moltissime tribolazioni per arrivare al punto in cui erano. Non erano disposti a seguire docilmente il loro destino, ad ubbidire al Samsara del Dao Celeste. Volevano controllare il loro destino e controllare il fato!


L'Imperatore Spirituale e il Sovrano dei Saggi Zaohua facevano parte di questa categoria...


.....


"È il momento..."


Oceano Stellare del Caos, quartier generale della razza degli dei primordiali.


Il vecchio Sovrano degli Dei era sull'orlo della piattaforma, guardava le galassie sconfinate che giravano attorno a lui.


I suoi occhi sembravano scorgere attraverso la nebbia dell'universo, intravedendo il fato della razza degli dei.


"Sua maestà, tutta la gente è già salita sull'Arca della Speranza. Sono 22 milioni di cittadini della razza degli dei, 350 milioni di celestiali, 810 milioni della razza delle ossa ruggenti, 80 milioni di titani..."


Un Empireo rimaneva rispettosamente in posizione dietro al Sovrano degli Dei. Diwuhen si era fatto avanti e stava facendo rapporto.


Il vecchio annuì lentamente: "Capiscono tutti quanto sarà pericolosa questa battaglia e cosa significa per noi?"


"Lo capiscono!" Rispose con assoluta sicurezza Diwuhen. "È tutto pronto. Possiamo iniziare!"


"Bene."


Il Sovrano degli Dei si girò, sulle sue maniche c'erano tre simboli di carta color nero.


Erano i decreti divini disegnati dal maestro della Strada Asura in persona!


Vedendoli, tutti gli Empirei presenti cambiarono espressione. Questi decreti divini erano l'asso nella manica per attraversare l'assedio!


Altrimenti non sarebbero riusciti a superare l'ostacolo rappresentato dal Sovrano dei Saggi Zaohua!


"Sua maestà!" I tre Empirei di massimo livello avanzarono insieme e si inginocchiarono, sollevando le mani in riverenza. "Per favore ci dia i decreti divini!"


Il Sovrano degli Dei guardò queste tre persone e disse con tono antico e potente: "Siete tutti... pronti?"


Voler attivare i decreti divini del maestro della Strada Asura non era affatto semplice!


Una Vera Divinità avrebbe esaurito le forze attivandoli, mentre un Empireo avrebbe bruciato il suo fuoco vitale, diminuendo drasticamente la durata della sua vita!


"Onorabile maestro, per favore mi dia un decreto divino!"


Diwuhen alzò le mani con ostinazione.


"Non è il tuo turno."


Due anziani Empirei al picco del loro livello si posero di fronte a Diwuhen: "Li dia a noi per favore..."


"Mm..."


Il Sovrano degli Dei guardò i due Empirei. Avevano già più di 80 milioni di anni.


Con un cenno della mano, due decreti divini volarono nelle loro mani.


"Potete prendere la parola Sigillo e la parola Colpo. L'ultimo lo terrò io..." Quando sentì queste parole, Diwuhen sussultò e si ritirò in silenzio.


Sapeva di non poter persuadere il Sovrano degli Dei. Tra tutti gli Empirei di massimo livello degli dei primordiali, era il più giovane.


I guerrieri giovani e nel fiore degli anni erano il futuro della loro razza dopo questa grande guerra...


"Andiamo." Il Sovrano degli Dei fece un respiro profondo. "Noi... combatteremo!"


.....


Il vuoto era silenzioso e sconfinato nell'Oceano Stellare del Caos. Una nave color puro bianco squarciò lo spazio pieno di tempeste spazio temporali e buchi neri, andava a tutta velocità!


Al centro di questa imbarcazione c'era un enorme disco di formazione circondato da dodici Empirei seduti in cerchio che procuravano energia alla nave spirituale.


Innumerevoli pietre d'energia bruciavano nella formazione.


Lin Ming era fuori dall'accerchiamento e la guardava in silenzio.


Nelle vicinanze poteva osservare il vasto spazio che scorreva rapidamente attorno.


"È iniziata..."


Lin Ming aveva il presentimento che questa battaglia sarebbe stata la miccia che avrebbe acceso le fiamme esplosive della guerra.


Il futuro dell'umanità, delle antiche razze e il suo stesso destino, sarebbe dipeso tutto da questo scontro.


"Sua maestà, di fronte a noi c'è il blocco spaziale dei saggi..." Riferì un messaggero della razza dei titani a prua.


"Investilo!"


Rispose con semplicità e ferocia il Sovrano degli Dei. La sua voce era permeata da un intenso intento omicida.


"Come desidera!"


Il messaggero passò l'ordine e l'intera nave spirituale accelerò all'improvviso.


<em>Bang!</em>


Il vuoto tremò!


Il blocco spaziale dei saggi fu lacerato direttamente. L'Arca della Speranza non rallentò minimamente, trapassando la barriera spaziale come una freccia che fendeva la carta.


Era un'eredità del maestro della Strada Asura guidata da numerosi Empirei. Come poteva un blocco così enorme sperare di fermarla?
                                


                                



