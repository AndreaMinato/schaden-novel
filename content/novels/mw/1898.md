---
title: Capitolo 1898 – Uccidere un Empireo
pubDate: 2025-12-15T08:37:10.461Z
tags:
    - mw
---


<em>Capitolo sponsorizzato, ringraziamo xmattia!
7 capitoli in coda 0/5,
-Schadenfreude</em>


"Attacco nemico!"


Gridò qualcuno tra la flotta dei saggi.


Centinaia di talismani di trasmissione del suono si accesero insieme, passando rapidamente informazioni attraverso vari canali.


"Chi osa? Vogliono proprio morire!"


Oltre cento praticanti di arti marziali saggi accorsero.


Erano per lo più capi di piccoli battaglioni e comandanti di unità. Prima si stavano trastullando e ora che le loro feste erano state interrotte naturalmente non erano molto contenti.


Questi piccoli capi gruppo erano per lo più Sacri Lord. Quando videro l'enorme nave spirituale lanciarsi verso di loro, rimasero a fissarla con sguardi storditi.


"Nave spirituale di alto livello!"


Il comandante dello schieramento era un uomo alto e grasso dalla coltivazione allo stadio di Grande Re del Mondo. Considerato tutto, aveva una buona capacità di osservazione e riconobbe immediatamente quanto era straordinaria questa imbarcazione spirituale bianca. Era grande quanto un piccolo pianeta e, anche se era ancora a centinaia di migliaia di chilometri di distanza, era chiaramente visibile!


"Vogliono attraversare la linea difensiva del nostro palazzo celeste Passo Divino?!"


"Attivate le formazioni difensive e preparatevi ad affrontare il nemico! Riferite all'Empireo Passo Divino cosa sta succedendo, credo che questi bastardi si siano annoiati troppo!"


Ordinò immediatamente il Grande Re del Mondo grasso. Questi saggi avevano combattuto numerose battaglie. Anche se erano turbolenti e chiassosi, non avrebbero mostrato pigrizia di fronte al nemico. Attivarono immediatamente la formazione per affrontare il nemico in arrivo.


Tuttavia la nave spirituale bianca non sfrecciò verso la formazione di battaglia, ma in un'altra direzione!


"Cosa?"


Il Grande Re del Mondo era sbalordito. Stava andando verso il palazzo celeste Passo Divino!


Quella struttura era sorvegliata personalmente dall'Empireo Passo Divino!


Bisognava sapere che molti palazzi di Empirei erano strumenti magici di massimo livello. La loro forza combattiva era incredibile.


"Sono impazziti? Vogliono suicidarsi?"


Il Grande Re del Mondo era sbigottito.


Gli altri capi dei gruppi risero: "Verranno schiacciati, stanno solo cercando di morire!"


"L'Empireo Passo Divino non si abbasserebbe a partecipare ad una battaglia del genere, ma dato che stanno bussando alla sua porta per morire, non li fermeremo."


La gente ridacchiò. Tuttavia il Grande Re del Mondo grasso mostrò un'espressione un po' strana. La situazione era troppo sospetta. Quella nave spirituale bianca...


Accadde qualcosa di sbalorditivo. L'imbarcazione continuò a sfrecciare verso il palazzo celeste dell'Empireo Passo Divino e non sembrava che stesse rallentando minimamente. Data la sua traiettoria, presto si sarebbero scontrati!


"Folle!"


Il Grande Re del Mondo fu colto dal panico. Un attacco così terrificante avrebbe sicuramente causato un'enorme esplosione. dopo che la formazione di una nave spirituale di alto livello fosse esplosa, insieme all'enorme quantità di energia delle pietre, le onde d'urto che avrebbe creato avrebbe risucchiato ogni Sacro Lord vicino e li avrebbe fatti tutti a pezzi.


<em>Woosh! Woosh! Woosh!</em>


Fluttuando nello spazio, il palazzo celeste Passo Divino iniziò a brillare. Luce divina sfrecciò dalla struttura, era la formazione difensiva di questo strumento magico!


Con una barriera su così larga scala e l'intervento dell'Empireo Passo Divino in persona, anche un attacco totale di un Empireo di massimo livello non sarebbe riuscito a scuotere la formazione.


Ma la nave spirituale dall'aspetto fragile continuò a precipitarsi in avanti. Pareva un attacco suicida!


"Questo è un suicidio!"


Molti aspettarono di vedere la nave schiantarsi ed esplodere riducendosi in innumerevoli fuochi d'artificio nel vuoto stellare.


Tuttavia, quando l'imbarcazione si scontrò con la formazione, anche la sua prua scintillò. Una luce divina infinita si radunò, formando un'enorme lama!


La spada poteva squarciare tutta la materia. Dopo una fragorosa esplosione, lacerò le formazioni del palazzo celeste!


Sembrava un coltello che tagliava della normale carta, non incontrò la minima resistenza!


Poi la nave spirituale continuò a lanciarsi in avanti con una velocità incredibile, dritta nel palazzo celeste Passo Divino.


<em>Bang!</em>


Lo strumento magico tremò violentemente. Le mura furono squarciate e trapassate dalla nave!


Un'onda monumentale di energia si sollevò. Durante la collisione, innumerevoli saggi nel palazzo celeste Passo Divino erano periti!


Perfino i Re del Mondo erano stati risucchiati dall'esplosione ed erano rimasti feriti.


Tuttavia la nave spirituale bianca continuò ad avanzare con uno slancio inarrestabile. Con una velocità quasi costante, trapassò l'enorme palazzo celeste, trapassandolo completamente e causando una brillante esplosione di luci mentre lo attraversava!


Sembrava un giavellotto che penetrava attraverso un obiettivo!


L'intero palazzo celeste collassò. Innumerevoli frammenti furono scagliati via mentre i coltivatori nella struttura furono scagliati via nello spazio freddo.


La nave spirituale invece sembrava una fenice che volava fuori da un inferno, continuò a solcare l'universo!


A diverse centinaia di migliaia di chilometri, il Grande Re del Mondo grasso e gli altri guardarono la scena con espressioni inorridite, tutti spaventati a morte.


Pensavano che sarebbe stata una battaglia futile e che la nave spirituale sarebbe scoppiata. Ma l'imbarcazione ne era uscita indenne, mentre il palazzo celeste Passo Divino era stato distrutto.


Il risultato era stato il completo opposto rispetto a ciò che si aspettavano!


<em>'Cielo, cos'è successo?'</em>


"Chi è stato?!"


Dalle rovine del palazzo celeste distrutto, riecheggiò una voce arrabbiata e tonante. Apparì un uomo smilzo con una criniera di capelli bianchi che inseguì subito la nave spirituale.


Lo sguardo da falco di quest'uomo magro brillò con luce severa!


Era l'Empireo Passo Divino! Il suo palazzo celeste era stato rovinato; come poteva sopportare in silenzio un insulto del genere?


"Spaccati!"


Gridò l'uomo magro e scagliò un colpo di palmo. Il suo attacco si trasformò in un palmo ampio mille chilometri che scintillava di luce dorata e che si sporgeva verso la formazione della nave. Voleva distruggere la fonte di energia della nave spirituale!


<em>Bang!</em>


La mano dorata impattò contro la nave spirituale bianca, che tremò e rallentò.


Tuttavia il tremendo impatto portò avanti l'Empireo.


"Sua maestà!"


Nella nave spirituale, gli Empirei che stavano alimentando la formazione sentirono la nave rallentare, ricevendo una grande resistenza. "Un Empireo negli stadi superiori ci sta rallentando da diverse decine di migliaia di chilometri di distanza."


"Annientatelo con velocità e decisione!" Il tono del Sovrano degli Dei era freddo come il ghiaccio.


"Sì."


Tre Empirei di massimo livello ricevettero l'ordine e volarono fuori dalla nave spirituale. Anche per un Empireo di massimo livello sarebbe stato difficile uccidere un Empireo negli stadi superiori a decine di migliaia di chilometri di distanza. Dopotutto anche se l'avversario non poteva affrontarlo, sarebbe comunque potuto scappare.


Ma stavolta uno dei tre Empirei di massimo livello teneva un simbolo da carta giallo in mano. Era un decreto divino lasciato da una Vera Divinità ordinaria, ma che dopo essere stato riparato da Lin Ming aveva un potere impareggiabile rispetto a prima!


Luce divina scintillò e il decreto divino si accese. Allo stesso tempo, anche gli altri due Empirei lo aiutarono.


Tre raggi di luce squarciarono il vuoto, lanciandosi dritti verso l'Empireo Passo Divino con una velocità inconcepibile.


In particolare, il raggio al centro era soverchiante, lacerava il cosmo!


"Mm?!"


L'Empireo Passo Divino ne fu allarmato. Poteva sentire una forza terrificante in quella luce in mezzo. Inoltre la forza dei tre nemici che lo avevano attaccato superava di gran lunga la sua immaginazione.


"Oh no!"


Gridò scioccato l'Empireo Passo Divino. Si ritirò rapidamente, ma... era troppo tardi!


La luce che fiorì dal decreto divino era troppo spaventosa. Non c'era modo di evitarla ora che lo aveva preso di mira!


Il bagliore inghiottì l'Empireo Passo Divino.


Nel frattempo, anche gli attacchi degli altri due Empirei lo colpirono. I tre colpi si unirono insieme, trafiggendo completamente l'Empireo saggio.


"Ahhh!"


L'Empireo Passo divino ululò miserabilmente. Il suo corpo mortale era stato lacerato dalle luci divine e la sua anima fu annientata.


Così un Empireo sbalorditivo nel suo stadio era stato cancellato, ucciso all'istante in modo terrificante.


"Cosa?!"


A centinaia di migliaia di chilometri di distanza, il Grande Re del Mondo grasso si raggelò.


In tutta la sua vita, era la prima volta che vedeva un Empireo morire ed era perfino negli stadi superiori!


Normalmente un Empireo non era diverso da un dio ai suoi occhi, era un'esistenza impareggiabile!


Ma durante questo breve momento, era stato ucciso all'istante, ridotto in cenere e fumo!


Questa scena spaventosa fece congelare sul posto il Grande Re del Mondo, facendolo sembrare una statua.


E accanto a lui, nemmeno gli altri riuscirono a reagire. Rabbrividirono e iniziarono a sudare freddo.


Che genere di nave spirituale era quella?! Con una sola mossa era riuscita a cancellare un Empireo negli stadi superiori!


"Le antiche razze... sono emerse tutte dal loro covo?!"


Il Grande Re del Mondo grasso si rese conto di questa possibilità. I loro nemici non erano disposti a rassegnarsi ad essere circondati e avevano intenzione di superare l'assedio!


"Riferisci velocemente la notizia!"


Il Grande Re del Mondo era sconvolto. Iniziò a rendersi conto che questo attacco d'apertura sarebbe stata la miccia che avrebbe fatto scoppiare la battaglia decisiva tra i saggi e le antiche razze!


In effetti non era stato solo lui a rendersene conto. Molti Re del Mondo che provenivano dal palazzo celeste Passo Divino passarono rapidamente le notizie di ciò che era accaduto. Questo improvviso ribaltamento degli eventi presto avrebbe raggiunto l'orecchio del Sovrano dei Saggi.
                                


                                



