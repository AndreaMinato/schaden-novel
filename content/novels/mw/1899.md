---
weight: 18990
title: Capitolo 1899 – Fame
pubDate: 2025-12-15T08:37:10.461Z
tags:
    - mw
---


<em>Capitolo sponsorizzato, ringraziamo xmattia!
6 capitoli in coda 0/5,
-Schadenfreude</em>


Nelle profondità dell'Universo Primordiale, al centro di un gelido pianeta metallico.


Il Sovrano dei Saggi Zaohua era seduto su un'enorme sfera di sangue ampia 10.000 chilometri. Questa palla cremisi si contorceva costantemente. Teste di drago feroci spuntavano dalla spera per poi sciogliersi di nuovo in una pioggia di sangue, ripetendo questo processo più e più volte...


Allo stesso tempo risuonarono dei fragori dal centro della sfera cremisi.


<em>Bang! Bang! Bang!</em>


L'intero pianeta vibrava a causa dei ruggiti tonanti.


I rumori terrificanti riecheggiavano nell'interno semi sigillato del pianeta. Un praticante di arti marziali dalla coltivazione insufficiente sarebbe stato influenzato dalle onde soniche terrificanti e il suo corpo sarebbe entrato in risonanza fino a ridursi in poltiglia.


In un ambiente del genere, un giovane si inginocchiò di fronte al Sovrano dei Saggi Zaohua, le sue mani erano stese a terra in segno di riverenza.


"Sua maestà antenato sovrano, suo figlio le chiede il permesso di andare in battaglia!"


Questo giovane era rimasto in ginocchio qui da molto tempo. Era alto e le sue spalle erano ampie. I suoi lineamenti erano feroci e nel suo sguardo si insinuava una lieve ostilità.


Era il saggio che era stato sconfitto da Lin Ming in passato, il Sacro Figlio di Zaohua.


Erano passati solo sessant'anni dal termine del duello ed era stato battuto da Lin Ming. Non solo, era stato sconfitto miserabilmente.


Lin Ming aveva rubato la sua fidanzata e lo aveva picchiato a sangue di fronte a diversi Empirei delle razze dei saggi, degli umani, dei mostri e dei demoni. Questo evento sarebbe rimasto la sua più grande umiliazione!


Ora erano trascorsi 20-30 anni. Il Sacro Figlio di Zaohua aveva sopportato questa umiliazione, torturandosi, allenandosi diligentemente, tutto per lavare via questa vergogna!


Ma Lin Ming sembrava essere scomparso senza lasciare traccia, nessuno era riuscito a trovarlo.


Solo pochi giorni fa il Sacro Figlio di Zaohua aveva saputo che Lin Ming era entrato nell'Universo Primordiale. Così non si era più potuto trattenere e aveva chiesto di essere mandato al fronte.


Tuttavia il Sovrano dei Saggi non rispose.


Aveva appena saputo che le antiche razze erano salite su una nave spirituale di massimo livello per rompere l'accerchiamento. Per questo il Sacro Figlio di Zaohua si era offerto di combattere ancora una volta.


"Sua maestà antenato sovrano, sono sicuro che Lin Ming è a bordo di quella nave spirituale bianca. Il motivo per cui è entrato nell'Universo Primordiale dovrebbe essere per formare un'alleanza con le antiche razze. Sembra anche che abbia convinto i loro capi. Probabilmente stanno cercando di scappare nel Regno Divino per incontrarsi con gli esseri umani!"


In quanto rivale di Lin Ming, il Sacro Figlio di Zaohua comprendeva in parte il carattere del giovane. Poteva già intuire un po' di verità.


Tuttavia il Sovrano dei Saggi Zaohua scosse la testa: "Non puoi rivaleggiare con lui. Hai coltivato diligentemente per venti anni circa, ma... il divario tra di voi si è solo allargato."


Queste parole furono come una secchiata d'acqua gelida sulla testa del Sacro Figlio di Zaohua.


"Io..." Il saggio strinse i pugni. Anche se non voleva riconoscerlo, era ben consapevole di quanto fosse terrificante il suo rivale.


In passato Lin Ming era riuscito a sconfiggerlo quando aveva una coltivazione più bassa, nel fiore della sua giovinezza. Ora che erano passati più di vent'anni, la differenza tra di loro sarebbe solo aumentata.


Il Sacro Figlio di Zaohua strinse i denti: "Potrei non rivaleggiare con lui, ma non devo sconfiggerlo direttamente. Finché potrò condurre l'esercito per affrontarlo sul campo di battaglia e ucciderlo lì, metterebbe comunque in pace il mio cuore delle arti marziali! La imploro sua maestà antenato sovrano, permetta a suo figlio di guidare le truppe in battaglia!"


Il Sacro Figlio di Zaohua si inchinò profondamente, ma il sovrano continuò a scuotere la testa: "Non devi essere così testardo. Molte volte, quando un genio impareggiabile raggiunge l'ultimo stadio della sua crescita e deve comprendere le leggi celesti e imboccare la strada della divinità, procedere con troppa facilità non è necessariamente un bene..."


"I praticanti di arti marziali hanno bisogno di incontrare degli ostacoli, come una fenice che deve attraversare il nirvana... La tua strada è stata troppo facile finora. Sperimentare un colpo del genere potrebbe non essere negativo per te. Lo stesso vale per Lin Ming. Anche se ha incontrato qualche problema mentre cresceva, tutti i suoi problemi sono stati insignificanti in confronto ad inseguire il Dao Celeste..."


"Tu e Lin Ming avete entrambi bisogno di fallire. Tuttavia tu hai me come supporto, così anche se venissi sconfitto, potresti ripartire da zero. Lin Ming invece non ha nessuno a sostenerlo. Una volta che verrà battuto, lo aspetterà solo... la morte!"


L'enorme mostro di sangue rosso sembrò essere infettato dall'aura del Sovrano dei Saggi. La creatura si dimenò sempre di più, facendo tremare il pianeta.


"Vai, è tempo di porre fine a questa farsa. Non permetterò ad un mero umano di sventare i miei piani. Lo ucciderò prima che cresca!"


Il Sovrano dei Saggi emanò un enorme intento omicida simile ad una marea.


Il Sacro Figlio di Zaohua che era a meno di dieci piedi da lui rabbrividì, aveva la sensazione di essere precipitato in un abisso infernale!


Nemmeno lui aveva sentito la potenza terrificante di suo padre come oggi.


<em>Wu wu wu!</em>


Il mostro cremisi si dimenò sempre di più. Il resto della pozza di sangue si rinsecchì rapidamente.


La creatura aveva assorbito tutto il liquido!


Sulla superficie del mostro iniziarono ad apparire enormi rune. E la luce divina di questi simboli si radunò tra le sopracciglia del Sovrano dei Saggi.


In quel momento apparì una runa sulla sua fronte. Era dorata, simile ai simboli che ricoprivano il corpo del mostro.


"Che sia..." Il Sacro Figlio di Zaohua rimase scioccato nel vedere la scena. Poteva sentire chiaramente che il mare spirituale del mostro cremisi si era fuso con quello di suo padre!


<em>Bang!


Bang!


Bang!</em>


Decine di teste di draghi feroci spuntarono dalla sfera cremisi sotto i piedi del Sovrano dei Saggi. Queste creature ruggirono con un impeto sconvolgente, rompendo le mura del pianeta metallico!


L'intero globo tremò violentemente. I draghi malvagi fecero a pezzi la terra. Un'energia sconfinata straripò, sfrecciando nella vastità desolata dello spazio.


Se uno avesse osservato questo fenomeno da milioni di chilometri di distanza, avrebbe visto qualcosa di terrificante.


Il pianeta stava iniziando a collassare dall'interno!


E tra le fessure del globo si poteva vedere una luce rosso sangue, si stava accendendo sempre di più fino ad inghiottire l'intero pianeta!


Sembrava un mostro nato da una madre, ma che era così potente da divorare il suo stesso genitore!


"Questo... questo..."


Il Sacro Figlio di Zaohua era sconvolto.


Il mostro cremisi stava divorando un pianeta!


"La sacra bestia della mia razza... 'Fame'..." Il giovane deglutì. "Sua maestà antenato dei saggi! Ha già stabilito una connessione spirituale con la sacra bestia? Può controllarla?!"


Il Sacro Figlio di Zaohua fu colto dal panico. Sapeva da tempo dell'esistenza della sacra bestia della sua razza.


Si diceva che questa creatura fosse un'esistenza terrificante tra gli abissali, il suo nome intero era: il demone abissale Fame!


E il suo attributo speciale era il divoramento!


L'abisso delle antiche rovine era un posto terrificante, così spaventoso da essere incomprensibile.


L'entrata era bloccata da un incantesimo terrificante, era l'incantesimo del Sigillo Celeste.


Si diceva che questa barriera contenesse i fantasmi del maestro della Strada Asura e del creatore delle Sacre Scritture.


Perfino un abissale che aveva oltrepassato il picco dello stadio di Empireo non sarebbe riuscito a superare questo Incantesimo del Sigillo Celeste.


Ma Fame era riuscito ad emergere. Nessuno sapeva come avesse potuto farlo.


Si sapeva solo che, dopo che aveva lasciato l'abisso, la forza di fame era precipitata. 


Anche così, aveva una forza spaventosa capace di inghiottire la maggior parte delle Vere Divinità!


La comparsa di Fame aveva causato una catastrofe senza precedenti per i saggi!


Aveva inghiottito un'enorme quantità di guerrieri, divorandoli per diventare più potente.


Ma alla fine il Sovrano dei Saggi aveva guidato molte Vere Divinità per unire le forze e assediare Fame.


Alla fine l'abissale era stato gravemente ferito. Perfino il 90% dell'energia che aveva recuperato era scomparsa.


Anche così, i saggi non erano riusciti a distruggere Fame.


In questa situazione, l'abissale aveva firmato un contratto con il Sovrano dei Saggi.


Era un contratto tra eguali. I saggi avrebbero cercato sangue e cibo per Fame, che avrebbe combattuto per loro!


Così Fame era diventato la sacra bestia dei saggi.


I saggi erano sempre stati ambiziosi. Volevano governare i 33 Cieli. Tuttavia, durante la grande guerra di 3,6 miliardi di anni fa, quando i saggi avevano combattuto contro gli umani, i saggi avevano pagato un caro prezzo!


"Sua maestà antenato dei saggi, Fame non è rimasto gravemente ferito in battaglia 3,6 miliardi di anni fa dall'Empireo Sigillo Divino, che ha bruciato la sua forza vitale per farlo? Da allora Fame è caduto in un sonno profondo. Com'è riuscito a ridestarlo?"


Il Sacro Figlio di Zaohua non poteva credere ai suoi occhi. Più di un Empireo saggio aveva cercato di risvegliare Fame, ma avevano tutti fallito.


Ora però il Sovrano dei Saggi non solo aveva ridestato Fame, ma sembrava anche controllarlo. Questo lo faceva sussultare per lo stupore.


<em>Rumble rumble rumble!</em>


La serie di esplosioni terrificanti continuò. Dall'enorme corpo sferito si allungarono sempre più tentacoli di sangue che scavarono nella terra del pianeta metallico e divorarono la sua energia!


La forza fluì nel corpo di Fame, ma l'intero globo si rinsecchì. La sua energia primaria si prosciugò, i suoi mari evaporarono ed enormi crepe apparirono per il pianeta.


Anche la terra secca che aveva perso tutta la sua energia spirituale era stata inghiottita completamente da Fame. Così aveva divorato un enorme pianeta ampio decine di migliaia di chilometri!


Questo processo era durato meno di un quarto d'ora di tempo. Un cambiamento così drastico aveva messo in difficoltà il Sacro Figlio di Zaohua.


Nonostante avesse sentito dire che Fame poteva inghiottire mondi, erano comunque delle storie. Vederlo con i suoi occhi ora lo aveva proprio scioccato.


Trafiggere un pianeta non era difficile, ma farlo a pezzi era arduo. E che sorta di potere ci voleva per inghiottire completamente un pianeta?


In quanto praticante di arti marziali che perseguiva con dedizione il picco delle arti marziali, il Sacro Figlio di Zaohua aveva un'ossessione zelante nei confronti della forza.


Se... solo questa potenza fosse appartenuta a lui, quanto sarebbe stato meraviglioso!


Il Sacro Figlio di Zaohua notò che ad un certo punto i piedi del Sovrano dei Saggi erano stati sommersi dal sangue di Fame.


Era più accurato dire però che non fossero sommersi, il corpo del Sovrano dei Saggi si era proprio fuso con il plasma dell'abissale, condividevano vasi sanguigni.


"Ahah!"


Il Sovrano dei Saggi sogghignò freddamente. Sul suo collo iniziarono a sporgere delle vene, dandogli un aspetto terrificante.


"Divorare un pianeta non è nulla. 3,6 miliardi di anni fa, quando Fame era al picco delle sue condizioni, ha perfino divorato il destino degli umani, in altre parole uno dei Dao Celesti dell'umanità, le Nove Stelle del Palazzo del Dao!"


Le parole del Sovrano dei Saggi furono sconvolgenti. Anche il Sacro Figlio di Zaohua ne fu scioccato, non aveva mai sentito parlare di questa storia prima.
                                


                                



