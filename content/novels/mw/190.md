---
weight: 190
title: Capitolo 190 - L'Intento Marziale Samsara
pubDate: 2025-10-16T07:28:18.451Z
tags:
    - mw
---


<em><strong>CAPITOLO SPONSORIZZATO</strong>, ringraziamo Atropal :)
-Schadenfreude</em>


Na Shui impallidì mentre ascoltava questi uomini. Na Yi invece sogghignò allegramente.


<em>'Sono dei tali idioti, vogliono proprio morire.'</em>


Lin Ming percorse la lama della sciabola che aveva posato sul tavolo. Era il tesoro di grado Human di media qualità che Huo Gong aveva lasciato dopo la sua morte. Il ragazzo aveva deciso di usarla come arma temporanea per ingannare gli altri. Quando avrebbe assassinato Chi Guda, l'avrebbe fatto con una lancia. Lin Ming non voleva che qualcuno risalisse a lui a causa dell'arma che aveva usato.


Il ragazzo mandò una messaggio attraverso la vera essenza a Na Yi:"Volevo solo ascoltare qualche informazione in più riguardo a Chi Guda, ma sembra che non sia più possibile.
Come vorresti che li punisca?"


Lo sguardo gelido di Na Yi percorse i cinque soldati con uno spietato intento omicida. Disse con freddezza:"Se possibile spero che il Signor Mo li uccida tutti."


Lin Ming era scioccato. Cielo, questa ragazzina era proprio senza pietà, tuttavia se non avesse fatto nulla, allora questi soldati probabilmente sarebbero andati a stuprare altre ragazze in futuro.
La Tribù dei Vermi di Fuoco era davvero un gruppo di barbari che mangiavano perfino gli esseri umani; per loro lo stupro non era niente di eccezionale.


Ucciderli ora sarebbe stata solo una forma di pietà. 


"Se combattiamo qui, allora dovremo lasciare la Valle Nebbiosa." Disse Lin Ming.


"Non devo rimanere qui, va bene cambiare aria. Questi soldati dei Vermi di Fuoco sono tutti criminali che sanno solo come commettere atrocità. Se sono stati promossi in una posizione di comando, allora devono aver fatto delle cose che meritano la morte!"


Il metodo di addestramento della Tribù dei Vermi di Fuoco non era diverso da quello che si usava per domare un gruppo di bestie feroci. Tutto questo veniva fatto per mantenere intatti i loro istinti più animaleschi, così da essere invincibili e ottenere la vittoria in ogni situazione.


Na Yi sentiva solo un odio profondo per l'intera Tribù dei Vermi di Fuoco. Un anno fa aveva condotto l'intero genocidio della sua tribù Na, avevano bruciato e saccheggiato, stuprato e depredato; non c'era fine alle loro malvagità. Gran parte della gente comune della tribù Na era diventata schiava e alcuni erano stati divorati vivi.


Ecco perché oggi, di fronte a questi cinque soldati, Na Yi desiderava solo che soffrissero morti crudeli e miserabili.


Lin Ming vide lo sguardo furioso di Na Yi e disse:"Capisco. Va bene, devo anche chiedere loro la posizione di Chi Guda."


I cinque soldati videro Lin Ming toccare la sua sciabola e rivelare un sorriso gongolante. "Capo, questo ragazzo è interessante. Osa davvero toccare la sua arma di fronte a noi. Questo donnaiolo è così stupido, non può vedere le nostre coltivazioni?"


L'uomo con la lancia sulle spalle disse:"Questi donnaioli sono abituati ad essere prepotenti e ad essere liberi di fare ciò che vogliono nelle loro piccole tribù, non c'è niente di strano. Dato che le ragazze indossano dei veli, a giudicare dal loro vestiario devono provenire dalla Tribù dell'Orchidea Monaca. Eheh quanto è divertente, un aristocratico di una tribù così piccola osa essere così sfrenato nella nostra terra. Giochiamo un po' con questo ragazzo e picchiamolo fino a fargli perdere tutti i denti. Faremo vedere questo spettacolo alle due ragazzine e vedremo se saranno disposte a concedersi per salvare il loro signorino, ahah!"


"Capo, questa è un'ottima idea. Con il loro signorino nelle nostre mani quelle due ragazze non oserebbero resisterci, ahah."


Molti soldati risero mentre si alzavano. Non tirarono fuori le loro armi e si avvicinarono a Lin Ming disarmati.


Il locandiere impallidì vedendo ciò che stavano per fare. Non era preoccupato della sicurezza del gruppo di Lin Ming, ma temeva che i suoi tavoli e le sue sedie sarebbero finiti a pezzi. Sperava solo che i tre non avrebbero provato a resistere.


In quel momento non c'erano molti ospiti e non appena videro che c'era qualcosa strano si alzarono subito e si precipitarono freneticamente fuori per non rimanerne coinvolti. Perfino il cameriere era scappato, lasciando da solo il locandiere, che era fuggito al secondo piano per paura di essere colpito da qualche colpo vagante.


"Ragazzino, questo è il posto e il momento sbagliato per te per essere un giovane aristocratico. Sei davvero venuto nel nostro territorio e sei stato così arrogante, sei così stupido. Se sai cosa fare, allora inginocchiati, prostrati tre volte e dacci quelle due ragazze per farci divertire stasera. Se farai così, allora risparmieremo la tua vita da cane."


Mentre lo diceva, l'uomo vestito con la pelle d'orso stese la mano per afferrare il braccio di Lin Ming. Da quel che vedeva, questo giovane donnaiolo aveva appena cominciato a praticare le arti marziali, sarebbe stato un gioco da ragazzi staccargli il braccio.


Ma quanto lo toccò, l'aura di Lin Ming cambiò all'improvviso!


Il suo respiro controllato e le fluttuazioni di vera essenza si alzarono in volute nel cielo, trapassando l'orizzonte. Un'ondata di Yang Qi Draconico eruppe dal corpo di Lin Ming. Il soldato sentì immediatamente un suono terrificante nelle sue orecchie, erano ruggiti di draghi e tigri. Nonostante avesse combattuto molte battaglie e fosse molto determinato, dopo aver sentito questo rumore, iniziò a tremare e il suo cuore iniziò a riempirsi di una paura che proveniva dal profondo della sua anima.


"Xiong Tou, presto schiva!" Lo sguardo dell'uomo che brandiva la lancia si animò, aveva sentito che c'era qualcosa che non andava. Tirò fuori la sua lancia e si precipitò su Lin Ming, ma in quel momento rallentò i suoi passi. Vide che il ragazzo aveva afferrato il collo dell'uomo vestito con la pelle d'orso. Quello Xiong Tou, che di solito era intrepido in battaglia, sembrava essersi instupidito e aveva lasciato che il giovane lo afferrasse.


Il soldato con la lancia si accigliò e si fermò. Capì che oggi si erano cacciati nei guai. Cosa stava succedendo... com'era apparso un maestro del genere nella Valle Nebbiosa? Non solo, avevano sondato la coltivazione del ragazzo e avevano visto che era un novizio. Ora la sua coltivazione era aumentata di colpo fino al picco della Forgia delle Ossa!


Nonostante portasse un cappello a cono di bambù, il soldato pensava che non dovesse avere più di vent'anni. Questo genere di età con questo tipo di coltivazione era davvero insolita! Inoltre possedeva un qualche tipo di tecnica mistica, altrimenti Xiong Tou non sarebbe caduto così facilmente in mano nemica. Un avversario del genere che era così abile nelle tecniche eversive era il più difficile da affrontare.


L'uomo con la lancia si incupì e disse:"Amico, lascia andare mio fratello e considereremo la questione chiusa. Nonostante non sappia come tu abbia nascosto la tua coltivazione o che sorta di tecnica segreta tu abbia, al momento la tua coltivazione è uguale alla mia. Abbiamo cinque persone e tu sei da solo, e hai anche due ragazzine con te. Non sarebbe un bene se rimanessero ferite accidentalmente."


Lin Ming rimase impassibile come prima. Continuava a mantenere la presa sul collo dell'uomo con la pelle d'orso. Il soldato provò a rispondere ma era come un topolino morso da un serpente. Il ragazzo aveva già premuto la mano contro il suo <a href="https://tcmwiki.com/wiki/%E5%91%BD%E9%97%A8">Cancello della Vita</a> e aveva già penetrato il suo corpo con la vera essenza.
Con un solo pensiero, Lin Ming avrebbe potuto ucciderlo.


Il soldato vestito con la pelle d'orso aveva già la fronte imperlata di sudore. Non poteva nemmeno muovere le dita verso la sciabola dietro di lui.


Il soldato con la lancia vide che le sue minacce non avevano funzionato e disse con freddezza:"Lascialo andare subito!
Non credere che abbia paura di te. Ho visto delle stregonerie simili. Non solo si consuma un'enorme quantità di forza dell'anima, non può essere usata su più persone..."


Prima che avesse finito di parlare, l'uomo vide che Lin Ming sorrideva e sentì uno scricchiolio. La testa di Xiong Tou si piegò formando uno strano angolo mentre il suo corpo scivolava a terra come gelatina.


"Xiong Tou!" Gli occhi dell'uomo con la lancia diventarono rossi per la furia:"Tu vuoi morire ca**o!"


"Uccidetelo! Tutti insieme!" Ruggì il soldato. Gli altri tre avevano visto il loro fratello morto e si adirarono. Insieme si precipitarono su Lin Ming.


"Potete tutti morire!" Lin Ming fece circolare la vera essenza nel suo corpo e in un solo passo usò il Roc Dorato che Squarcia il Vuoto. Per lui la distanza perse ogni significato. Apparì come un fantasma dietro l'uomo con la spada e sferrò un pugno verso il suo fianco!


Il soldato aveva sperimentato innumerevoli situazioni mortali sul campo di battaglia. La sua velocità di reazione era molto più rapida di un normale praticante di arti marziali. La sua risposta non era stata decisa coscientemente; era stata un riflesso istintivo!


Menò un fendente verso il pugno di Lin Ming con uno sguardo frenetico. Voleva tagliare in due la mano del ragazzo!


Ma in quel momento accadde qualcosa di inimmaginabile.


Il pugno chiuso di Lin Ming divenne un artiglio aperto che afferrò la spada. Il soldato venne trascinato da un violento strattore.
Il ragazzo colpì l'addome del soldato con il ginocchio!


<em>Bang!</em>


Il potere della Forza Penetrante eruppe e i filamenti di vera essenza vibrante trapassarono gli organi del soldato. Si muovevano così intensamente che perfino la sua armatura di cuoio cominciò a rompersi!


Il soldato non ebbe tempo nemmeno di tossire. Espulse sangue da tutti gli orifizi della sua testa e morì istantaneamente sul posto!


"Terzo!! Ahhh!" Gli occhi dell'uomo che brandiva la lancia erano diventati rossi come il sangue. Il suo corpo cominciò ad emettere un'aura omicida incredibile. Era già impazzito! Stese il braccio cercando di tagliare a metà Lin Ming con la sua arma. Tuttavia il ragazzo afferrò la parte dove cominciava la punta della lancia! In quel momento l'arma che stava tenendo gli sembrò una statua durissima e non riusciva a muoverla nemmeno un po'!


"Muori!"


L'altro soldato colse quest'opportunità per puntare verso il collo di Lin Ming con la sua spada. Tuttavia sembrava che il ragazzo avesse gli occhi sulla nuca, si girò e afferrò facilmente la spada puntandola verso il basso. Lin Ming tirò la lancia, che andò ad infilzarsi nel petto dell'uomo che brandiva la spada.


Lo trapassò con la lancia e poi la ritrasse. Il soldato cominciò a tremare violentemente.


<em>Puff!</em>


Spruzzò un torrente di sangue di diversi piedi, schizzandone anche sul volto dell'uomo che brandiva la lancia.


Il soldato con la lancia si guardò le mani con gli occhi appannati e spenti. La lancia che era stata usata per trapassare il cuore del suo fratello era proprio nelle sue mani...


Non aveva mai nemmeno pensato che sarebbe accaduta una cosa del genere, una situazione in cui sarebbe stato completamente impotente. Aveva distrutto la sua arroganza, la sua crudeltà e perfino la fiducia che aveva in sé stesso.


In quel momento l'ultimo soldato si precipitò su Na Yi e Na Shui con un'espressione determinata sul volto. Sapeva che avrebbe avuto una minima possibilità di sopravvivere se avesse catturato quelle due donne!


Tuttavia, proprio quando quell'intento era apparso, era rimasto congelato sul posto. Il mondo attorno a lui era sparito e tutto era diventato scuro. Tutto quello che poteva vedere era un enorme tornado nero. Era incapace di resistere al potere opprimente di questo vortice e ne fu gradualmente risucchiato.


Poi il paesaggio cambiò di nuovo. Incredibilmente era tornato nel passato, quando era giovane, tuttavia l'esperienza era diversa rispetto ai suoi ricordi. Era una sensazione bizzarra, come se stesse vedendo le sue vite precedenti.


Una dopo l'altra cominciarono ad apparire rapidamente diverse scene, convergendosi e dividendosi. Vide innumerevoli fantasmi di sé stesso. Si vide cavalcare un cavallo vigoroso con addosso dei vestiti raffinati, osservò mentre era rannicchiato nell'angolo di una strada. Si vide mentre otteneva grandi risultati e anche guardò come pregava pietà affinché gli risparmiassero la vita.


Dopo aver sperimentato innumerevoli Samsara, non aveva ancora scoperto chi fosse il suo vero io. L'intricata rete di ricordi confusi fu come un'onda che travolse il suo mare spirituale; il dolore intenso che gli aveva provocato gli fece desiderare di morire.


"Ahh!"


L'uomo con la spada urlò in modo orribile, pieno di disperazione. Il suo mare spirituale era stato contorto dal vortice nero e fu fatto a pezzi, lasciando solo dei frammenti echeggianti tra i residui del suo mare spirituale.


<em>'Chi sono io?'</em>


<em>'Chi...?'</em>
                                


                                



