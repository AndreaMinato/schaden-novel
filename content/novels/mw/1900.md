---
weight: 1900
title: Capitolo 1900 – Il Divino Cannone Primordiale Asura
pubDate: 2025-12-15T08:37:10.461Z
tags:
    - mw
---


<em>Capitolo sponsorizzato, ringraziamo xmattia!
5 capitoli in coda 0/5,
-Schadenfreude</em>


Nei tempi antichi, gli umani erano stati eccezionalmente forti. A parte il sistema di raduno dell'essenza, avevano anche coltivato la trasformazione del corpo.


Questo percorso era composto dai primi sei livelli, seguiti dalle Otto Porte Nascoste e poi dalle Nove Stelle del Palazzo del Dao!


Molti umani avevano scelto di intraprendere la strada della trasformazione del corpo. Alcuni coltivavano sia il corpo che l'energia.


In quest'era erano nati numerosi membri d'élite della loro razza.


Ma dopo la grande calamità di 3,6 miliardi di anni fa, le regole celesti erano cambiate e la strada della trasformazione del corpo era diventata una maledizione.


Era diventato raro per un coltivatore sbloccare le Otto Porte Nascoste. Per quanto riguardava arrivare allo stadio delle Nove Stelle del Palazzo del Dao, era quasi impossibile.


Per questo per l'umanità era diventata quasi una sfida alle leggi naturali intraprendere questa via!


Perfino 3,6 miliardi di anni dopo solo due umani erano riusciti ad arrivare allo stadio delle Nove Stelle del Palazzo del Dao.


Uno di loro era stato l'Empireo Primordius, che aveva contato sulla Perla Primordiale capace di raffinare la carne e il sangue.


L'altro era stato Lin Ming. Anche se non possedeva la Perla Primordiale, aveva ottenuto l'eredità e aveva seguito i desideri di Primordius. Inoltre Xiao Moxian gli aveva donato la sua energia primordiale yin e puro sangue di fenice, armonizzando lo yin e lo yang di Lin Ming. Così il giovane era riuscito finalmente a rompere le catene del Dao Celeste.


E se c'era un motivo per tutte queste difficoltà, era per via di come erano cambiate le regole del Dao Celeste 3,6 miliardi di anni fa!


In passato, quando i saggia avevano invaso l'umanità, molti Empirei e Vere Divinità avevano riversato la loro forza in Fame, permettendole di divorare uno dei Dao Celesti dell'umanità e troncando la connessione tra la loro razza e le Nove Stelle del Palazzo del Dao.


Cambiare il Dao Celeste e il destino di un'intera razza, questa era una potenza spaventosa che si avvicinava quasi ad un livello superiore alle Vere Divinità.


E da quando c'era stata quella grande guerra, la razza umana che aveva perso la possibilità di coltivare le Nove Stelle del Palazzo del Dao era come una persona a cui era stato tagliato un braccio.


In seguito le eredità delle Nove Stelle del Palazzo del Dao erano state gradualmente perse col tempo.


Inoltre durante il grande conflitto, l'Empireo Sigillo Divino e numerosi altri Empirei si erano sacrificati, causando la distruzione di innumerevoli eredità e di molte Terre Sacre.


Alla fine l'umanità era entrata in declino da allora. I saggi e gli spirita invece, i primi che possedevano le rovine del regno primordiale e gli altri l'Universo del Sogno Akashico, erano diventate sempre più forti.


In termine di popolazione, l'umanità poteva essere considerata una delle tre razze più forti, ma in quanto a forza, ora erano molto più deboli dei saggi e degli spirita.






Il demone abissale Fame aveva già iniziato ad avanzare nell'universo.


La sua velocità era incredibile, superava velocemente il vuoto sconfinato. Il Sacro Figlio di Zaohua era sopra il corpo grosso come un pianeta di Fame, stava facendo una domanda: "Se Fame è riuscita a divorare uno dei Dao Celesti degli umani, come mai la mia razza non è riuscita a conquistare l'umanità durante la grande calamità di 3,6 miliardi di anni fa?"


"3,6 miliardi di anni fa, il solo universo che gli umani sono riusciti a difendere è stato il Regno Divino. Lì la mia razza ha subìto una sconfitta dopo l'altra. È stato a causa del capo dell'umanità di allora, Sigillo Divino. Non ho idea di che occasione fortunata abbia trovato, ma la sua forza superava perfino quella dell'antico Sovrano dei Saggi! Era quasi impareggiabile tra le Vere Divinità!"


"Ha guidato le Vere Divinità dell'umanità per scontrarsi violentemente con le Vere Divinità dei saggi, mettendoci perfino in difficoltà... ma dopo l'antico Sovrano dei Saggi ha usato Fame per divorare le Nove Stelle del Palazzo del Dao dell'umanità, indebolendoli drasticamente.
Tuttavia l'Empireo Sigillo Divino è riuscito a fondere la sua arte con l'Antico Sigillo Elisio in un'enorme formazione. Si è approfittato del fatto che Fame aveva usato la maggior parte della sua energia per inghiottire il Dao Celeste per sigillare direttamente l'anima dell'abissale. Questo è il motivo per cui Fame è caduta in un sonno profondo da allora ed era diventato impossibile ridestarla!"


"Dopo così tante centinaia di milioni di anni, molti Sovrani dei Saggi impareggiabili sono apparsi tra i saggi, ma nessuno di loro è riuscito a risvegliare Fame. Fame, che ha perso la sua anima, si è trasformato in un enorme mare di sangue. Molti Empirei saggi non sapevano quale fosse la funzione di questo mare selvaggio, ma in realtà era il vero corpo dell'abissale."


"In origine nemmeno io avrei potuto risvegliare Fame, ma questo è cambiato... quando ho ottenuto la Perla Primordiale."


"Usando la Perla Primordiale, ho inghiottito una grande porzione della carne e dell'essenza di sangue di Fame e l'ho fusa nel mio corpo. Così mi sono connesso con il sangue dell'abissale e sono riuscito a lasciare il mio marchio spirituale nelle profondità della sua anima."


"Ora controllo fame con il mio marchio spirituale. È quasi... la mia personificazione!"


La voce del Sovrano dei Saggi a questo punto divenne terrificante!


La sua faccia, il suo collo, il suo petto, erano tutti coperti da vasi sanguigni sporgenti. Le vene pulsavano, facendolo sembrare un demone!


Il Sovrano dei Saggi strinse i pugni, come se stesse tenendo in mano l'intero universo!


"Con una personificazione del genere, nessuno nei 33 Cieli può fermarmi!"


La voce del Sovrano dei Saggi riecheggiò per il cosmo. La sua energia si diffuse per milioni di chilometri, facendo tremare pianeti!


Figure al livello del Sovrano dei Saggi avevano tutte una certa ambizione. Durante questa grande calamità, quando il Muro del Sospiro Divino era scomparso, gran parte degli universi dei 33 Cieli si sarebbero fusi in una sola entità. Regni mistici infiniti si aprivano, permettendo ai coltivatori di saccheggiarne le innumerevoli risorse. Ora potevano ottenere tesori che prima erano fuori portata. Questo era un punto di svolta per realizzare le proprie ambizioni!


.....


In quel momento, a biliardi di chilometri di distanza, l'Arca della Speranza aveva già iniziato uno scontro all'ultimo sangue con l'esercito principale dei saggi!


Apparì un Empireo dopo l'altro, tutti stavano cercando di fermare la nave spirituale.


L'Arca della Speranza era un tesoro supremo al di sopra dello stadio della Vera Divinità, ma erano solo Empirei della razza degli dei primordiali a guidarla. Poteva solo mostrare una minuscola parte della sua vera forza.


<em>Bang!</em>


Con una forte esplosione, l'Arca della Speranza irruppe in una formazione creata da diversi Empirei al massimo del loro livello; la sua velocità calò all'istante del 30%.


<em>Ca!</em>


L'energia impattò con forza. La luce brillò attorno alla nave spirituale, sembrava che fosse precipitata su un sole.


"Attacchiamo tutti insieme, fermate quella nave!"


Un Empireo al picco del suo stadio mandò una trasmissione del suono. Avevano pagato un così caro prezzo per accerchiare le antiche razze, come potevano permettere loro di scappare all'ultimo momento?


Tre Empirei di massimo livello e 15 Empirei agli stadi intermedi e superiori si radunarono, formando una formazione da battaglia!


Con uno schieramento così incredibile, ci si poteva immaginare quanto fossero potenti! In un batter d'occhio avrebbero potuto ridurre in polvere perfino un pianeta a centinaia di migliaia di chilometri!


Il Sovrano degli Dei mostrò un'espressione fredda vedendo i potenti nemici e la formazione terrificante.


"Preparate... il Divino Cannone Primordiale Asura!"


L'Arca della Speranza non era una semplice nave da trasporto. Nel suo scafo erano state incise delle formazioni enormi... il Divino Cannone Primordiale Asura!


Solo il cannone stesso era un altro tesoro che andava oltre lo stadio di Vera Divinità!


Attivando tutte le grandi formazioni nell'Arca della Speranza, il cannone avrebbe accumulato energia. Una volta che avesse sparato, avrebbe distrutto facilmente una stella. L'esplosione susseguente si sarebbe diffusa per trillioni di biliardi di chilometri, distruggendo un'intera galassia.


Sfortunatamente gli Empirei della razza degli dei non potevano mostrare la vera forza del Divino Cannone Primordiale Asura. Altrimenti, figuriamoci la formazione di questi Empirei, sarebbero riusciti a surclassare perfino il Sovrano dei Saggi.


Per un po' innumerevoli pietre preziose d'energia si accesero. Furono scagliate nella formazione dell'Arca della Speranza senza badare a spese, bruciavano tutte insieme!


Un antico cannone nero apparì nella formazione. Sulla canna erano incise innumerevoli rune Asura, ognuna di esse faceva tremare di paura!


Il Divino Cannone Primordiale Asura era uno strumento magico raffinato personalmente dal maestro della Strada Asura. Quando apparì, emanò una pressione terrificante che trapassò il vuoto e fece tremare tutti i saggi Empirei.


"Cos'è quello?"


Gli Empirei saggi videro il Divino Cannone Primordiale Asura sulla prua dell'Arca della Speranza che stava puntando su di loro. Quando lo videro, ebbero la sensazione che il dio della morte in persona li stesse osservando.


Per un po', l'energia infinita dell'universo si trasformò in puntini di luce che si radunarono nel Divino Cannone Primordiale Asura. Poi il vuoto collassò. Con un ruggito assordante, il cannone sparò un raggio di luce spesso centinaia di migliaia di chilometri, trapassando lo spazio!


<em>Kacha!</em>


Il vuoto collassò come ghiaccio sottile, accompagnato da un furioso rimbombo. Da lontano si poteva vedere solo una sconfinata luce divina. Perfino la percezione divina non avrebbe potuto attraversare questo bagliore, come se questa tempesta di energia potesse deformare ogni cosa!


"Ahh!"


Due Empirei saggi urlarono di dolore. Quando furono investiti dalla luce del cannone, furono ridotti in cenere all'istante!


Perfino i loro potenti fisici non erano riusciti a resistere al colpo del Divino Cannone Primordiale Asura.


