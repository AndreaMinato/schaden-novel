---
weight: 1901
title: Capitolo 1901 – Squarciare il Vuoto
pubDate: 2025-12-15T08:37:10.462Z
tags:
    - mw
---


<em>Capitolo sponsorizzato, ringraziamo xmattia!
4 capitoli in coda 0/5,
-Schadenfreude</em>


"Dannazione!"


Negli ultimi anni, i numerosi Empirei saggi avevano combattuto nell'Universo Primordiale subendo pochi danni.


Ma in questa battaglia, tre dei loro erano già morti in poco tempo... ed erano tutti Empirei di livello superiore!


Voler sconfiggere un Empireo non era difficile, ma ucciderne uno era una questione completamente diversa.


E le loro capacità difensive erano particolarmente potenti, accompagnate da una forza vitale incredibilmente tenace.


Ma figure del genere erano state ridotte in polvere all'istante di fronte alla nave spirituale bianca, uccise senza avere possibilità di reagire. Questo spaventò tutti gli altri.


Bisognava sapere che durante la guerra tra umani e saggi di 3,6 miliardi di anni fa, erano morte solo diverse centinaia di Empirei saggi e la maggior parte di loro erano negli stadi inferiori o intermedi. Ora invece ne erano morti tre negli stadi superiori, erano perdite sconvolgenti.


Anche diversi altri Empirei erano rimasti gravemente feriti. La loro forza combattiva si era indebolita, ma i loro fisici erano formidabili e le loro capacità rigenerative erano sbalorditive. Queste lesioni guarirono lentamente.


"Come può essere così forte quella nave spirituale?!"


"Che sorta di antico tesoro è così terrificante?!"


Diversi Empirei provarono sempre più paura. Prima si erano già abituati ai tentativi delle antiche razze di fuggire e li sventavano immediatamente. Per loro invadere l'Universo Primordiale era come picchiare un invalido, era uno scontro unilaterale. Non avevano mai sperimentato una frustrazione del genere in passato.


"Rallentateli, ma non affrontateli direttamente, state attenti a quel cannone divino! Le antiche razze hanno innumerevoli tesori e una volta che moriranno saranno tutti nostri!"


Disse con una trasmissione del suono un Empireo di massimo livello.


Sempre più guerrieri saggi stavano arrivando sul posto in quel momento!


I saggi possedevano sette universi e ognuno di essi aveva più di cento Empirei. Contando tutti questi regni, c'erano più di mille Empirei; era un esercito terrificante.


Al confronto, le antiche razze erano troppo deboli. Avevano solo diverse decine di Empirei, ancora meno dell'umanità.


"Quanta energia ha consumato quella cannonata?"


Chiese con calma il Sovrano degli Dei mentre era di fronte alla formazione del Divino Cannone Primordiale Asura.


"Circa il 2%. Al massimo possiamo usarlo 20 volte; dobbiamo conservare almeno il 60% dell'energia per le nostre barriere protettive e per la formazione da combattimento. Inoltre... Se lo useremo troppe volte, consumeremo anche una quantità di forza considerevole..."


Il Divino Cannone Primordiale Asura poteva bruciare pietre d'energia per attaccare, ma aveva bisogno di un Empireo per gestire la formazione.


Ci si poteva immaginare quanto operare un'arma del genere mettesse sotto pressione gli Empirei 


"20 cannonate..."


Il Sovrano degli Dei giunse i palmi, battendo le dita assorto.


Senza dubbio c'era un enorme divario di forza tra le antiche razze e i saggi. Era impossibile compensare questa differenza dipendendo solo dall'Arca della Speranza.


Anche se avessero usato altre venti volte il cannone, non sarebbero riusciti ad uccidere molti altri Empirei. I saggi ora sarebbero stati attenti e avrebbero evitato la traiettoria del Divino Cannone Primordiale Asura. Questo avrebbe reso molto più difficile uccidere i nemici.


"A tutta velocità, non provate ad affrontarli."


Il Sovrano degli Dei era incredibilmente calmo. L'Arca della Speranza era il solo mezzo su cui potevano contare per scappare, così dovevano evitare più che potevano i saggi. Finché avessero potuto rompere l'accerchiamento e penetrare attraverso la barriera spaziale che circondava l'Oceano Stellare del Caos, avrebbero potuto usare l'Arca della Speranza per avanzare usando il grande spostamento del vuoto. Allora sarebbero stati temporaneamente al sicuro.


Ma gli Empirei saggi li avrebbero ostacolati.


Nel vuoto dell'Universo Primordiali si erano messi tutti a distanza l'uno dall'altro. I praticanti di arti marziali di basso livello erano fuggiti da tempo, lasciando solo gli Empirei.


Solo un Empireo poteva partecipare allo scontro con l'Arca della Speranza.


Una luce divina accecante si intrecciò nel vuoto stellato. Essenza astrale si gonfiò, eruttando come una galassia che si espandeva!


Molti Empirei attaccarono insieme. Era una scena incredibile.


"Rallentateli, guadagnate tempo!"


Due Empirei saggi di massimo livello sporsero le mani. Essenza astrale dorata si trasformò in enormi palmi che afferrarono lo scafo dell'Arca della Speranza.


Questi due saggi avevano attaccato da un angolo difficile. Avevano evitato il Divino Cannone Primordiale e avevano scelto un'area relativamente sicura.


Ben presto un altro Empireo di massimo livello aveva evocato uno strumento magico, una grossa campana di bronzo. Il suo rintocco assochilometriva ad una tempesta in arrivo e impattò contro la nave spirituale!


<em>Bam!</em>


Con una forte esplosione, si scontrò con la barriera difensiva della nave spirituale!


La campana collassò e fu scaraventata via. Anche se l'Arca della Speranza non era stata danneggiata, aveva consumato una grande quantità di energia.


"Attacchiamo! Spostatevi più indietro possibile così da poter attaccare e consumare l'energia della nave! Questa imbarcazione dovrebbe essere un tesoro al picco dello stadio di Vera Divinità. Anche se distruggerla è impossibile, possiamo esaurire le sue riserve di energia e quelle ridicole antiche razze finiranno in trappola! Potremo ucciderli come vogliamo!"


L'Empireo di massimo livello che avevano lanciato la campana emise una luce dorata, il suo tono era indifferente.


"Ahah, giusto, non dobbiamo affrontarli direttamente!"


I saggi Empirei si ritirarono tutti sogghignando freddamente. Tirarono fuori ogni sorta di strumento magico e presto una luce divina sconfinata avvolse il vuoto per milioni di chilometri!


L'energia dell'Arca della Speranza si consumò lentamente. Gli Empirei che gestivano la formazione dovettero usare la loro forza spirituale.


Gli Empirei dell'antica razza stavano affrontando un nemico dieci volte più numeroso!


<em>Bang!</em>


Il Divino Cannone Primordiale Asura sparò di nuovo!


Lo spesso raggio di luce squarciò il vuoto, causando una terrificante tempesta di energia.


Tuttavia gli Empirei nemici erano già preparati. Potevano percepire l'attivazione del cannone e così riuscirono a spostarsi prima. Solo un Empireo di livello inferiore dalla percezione poco acuta e troppo lento fu risucchiato dalla tempesta di energia.


Dopo essere stato investito dal colpo, l'Empireo fu ridotto immediatamente in cenere.


"Dannazione!"


Uno degli Empirei della razza degli dei che gestiva il Divino Cannone Primordiale Asura batté il pugno sull'altare della formazione. "Lo strumento magico lasciato dai miei antenati non può mostrare il suo splendore nelle mie mani. Anche se la sua energia è potente, non sono abbastanza capace e non posso uccidere questo maledetto branco di cani!"


Il Divino Cannone Primordiale Asura era un'arma di livello troppo elevato. Se i praticanti di arti marziali delle antiche razze volevano attivarlo, non l'avrebbero potuto usare liberamente. Non erano diversi da dei bambini che avevano raccolto delle asce pesanti e che cercavano di usarle. Richiedeva troppa energia sollevare l'ascia e non avrebbero avuto la minima destrezza. Se uno fosse stato abbastanza veloce da schivare il colpo e muoversi leggermente, avrebbe potuto evitare facilmente l'attacco.


Lin Ming guardò silenziosamente l'altare della formazione. Stava ripensando alle due cannonate di prima.


Rifletté sulle rune brillanti a parte nella formazione e le stava analizzando costantemente...


Poi, dopo un'altra esplosione, lo scafo tremò.


Gli Empirei saggi stavano lanciando una raffica di attacchi contro la barriera protettiva dell'Arca della Speranza.


Una volta che la formazione fosse stata distrutta, gli Empirei saggi avrebbero potuto perfino invadere l'Arca della Speranza e combattere direttamente contro i guerrieri a bordo. Allora i più di dieci miliardi di membri delle antiche razze nell'imbarcazione sarebbero stati massacrati come agnelli al macello!


"L'energia dello scafo è stata ridotta al 95%..."


Riferì qualcuno. Il Sovrano degli Dei si incupì. Anche i capi delle altre antiche razze impallidirono. Il Sovrano dei Saggi Zaohua doveva ancora intervenire...


In realtà tutti i guerrieri presenti avevano deciso di rischiare la vita ed erano disposti a sacrificarsi se fosse stato necessario. Ma se avessero consumato tutta la loro energia prima che comparisse il capo dei saggi, allora sarebbe stato tutto vano.


Le antiche razze erano già arrivate a questo punto. Tutti gli Empirei presenti, specialmente quelli più anziani, non temevano più la morte. Perire non era spaventoso, ciò che era terrificante era morire inutilmente.


"Lasciatemi provare..."


Risuonò una voce esitante e insicura. Tutti si voltarono. La persona che aveva appena parlato era il solo nella stanza di controllo a non avere nemmeno una coltivazione allo stadio di Re del Mondo, era Lin Ming.


"Vuoi... controllare il Divino Cannone Primordiale Asura?"


Gli occhi di alcuni dei capi anziani si accesero. Lin Ming aveva già compiuto numerosi miracoli. Se aveva fatto una proposta del genere, allora potevano sperare che ricreasse un altro miracolo.


Lin Ming annuì lentamente, il suo sguardo era ancora incerto. Mentre aveva studiato la formazione del Divino Cannone Primordiale Asura, non aveva ottenuto risultati sostanziali.


La formazione era troppo difficile da maneggiare e le leggi che conteneva erano troppo profonde. Inoltre ci voleva una forza troppo elevata per controllarla.


Dopotutto Lin Ming doveva ancora studiare il Sutra Asura completo, non era onnipotente.


"Posso solo dire che farò un tentativo e avrò anche bisogno del vostro aiuto. Sono troppo debole per attivare il Divino Cannone Primordiale Asura. Posso solo modificarne la direzione così da renderlo più preciso."


Disse con discrezione Lin Ming dopo averci riflettuto.


"Ottimo!"


Molti praticanti di arti marziali delle antiche razze si drizzarono immediatamente e ripresero un po' di coraggio.


In un angolo della stanza, Wuyan rimase a guardare con una luce strana nello sguardo. Aveva scoperto che Lin Ming era diventato inestimabile per le antiche razze. Ogni sua parole e azione poteva ispirare gli Empirei; era quasi impensabile.


"Attivate la formazione!" Il Sovrano dei Saggi guardò Lin Ming con un sorriso affettuoso. Come suggeriva il nome della nave, le antiche razze avevano bisogno della speranza.


E i membri d'élite impareggiabili della generazione più giovane erano la fonte di questa speranza. Con Lin Ming qui, il Sovrano degli Dei si sentiva molto meglio. La sua vita stava già arrivando al suo termine. Anche se non sarebbe sopravvissuto per vedere il giorno in cui le antiche razze avrebbero superato la grande calamità, sarebbe comunque potuto morire in pace.


<em>Weng weng weng!</em>


La formazione del Divino Cannone Primordiale Asura si riattivò!


Per un po' l'energia dispersa nell'universo iniziò ad agitarsi. Anche se era sottile, era varia e profonda, conteneva ogni sorta di aura primaria. Come una balena che beveva dell'acqua, tutte queste energie si riversarono nell'Arca della Speranza!


Assorbire così tanta forza dall'universo mantenendo l'uso di energia al minimo, questo era uno dei cambiamenti che poté attuare Lin Ming mentre operava la formazione.


Naturalmente questo cambiamento era tutto dovuto alla comprensione delle leggi Asura del giovane.
                                


                                



