---
weight: 1902
title: Capitolo 1902 – Guida
pubDate: 2025-12-15T08:37:10.462Z
tags:
    - mw
---


<em>Capitolo sponsorizzato, ringraziamo xmattia!
3 capitoli in coda 0/5,
-Schadenfreude</em>


Si accumulò sempre più energia. Lin Ming era solenne e composto. Prendere in prestito l'energia di così tanti Empirei e gestire una formazione di così alto livello avrebbe consumato un'enorme quantità della sua forza spirituale. Se non fosse andato all'avventura per il Mondo dell'Anima per oltre vent'anni, meditando due volte nell'antico campo di battaglia galattico e studiando i princìpi della catena montuosa del dio caduto, sarebbe stato impossibile per lui persistere.


"Eheh! Eccoli, stanno cercando di usare lo stesso vecchio trucco! Perché non provano qualcosa di nuovo?"


Molti Empirei saggi notarono che il cannone stava iniziando a condensare energia.


"Evitate la bocca del cannone! Fatelo colpire lo spazio vuoto!"


"Quei ritardati, noi ci stiamo preoccupando di consumare l'energia della nave spirituale e loro sprecano stupidamente la loro forza attaccandoci. È proprio ciò che vogliamo!"


Anche se molti Empirei saggi stavano parlando con fare rilassato, in realtà nessuno di loro stava sottovalutando il suo avversario. Ognuno di loro evitò con cura il Divino Cannone Primordiale Asura.


Alcuni distorsero lo spazio, usandone le leggi per spostarsi agilmente da un posto all'altro, rendendo impossibile individuarli. Alcuni crearono strati di illusioni, rendendo impossibile trovare il loro vero corpo. Altri tirarono fuori centinaia di marionette per ostacolare la visuale nemica oppure crearono formazioni illusorie per nascondersi.


Gli Empirei presenti erano tutti individui sbalorditivi. Avevano già visto due cannonate e avevano scoperto come schivarle ormai. Così i metodi che usavano per evitarle divennero sempre più sofisticati e perfino gli Empirei di livello inferiore abbastanza esperti erano sicuri di poter evitare l'esplosione!


"Questi subdoli bastardi!"


I praticanti di arti marziali delle antiche razze mostrarono delle smorfie vedendo gli Empirei svanire o creare illusioni.


Lin Ming rimase tranquillo a guardare. Guidò l'energia radunata dagli Empirei sondando con cura la formazione del cannone.


Questo diagramma era incredibilmente complesso e includeva numerose leggi dell'universo.


Calmando la mente, la coscienza di Lin Ming sembrò ritrovarsi nel vuoto spaziale. Sotto i suoi piedi c'era la formazione del Divino Cannone Primordiale Asura. Questo diagramma si estese nella sua mente, coprendo lo spazio circostante per innumerevoli milioni di chilometri e formando una proiezione nella sua mente.


E tutta la vita in questo diagramma, incluso lui stesso, le antiche razze e i saggi venivano riflesse in questa proiezione senza nessuna omissione.


Lin Ming non si affrettò. Chiuse gli occhi, la sua mente era calma quanto un lago placido. La sua mente si stava fondendo con la formazione del cannone, catturando rapidamente la proiezione di ogni persona.


Lentamente si fissò su una posizione. Lì c'erano nove saggi Empirei e ognuno era al di sopra degli stadi inferiori.


"Eccoli!"


Lin Ming spalancò gli occhi, il suo sguardo emanava un freddo intento omicida!


Dal suo corpo iniziò a fuoriuscire l'energia radunata dagli Empirei dell'antica razza!


Con Lin Ming come guida e l'energia di molti Empirei come fonte d'energia, iniziò ad attivare il Divino Cannone Primordiale Asura!


<em>Rumble rumble rumble!</em>


L'intera Arca della Speranza vibrò. L'energia primaria del cielo e della terra iniziò a condensarsi formando innumerevoli sfere lucenti, tutte di varie dimensioni.


Queste sfere erano di colore diverso, ognuna rappresentava tipi diversi di energia. Si radunarono tutte nel Divino Cannone Primordiale Asura!


Per un po' il cannone emise una luce divina simile a quella di un sole!


"Vogliono proprio morire!" Sogghignò un Empireo saggio. Poteva sentire che l'energia nel cannone era grande oltre il doppio rispetto ai due colpi precedenti.


"Più energia consumeranno e più moriranno velocemente!"


"State tutti attenti, specialmente gli Empirei negli stadi inferiori! Assicuratevi di evitare i loro attacchi e fare fallire questo branco di idioti!"


Gli Empirei saggi comunicavano tra di loro usando trasmissioni del suono, allontanandosi rapidamente. E in quel momento, il cannone sparò!


<em>Bang!</em>


Riecheggiò un'esplosione terrificante, come se centomila Bestie Divine stessero ruggendo insieme!


Il mondo sembrò perdere il suo colore. Un raggio di luce lungo milioni di chilometri accese il vuoto, sembrava che avrebbe potuto fare collassare l'universo. Il bagliore brillante poteva perfino accecare un Re del Mondo.


Per un momento, gli Empirei saggi ne furono disorientati.


Sussultarono. Si ritirarono tutti di riflesso!


"Oh no!"


Alcuni si resero conto che questo attacco era diverso da quelli precedenti!


Gli Empirei saggi presenti erano tutti membri d'élite. Nonostante non potessero più percepire l'ambiente attorno, avevano comunque i loro metodi per sentire la pericolosa ondata di energia.


Tuttavia, quando le loro percezioni divine toccarono l'enorme raggio di luce emesso dal cannone, furono tutti colti dal panico.


"Cosa?!"


Videro il raggio squarciare il vuoto. Si divise in tre, poi in nove parti, ognuna cambiò percorso e sfrecciò verso i suoi obiettivi come le frecce di una divinità!


E ognuno dei loro bersagli era un Empireo!


In quell'istante, non importava che illusione, che tecnica o personificazione provassero ad usare, o quanto distorcessero il vuoto, tutti i loro tentativi di evasione furono distrutti completamente dalle leggi del Dao Celeste Asura, impedendo loro di nascondersi!


Anche gli Empirei saggi che non erano stati presi di mira sentirono una luce tagliente sfrecciarono verso le loro teste. Sembrava che una persona avesse puntato una spada gelida verso le loro teste, pronte ad ucciderli da un momento all'altro.


"Ahh!"


Un Empireo urlò miserabilmente. Le luci divine erano troppo veloci! Gli Empirei erano riusciti ad evitare le cannonate non perché fossero più rapidi, ma perché ne avevano calcolato la traiettoria in anticipo. Ma ora la situazione era completamente diversa visto che erano stati presi di mira direttamente!


L'Empireo che aveva gridato era stato punto da uno dei raggi. Il suo corpo evaporò all'istante fino a ridursi in cenere mentre scoppiava in una cascata di fuochi artificiali.


In seguito, sempre più luci accesero il vuoto. Gli Empirei saggi furono uccisi uno dopo l'altro!


Un Empireo che si era nascosto in una distorsione spaziale non ebbe nemmeno il tempo di urlare. La distorsione in cui si era celato era stata trafitta. La barriera che aveva creato non poteva bloccare il Divino Cannone Primordiale Asura!


Altri che avevano usato formazioni illusorie o marionette erano stati tutti annientati senza eccezioni, uccisi sul posto all'istante!


Solo un Empireo di massimo livello, quello che aveva colpito l'Arca della Speranza con l'enorme campana, era riuscito ad usare la sua forza terrificante per evitare il raggio!


<em>Bang!</em>


La campana divina lo coprì. Metà dell'energia delle onde d'urto del cannone furono assorbite da questo tesoro al picco dello stadio di Empireo.


La campana divina cedette e quasi si spaccò a metà. Al suo interno, il vecchio sanguinava da ogni orifizio. Si ritirò rapidamente in difficoltà. Aveva evitato il colpo fatale dopo aver quasi rovinato il suo tesoro!


In un attimo, dei nove Empirei colpiti, ne erano morti otto e uno era rimasto gravemente ferito!


Gli otto Empirei morti erano tutti negli stadi intermedi o superiori, e quello ferito era al picco. Lin Ming non si era disturbato ad attaccare Empirei di basso livello.


Perché... non ne valeva la pena!


"Questo... questo..."


Molti degli Empirei saggi rimasero scioccati.


Perfino il vecchio della campana divina che era riuscito a sopravvivere all'attacco catastrofico non si era ripreso. Era impallidito. Nessuno si aspettava che il cannone fosse così formidabile!


In un batter d'occhio erano morti otto Empirei. Incredibile!


Anche l'attacco a tutta forza di una Vera Divinità non avrebbe potuto replicare un'impresa simile!


Nell'Arca della Speranza, i guerrieri dell'antica razza si riempirono di gioia!


"Ben fatto!"


"È stato grandioso!"


Al momento c'erano solo 100-200 Empirei saggi sul campo di battaglia. Se una sola raffica poteva ucciderne otto, allora avrebbero bisogno solo di qualche altra cannonata per falciarne la metà!


Inoltre il punto chiave era che la cannonata aveva migliorato il morale. I membri dell'antica razza prima avviliti recuperarono coraggio!


"Hai diviso i raggi e hai fatto sì che ogni raggio attaccasse un nemico diverso. Ben fatto Lin Ming! Nelle nostre mani questo strumento magico lasciato dai nostri antenati sarebbe solo sprecato!"


I diversi Empirei dell'antica razza che avevano parlato avevano già provato ad usare il Divino Cannone Primordiale Asura. Erano ben consapevoli di quanto fosse difficile controllarne la direzione. Era già arduo centrare un bersaglio, figuriamoci dividere l'attacco in nove parti.


Quando sparavano, sprecavano oltre il 90% dell'energia, mentre Lin Ming poteva suddividere l'energia del cannone, il divario tra di loro era troppo grande.


Lin Ming forzò un sorriso. Il suo viso era pallido come la carta. Durante la cannonata di prima, anche se aveva usato solo l'energia radunata dagli Empirei, era stato lui a controllarla e a direzionarla. E guidare la formazione aveva esaurito le sue forze. Dopotutto era solo un Sacro lord al picco del suo stadio e doveva ancora consolidare le sue fondamenta.


"La formazione del Divino Cannone Primordiale Asura è troppo complessa e contiene regole del Dao Celeste Asura molto profonde. Ho molta difficoltà a controllarla e sono riuscito a stento a dividere in nove parti il raggio, inoltre non sono riuscito ad uccidere una di quelle persone. Se fossi stato più esperto nel Dao Celeste Asura, sarei riuscito ad arricchire ogni raggio di luce con la sua spiritualità, così da poter prendere di mira attivamente i nemici. Tuttavia non è successo questo..."


"Ho consumato troppa forza spirituale. Non riuscirò a sparare una seconda cannonata per un po' di tempo."


Anche gli Empirei delle antiche razze notarono quanto era esausto Lin Ming. Wuyan gli diede velocemente una pillola del recupero spirituale. Le era rimasto ancora qualche medicinale di quelli che i celestiali avevano raffinato senza badare a spese.


E in quel momento, fuori dall'Arca della Speranza, gli Empirei saggi furono colti già dal panico.


"Come può essersi rafforzato così tanto quell'attacco?"


"Ci hanno indotto apposta un senso di falsa sicurezza così da poterci uccidere durante un momento critico?"


"Non dovrebbe essere così... la prima volta che ci hanno attaccato non eravamo in guardia. Se avessero voluto usare il loro colpo più forte, avrebbe avuto effetti molto migliori."


Gli Empirei saggi comunicarono rapidamente usando trasmissione del suono con un orrore crescente che traspariva dal tono delle loro voci.


Molti Empirei di livello inferiore e intermedio erano inquieti. Senza dubbio sarebbero stati ridotti in cenere se fossero stati colpiti come quegli otto!


Alla fine, qualunque fosse la causa, davano la massima priorità alle loro vite.


Dopotutto non era una battaglia critica per la loro razza. La ragione per cui si erano uniti a questa guerra era per ottenere le eredità e i tesori delle Rovine del Regno Primordiale e le molte risorse promesse dal Sovrano dei Saggi Zaohua. Tuttavia, se le loro vite fossero state in pericolo o ci fossero state molte possibilità di morire, inevitabilmente avrebbero pensato a fuggire.


Comunque, anche se gli Empirei ordinari erano spaventati, molti di quelli di massimo livello non si ritirarono. Ce n'erano dodici ed erano i veri comandanti della guerra nell'Universo Primordiale!
                                


                                



