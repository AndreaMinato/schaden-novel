---
weight: 1904
title: Capitolo 1904 – Il Sovrano dei Saggi Zaohua
pubDate: 2025-12-15T08:37:10.462Z
tags:
    - mw
---


<em>Capitolo sponsorizzato, ringraziamo xmattia!
1 capitoli in coda 0/5,
-Schadenfreude</em>


Sentendo queste parole, i praticanti di arti marziali delle antiche razze iniziarono a guardare fuori dagli oblò.


Videro che tra l'oceano di innumerevoli stelle stava brillando un bagliore rosso fioco.


Era un'enorme sfera cremisi dal diametro di 70.000-80.000 migliaia di chilometri.


Sulla parte superiore ruggivano decine di draghi rossi. Solo metà del loro corpo era allo scoperto; sembrava che nascessero dalla sfera cremisi, facendoli sembrare dei tentacoli.


I draghi di sangue ruggivano, rivelando zanne scarlatte.


Quando i membri delle antiche razze videro apparire questa bestia titanica e terrificante, rimasero tutti sbigottiti.


Non assochilometriva alle bestie feroci o divine che conoscevano, e l'aura che emanava era oltre cento volte più terrificante rispetto ad una Bestia divina!


Gli Empirei iniziarono a tremare vedendo questo mostro spaventoso!


La creatura cremisi fu incredibilmente veloce. All'inizio era molto distante, ma nell'arco di qualche respiro di tempo si avvicinò, come un fantasma.


Luce rosso scuro riempì l'universo. Sembrava una goccia cremisi che cadeva nell'acqua limpida, si era diffusa lentamente fino a coprire il campo visivo.


"Questa è..."


Perfino To Bagui, il Grande Guerriero temprato da innumerevoli battaglie che non si arrendeva mai, iniziò a provare paura.


Il Sovrano degli Dei sussultò. Era sbiancato. Era rimasto ammutolito mentre guardava fuori dall'oblò. Cominciò lentamente a disperarsi.


Poteva immaginare quali fossero le origini di questo mostro.


Anche miliardi di anni fa le antiche razze avevano lottato contro questo mostro. Questo mostro terrificante era descritto nelle antiche note.


Ma secondo le informazioni di quei testi, a questo mostro era stata cancellata l'anima, facendolo precipitare in un sonno eterno.


Perché... perché sarebbe riapparso qui?


Ripensando alle descrizioni terrificanti di questa creatura, il Sovrano degli Dei si sentì annegare nella disperazione!


"Che sia davvero... il nostro destino... che il cielo voglia davvero annientare la mia razza degli dei?"


Sussurrò il vecchio. Molti Empirei lo sentirono e lo guardarono scioccati: "Sua maestà, cos'è quello?"


Non troppo lontano dal Sovrano degli Dei, il patriarca dei celestiali intervenne. La sua voce tremava, facendolo sembrare molto più vecchio.


"Probabilmente è... Fame, la bestia totemica della razza dei saggi... miliardi di anni fa ha devastato universi, divorato innumerevoli vite, incluse quelle di molte Vere Divinità."


"Cosa? Ha divorato Vere Divinità?"


I praticanti di arti marziali delle antiche razze tremarono.


Nei 33 Cieli, solo due razze possedevano Vere Divinità: i saggi e gli spirita. Anche così, il numero di Vere Divinità che possedevano era estremamente limitato! Tra questi coltivatori c'erano anche persone che si erano ritirate nelle loro terre natìe e che non volevano partecipare alle dispute del mondo, comprese anche misteriose Vere Divinità che non si sapeva nemmeno se fossero ancora vive.


"Non mi sarei mai immaginato che esistesse ancora Fame..." Un vecchio della razza delle ossa ruggenti sospirò mentre scuoteva la testa. Molti degli Empirei presenti non avevano letto gli antichi testi e non c'erano molte note riguardo a Fame.


"Se vogliamo superare questa grande calamità, dobbiamo uccidere il Sovrano degli Dei Zaohua... era già una missione quasi impossibile, ma ora che Fame è riapparsa..."


Il vecchio delle ossa ruggenti distolse lo sguardo dall'oblò. Si accasciò tremante su una sedia, fiacco.


Era il patriarca della razza delle ossa ruggenti e uno dei capi delle antiche razze. Normalmente non avrebbe dovuto dire nulla che avrebbe abbassato il morale delle truppe, ma era troppo disperato al momento.


La comparsa di Fame gli aveva fatto perdere ogni speranza.


"Fame... è ancora più potente del Sovrano degli Dei Zaohua?"


Chiese qualcuno. Era stato Lin Ming a fare questa domanda. Aveva inghiottito una pillola del recupero spirituale ed era seduto a meditare. Anche lui aveva visto il mostro terrificante fuori dall'oblò.


"Sì... secondo gli antichi testi, probabilmente è più forte del Sovrano dei Saggi Zaohua e... è assolutamente più terrificante del Sovrano degli Dei Zaohua. Può divorare trilioni di vite, perfino dei mondi. Più divora e più diventa potente. La velocità con cui può distruggere un pianeta è cento volte più veloce di quella del Sovrano degli Dei Zaohua!"


"Capisco..." Lo sguardo di Lin Ming si incupì. Perfino lui iniziava a sentirsi perso di fronte a questa nuova catastrofe.


L'umanità doveva affrontare i saggi che erano molto, molto più forti di loro, e dovevano anche fronteggiare i misteriosi spirita, i cui obbiettivi erano ancora sconosciuti...


La situazione dell'umanità stava diventando sempre più complessa!


Si ricordò della strana conversazione che aveva avuto con l'Imperatrice Spirituale Sheng Mei e ripensò all'incontro con il giovane dallo sguardo vecchio, di cui non sapeva nemmeno le intenzioni, se era un amico o un nemico.


Con l'arrivo della grande calamità, tutto stava diventando confuso.


Era solo un piccolo coltivatore al picco dello stadio di Sacro Lord, non importava quante occasioni fortunate avesse ottenuto o quanto fossero potenti le sue leggi, alla fine, senza una coltivazione formidabile non avrebbe potuto fare nulla per affrontare questa grande calamità.


Lin Ming sentì un macabro esaurimento insinuarsi nel suo cuore. Le parole di Sheng Mei riecheggiarono nella sua mente: "Arrenditi e ritirati, perché tutti i tuoi sforzi saranno invano... Non sai com’è finito l’Empireo Sigillo Divino tre miliardi anni e mezzo fa? Era una figura davvero impareggiabile, un Vero Drago, ma ha scelto anche lui di farsi carico del destino dell’umanità e alla fine è morto in battaglia. Che peccato, che perdita!”


Lin Ming chiuse gli occhi e strinse così tanto i pugni che le sue nocche emisero dei forti scricchiolii!


"Guardate il dorso di quel mostro!"


Disse un Empire delle antiche razze.


Tutti spostarono nuovamente gli sguardi sulla creatura; videro che il mostro cremisi stavano portando due persone.


Una era un uomo di mezz'età che indossava un mantello dorato, l'altro era un giovane di bell'aspetto dalle sopracciglia fini e lo sguardo cupo.


Vedendo questi due, il Sovrano degli Dei cambiò espressione: "Quell'uomo... è il Sovrano degli Dei Zaohua. Il suo corpo, come... com'è diventato tutt'uno con Fame?"


Mormorò con incredulità il Sovrano degli Dei. Le gambe del capo dei saggi erano sprofondate nel corpo di Fame. Inoltre notò che la carne di Fame era collegata alle gambe del Sovrano dei saggi, i loro vasi sanguigni erano connessi.


Come se Fame lo stesse divorando.


Ma non poteva essere, forse stava accadendo l'opposto... il Sovrano dei Saggi aveva divorato Fame o forse l'aveva resa la sua personificazione!


"Così è... il Sovrano dei Saggi Zaohua..."


Lin Ming guardò l'uomo con il mantello dorato. Era la prima volta che lo vedeva. Poteva sentire lo sguardo del nemico che lo stava fissando, come se non ci fossero barriere tra i due.


E accanto al Sovrano dei Saggi Zaohua c'era un giovane che conosceva bene, il Sacro Figlio.


Al momento il Sacro Figlio di Zaohua stava mostrando un sogghigno selvaggio. Era il sorriso di un vincitore, conteneva un po' di pietà e al tempo stesso derisione!


E sorprendentemente, il Sacro Figlio di Zaohua iniziò a parlare.


La sua voce si diffuse per milioni di chilometri tramite l'energia.


"Lin Ming! So che sei a bordo di quella nave spirituale! Oggi sarà il giorno in cui morirai, ahahahah!"


"Il giorno del nostro duello deve ancora arrivare, no? Sfortunatamente non avrai l'occasione di affrontarmi. Oggi verrai ucciso!"


Farneticò il Sacro Figlio di Zaohua. Lin Ming sussultò; sapevano che era con la razza degli dei primordiali!


Ma perché il Sovrano dei Saggi sapeva dove si trovava?


Lin Ming si era travestito con attenzione e si era nascosto, era sicuro che i saggi non l'avessero scoperto.


Se avevano saputo della sua presenza, doveva esserci stata una spia tra la razza degli dei o Sheng Mei li aveva informati della sua posizione.


Le possibilità che ci fosse una spia non erano così elevate. Questo perché i membri delle antiche razze non sapevano della storia che Lin Ming aveva con i saggi. Inoltre, dopo che avevano escogitato il loro piano di fuga, tutte le informazioni erano circolate solo tra figure di alto livello delle antiche razze per impedire una fuga di notizie.


Allora... che fosse stata Sheng Mei?


Lin Ming si accigliò lievemente. Anche se lui e Sheng Mei non erano più amici, e forse sarebbero stati perfino dei nemici in futuro, non credeva comunque che lo avrebbe tradito così.


Forse, quando aveva lasciato il Mondo dell'Anima ed era entrato nell'Universo Primordiale, l'Imperatore Spirituale lo aveva individuato. Non sarebbe stato difficile per un guerriero così potente.


<em>'Che l'Imperatore Spirituale... mi voglia morto?'</em>


Mentre Lin Ming rifletteva, l'enorme sfera cremisi si distorse!


<em>Woosh! Woosh! Woosh!</em>


Sopra il globo, decine di draghi feroci ruggirono e si precipitarono in avanti!


Questi draghi di sangue possedevano un intento omicida soverchiante. Squarciarono il vuoto, precipitandosi in avanti freneticamente!


E il loro obiettivo era l'Arca della Speranza!


"Oh no!"


Gli Empirei che gestivano la formazione della nave spirituale furono colti dal panico. Fecero di tutto per controllare la formazione e cambiare la direzione dell'Arca della Speranza.


Ma date le loro capacità, come potevano competere con Fame?


<em>Bang!</em>


Risuonò una forte esplosione. Decine di tentacoli di draghi feroci si avventarono sullo scudo protettivo dell'Arca della Speranza!


La nave spirituale tremò violentemente, quasi girò. Gli Empirei riuscirono ad usare la loro energia per riprendere l'equilibrio, ma la gente comune delle antiche razze non erano in grado di farlo. Gridarono allarmati, alcuni di loro rimasero perfino feriti dall'impatto violento.


"Maledizione!"


To Bagui si inferocì. Stavano quasi per scappare e passare attraverso il Muro del Sospiro Divino, ma proprio in questo momento critico avevano incontrato un disastro del genere! Tutti i loro piani erano andati a monte!


"Quel colpo di prima ha consumato il 2% dell'energia dello scafo!"


Un Empireo della razza delle ossa ruggenti fece rapporto. L'attacco di Fame aveva usato il 2% dell'energia della nave; era come una sola cannonata del Divino Cannone Primordiale Asura. Di questo passo non ci sarebbero voluti molti altri colpi prima di consumare l'energia dell'Arca della Speranza!


"Ahah! Lin Ming, non sei forte? Allora? Non hai la forza di reagire?"


La voce del Sacro Figlio di Zaohua riverberò nello spazio, incredibilmente insolente.
                                


                                



