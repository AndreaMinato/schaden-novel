---
weight: 19050
title: Capitolo 1905 – Decreto Asura
pubDate: 2025-12-15T08:37:10.462Z
tags:
    - mw
---


<em>Capitolo sponsorizzato, ringraziamo xmattia!
10 capitoli in coda (Matteo) 0/5,
-Schadenfreude</em>


<em>Bang! Bang! Bang!</em>


Il terrificante mostro cremisi formò numerosi draghi rosso sangue che si lanciarono contro lo scudo protettivo dell'Arca della Speranza.


Gli Empirei che direzionavano la nave spirituale non riuscirono più a controllarne la traiettoria. Per un po' l'intera Arca della Speranza iniziò a sballottare come una foglia colta da una tempesta.


"Le riserve di energia sono scese al di sotto del 90%!"


Gridò un Empireo. Di questo passo tra poco l'Arca della Speranza avrebbe esaurito tutte le sue energie. Allora sarebbero tutti morti!


"È arrivato il momento. Possiamo solo usare i nostri assi nella manica finali."


Disse il patriarca dei celestiali. Guardò il Sovrano degli Dei e sospirò.


I loro cosiddetti assi nella manica erano i decreti divini lasciati dal maestro della Strada Asura, ne avevano tre.


Uno offensivo, uno sigillante e uno di supporto!


Visto che erano tesori al di sopra dello stadio di Vera Divinità, se un Empireo di massimo livello avesse attivato questi decreti, avrebbe dovuto bruciare la maggior parte della sua forza vitale per cercare di uccidere una Vera Divinità.


Naturalmente il Sovrano dei Saggi non era una Vera Divinità ordinaria. Ucciderlo poteva essere impossibile, ma almeno avrebbero dovuto almeno ferirlo gravemente. E, se fossero stati combinati con gli altri due Decreti Asura e il resto degli altri simboli, forse sarebbero riusciti ad annientarlo!


Tuttavia ora il Sovrano dei Saggi si era fuso in qualche modo con Fame.


Il demone abissale: Fame.


Un'esistenza inconcepibile con una forza vitale terrificante. Sarebbero riusciti a ferirla gravemente se avessero bruciato parte della loro forza vitale per attivare i decreti divini Asura?


Dubbi affollarono le menti di tutti. Se non avessero potuto ferire gravemente Fame, come potevano sperare di fuggire?


Il Sovrano degli Dei toccò silenziosamente il suo anello spaziale. Disse lentamente: "Non mi sarei mai immaginato che, sull'orlo del precipizio tra la vita e la morte, il Sovrano dei Saggi si sarebbe presentato ancora più formidabile di prima. All'inizio pensavo che saremmo riusciti a minacciarlo con i nostri decreti divini, ma ora sembra che bruciare solo una parte della propria forza vitale non sarà sufficiente... in effetti perfino un Empireo di massimo livello da solo non sarà sufficiente..."


"Chi... è disposto a farsi avanti?"


Il Sovrano degli Dei non si sarebbe mai immaginato che sarebbe finita così.


Solo Empirei al picco del loro livello potevano attivare i Decreti Asura. E in questa situazione, per mostrare la massima potenza dei Decreti Asura e danneggiare più che potevano Fame, chi avesse attivato i decreti divini avrebbe dovuto bruciare ogni ultima briciola di forza vitale. In altre parole... sacrificarsi!


Inoltre non sarebbe stata sufficiente una persona!


Tra tutti gli Empirei delle antiche razze, ce n'erano sette; era un numero relativamente alto.


Sette Empirei al picco del loro stadio. Tre decreti divini.


Il Sovrano dei Saggi aveva intenzione di attivare ogni decreto da due Empirei di massimo livello!


Due era il numero più efficiente. Il secondo Empireo sarebbe riuscito ad aumentare la potenza del Decreto Divino meno della metà, e un terzo Empireo avrebbe aggiunto un'energia ancora minore.


Inizialmente attivare i Decreti Asura non significava morte certa, così il Sovrano degli Dei era stato disposto ad nominare altre persone per usarli.


Ora però sarebbe stato un sacrificio. Così il Sovrano degli Dei non costrinse nessuno, invece lo aveva solo chiesto.


Il vecchio Sovrano degli Dei scorse con lo sguardo gli altri Empirei al picco del loro stadio. La sua espressione rivelava un profondo senso di colpa. Desiderava anche lui combattere, ma... ora non poteva morire. Durante questa fuga, ci sarebbe stato bisogno di un comandante e lui era la colonna portante delle antiche razze.


"Sono disposto a combattere..."


Disse un vecchio Empireo degli dei primordiali. Era al picco del suo stadio ed era già vissuto per 80-90 milioni di anni. Stava raggiungendo il crepuscolo della sua vita e non gli rimaneva molto tempo.


"Anche io..."


"Mi permetta di farlo!"


"Mi offro volontario!"


.....


Gli Empirei di massimo livello si alzarono uno dopo l'altro. Questa grande calamità avrebbe deciso il destino della loro gente. Questi Empirei dell'antica razza avevano da tempo rinsaldato la loro determinazione ed erano disposti a sacrificarsi.


Vedendo così tanti Empirei offrirsi, lo sguardo del Sovrano degli Dei si velò di lacrime. Ora doveva scegliere.


Le persone che avrebbe scelto sarebbero morte!


Lin Ming non era troppo lontano e rimase a guardare in silenzio. A parte il Sovrano degli Dei, gli altri Empirei al picco del loro stadio non si sottrassero ai loro doveri. E Lin Ming sapeva che il Sovrano degli Dei non avrebbe esitato minimamente a sacrificarsi se ce ne fosse stato bisogno.


Questa scena scioccò Lin Ming.


Iniziò a provare un'emozione che non aveva sentito da tempo. Strinse i pugni.


Alcuni coltivatori combattevano per uccidere e derubare gli altri.


Alcuni volevano vendicarsi e annientare i loro nemici.


Alcuni lottavano per ottenere occasioni fortunate e tesori.


Ma esistevano anche persone che combattevano ed erano disposte a sacrificarsi per gli altri, per il bene comune e la sopravvivenza della loro gente.


"Wuhen, Grande Guerriero, voi rimanete indietro!" Il Sovrano degli Dei fece un cenno. Il Grande Guerriero e Diwuhen erano entrambi nel fiore degli anni. Erano le speranze e i futuri capi delle antiche razze in questa grande calamità, ed era impossibile per il Sovrano degli Dei sacrificarli."


"Ma..."


"Sua maestà..."


Gli occhi di Diwuhen e di To Bagui divennero rossi e velati, ma li scartò direttamente.


"Marchio Bianco, Dugu, mi dispiace..."


Il Sovrano degli Dei scelse due persone, entrambi Empirei al picco del loro stadio della razza degli dei primordiali. Il vecchio capo chiuse gli occhi, due rivoli di lacrime scorrevano per il suo viso rugoso...


"Ricevuto!"


"Ottimo!"


I due vecchi Empirei si fecero avanti. Lin Ming non sapeva cosa provare mentre vedeva i loro capelli bianchi e le loro schiene curve.


Gli altri praticanti di arti marziali dell'antica razza li guardarono e non riuscirono a nascondere la loro tristezza.


"Se avete delle ultime parole da dire..."


Chiese il Sovrano degli Dei.


Marchio Bianco rimase in silenzio. Tirò fuori un rotolo dal suo anello spaziale e un pendente di giada. Spiegò silenziosamente la pergamena rivelando un dipinto estremamente antico, sembrava che fosse stato conservato da un'enorme quantità di tempo.


Era il dipinto di un giovane immaturo e innocente. Indossava un pendente di giada uguale a quello che stava tenendo Marchio Bianco.


"Questo è mio nipote. Il suo talento naturale non poteva essere considerato troppo grande, ma era diligente e si è sempre impegnato. Da giovane è partito all'avventura con testardaggine ed è entrato nelle Rovine del Regno Primordiale per temprarsi con i pericoli dei regni mistici. Ma dopo non è più tornato..."


Il tono del vecchio era roco e stanco. Era il suo unico nipote. La razza degli dei primordiali non era accettata dal Dao Celeste. Nn poteva competere con le tre più grandi razze perché avevano scarsissime capacità riproduttive.


Avevano pochi discendenti e perfino i discendenti degli Empirei non erano necessariamente geni impareggiabili. I motivi per cui gli umani e i saggi trovavano molti talenti era per via delle loro vaste popolazioni. I loro innumerevoli discendenti dovevano superare prove su prove finché non rimanevano solo i migliori.


"Se potete trovarlo, per favore prendetevi cura di lui. È l'unica preoccupazione che mi è rimasta..."


Il vecchio passò i due oggetti a Diwuhen.


Diwuhen non sapeva cosa dire. Le sue labbra si aprirono come se volesse rispondere, ma alla fine rimase in silenzio. Alla fine sospirò.


Sapeva che le possibilità di trovare questo giovane erano praticamente nulle.


Molto probabilmente... era già morto. Tuttavia, dato che la loro razza aveva così pochi membri, davano grandissimo valore ai loro discendenti e non potevano sopportare l'idea di perderli o anche rinunciare a loro.


In particolare, ora che Marchio Bianco presto sarebbe morto, sperava solo che la sua stirpe potesse continuare...


"Dugu, e tu...?"


Il Sovrano degli Dei osservò l'altro Empireo con uno sguardo velato dalle lacrime.


Dugu ricambiò lo sguardo con indifferenza, si limitò a scuotere lentamente la testa.


In confronto a Marchio Bianco, era cresciuto nelle lande selvagge fin da giovane, solo bevendo il sangue delle bestie per sopravvivere. Il suo atteggiamento era più distaccato.


Un tempo si era avventurato nelle rovine del regno primordiale come assassino. Le sue mani erano macchiate con il sangue dei praticanti di arti marziali saggi.


"Non ho molto da dire. Non ho discendenti, ci sono solo io..."


Lo sguardo di Dugu non era né triste, né contento. Invece mostrava una calma tranquillità e una risoluzione dura come l'acciaio.


Un tempo era stato giovane e aveva amato profondamente una persona.


Tuttavia... durante la sua lunga vita, la donna che amava non era riuscita a dargli un figlio.


Le capacità riproduttive della razza degli dei primordiali erano troppo limitate. Sembrava che il Dao Celeste li avesse davvero maledetti...


Era arrivato da solo in questo mondo e ora sarebbe morto da solo. Forse era il suo fato perché era stato un assassino, ma al momento non lo era più...


L'atmosfera nella nave spirituale era tesa e soffocante.


Preoccupazione, paura, rabbia e anche disperazione.


Gli sguardi della gente erano accesi, le loro menti affollate di pensieri.


Tutti guardarono Dugu e Marchio Bianco andarsene.


I due salirono sulla prua della nave.


Il Sovrano dei Saggi Zaohua li guardò e sogghignò con fare diabolico: "Due sciocchi che cercano di morire!"


Anche il Sacro Figlio di Zaohua aveva concentrato la sua attenzione sui due vecchi.


Erano entrambi due Empirei che erano arrivati alla fine della loro vita. Non erano sufficienti per incutere paura nel Sovrano dei Saggi, ma la carta da simboli nera nelle loro mani lo sorprese.


"Quello è... un decreto divino? Bene! Allora fatemi vedere com'è questo grande potere!"


Il decreto divino color nero puro conteneva un'aura assassina sconfinata. Sotto il controllo di Marchio Bianco, fluttuò lentamente verso l'alto.


Marchio Bianco guardò con calma il decreto divino che volava di fronte a lui. Poi, con un grido tonante, una luce rosso brillante si accese nel suo sguardo. Il vento si sollevò attorno. I suoi capelli svolazzarono verso l'alto insieme al suo abito.


In quel momento emise una luce accecante. Vaste onde di forza vitale divamparono dal suo corpo come dei fiumi impetuosi, vorticando verso il centro del decreto divino.


E un momento dopo, tutto il suo sangue ribollì in superficie, precipitandosi verso il decreto divino. Il corpo del vecchio Empireo era permeato da una divina luce brillante.


Anche Dugu fu avvolto da un bagliore.


La sua espressione era ancora fredda e indifferente, ma ora conteneva uno sguardo pieno di fermezza e amarezza!


La sua vita stava volgendo al termine e questo non sarebbe cambiato. Ma non voleva che le future generazioni della sua razza condividessero il suo stesso fato!


"Se il cielo deve distruggere la mia razza, allora che il mio sangue divino si trasformi in fiamme demoniache!"


Il sangue di Dugu iniziò a bruciare.


Questo era il bagliore finale prodotto dalla combustione della sua forza vitale!


Il decreto divino sembrò prendere vita. Iniziò ad emettere delle fluttuazioni.


Anche se erano semplici oscillazioni, sembrava un'arma divina che giaceva dormiente per un mille miliardi di anni che si era ridestata, rilasciava un'aura terrificante.


L'enorme immagine di un Asura nero iniziò ad apparire lentamente...
                                


                                



