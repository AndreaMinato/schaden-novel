---
weight: 1907
title: Capitolo 1907 – I cambiamenti nel tempo
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (Matteo) 0/5,
-Schadenfreude</em>


"Ci sono due decreti divini, uno con la parola Sigillo e l'altro con la parola Fede. Il primo è una grande tecnica sigillante, capace di accecare l'anima e di distruggere un marchio spirituale."


"Ma la parola Fede è una tecnica di supporto. Fa sfoderare il potenziale più grande di un coltivatore per breve tempo, ottenendo una forza dieci volte superiore!"


"Tuttavia l'obiettivo della parola Fede dovrebbe essere una Vera Divinità. Solo una Vera Divinità può sopportare un potere del genere."


"Il corpo e le fondamenta di un Empireo di massimo livello sono più vulnerabili e se fosse costretto a sopportare il potere della parola Fede, allora il suo fisico potrebbe collassare a causa dell'influsso di forza. Anche se riuscisse a sopportarlo, non riuscirebbe a combattere per molto tempo. Sarebbe come bruciare la sua forza vitale per combattere..."


Diwuhen si fece avanti.


"Onorabile maestro, permetta a me di usarlo!"


"Lo farò io! La razza degli dei ha subito grandi perdite e, quando si parla di fisici, la mia razza dei celestiali è leggermente più forte di quella degli dei." Disse To Bagui. Se fosse stato un vecchio Empireo ad usare il Decreto Asura, allora il suo corpo si sarebbe disintegrato sul posto. Solo un Empireo di massimo livello nel fiore degli anni sarebbe riuscito a rivelare il potenziale della parola Fede.


Tuttavia il Sovrano degli Dei scosse la testa: "Voi due... non potete sopportarlo..."


"Cosa... questo..."


Diwuhen era preoccupato. Lui e To Bagui erano i due individui dalla vitalità più grande tra le antiche razze. Potevano coltivare l'essenza, l'energia e il divino, e loro due si erano dedicati al sistema della trasformazione del corpo in passato. Se loro due non potevano resistere, allora chi avrebbe potuto farlo?


Il Sovrano degli Dei sospirò profondamente, come se fosse giunto ad una decisione.


"Lin Ming, vieni con me..."


Il tono del vecchio era solitario e desolato. Lin Ming sussultò e, lentamente, ebbe un vago presentimento.


Gli Empirei attorno ne furono confusi. Non sapevano perché il Sovrano degli Dei avesse chiamato Lin Ming. Anche se il giovane aveva ottenuto risultati sorprendenti nel campo delle leggi, in termini di forza combattiva era inferiore agli Empirei presenti.


"Senior Sovrano degli Dei, lei..."


Lin Ming esitò. Ma il vecchio continuò ad andare avanti, non si voltò e sussurrò: "Non avrei mai pensato... non avrei mai pensato che le sue parole si sarebbero avverate..."


"Alla fine sarebbe arrivato un giorno del genere."


"Alla fine non è potuto fuggire dal suo passato..."


Mentre parlava, il Sovrano degli Dei alla fine arrivò di fronte ad una porta di pietra pesante dall'aspetto semplice. Questa porta era nera e su di essa erano incisi dei simboli misteriosi.


Lin Ming aveva già visto questa porta prima. Aveva sempre pensato che sochilometrisse ad una lapide.


Quando il quartier generale della razza degli dei era stato evacuato, anche questa camera segreta era stata spostata. La porta era l'entrata della camera.


Lin Ming rimase in silenzio. Guardò il Sovrano degli Dei aprire la porta. Dietro di essa sentì... un'aura demoniaca feroce e brutale!


Quest'aura demoniaca divampava nel vasto spazio, incredibilmente forte. Un ruggito profondo risuonò come il grido di un animale selvaggio, pieno di furia e intento omicida, inondando la camera e riecheggiando incessantemente!


L'Empireo Primordius...


Lin Ming ascoltò i ruggiti della camera e si riempì di ricordi inspiegabili. Nell'oscurità vide un paio di pupille rosso sangue. Erano familiari e fecero accelerare il suo battito cardiaco.


Sembrava che questa grande bestia feroce fosse strisciata fuori da un abisso. Corna spuntavano dalla sua testa e il suo enorme corpo era legato da strati di catene. Le sue pupille rosso sangue erano piene di follia e intento omicida.


Ansimava pesantemente, stava fissando Lin Ming. Dietro il suo sguardo non c'era altro che sete di sangue!


L'Empireo Primordius un tempo possedeva la Perla Primordiale. Usandola aveva attivato le Nove Stelle del Palazzo del Dao e aveva raggiunto il gran successo della trasformazione del corpo.


Era un grandissimo talento. Se i saggi non avessero cercato di ucciderlo prima del tempo, avrebbe potuto completare il suo Dao del Samsara Primordiale e diventare un altro maestro della Strada Asura!


Dopodiché, anche se l'Empireo Primordius era rimasto gravemente ferito e aveva perso la Perla Primordiale, era riuscito comunque ad impossessarsi del corpo di un abissale.


Il corpo di questo abissale era ancora più resistente di quello di una Bestia Divina!


Al momento era un Empireo di massimo livello che aveva aperto le Nove Stelle del Palazzo del Dao e si era fuso con un abissale.


Visto che aveva perso la sua razionalità, la sua forza combattiva era diminuita di molto. Anche così, solo in termini di fisico, aveva raggiunto il picco assoluto!


Se... fosse stato aiutato dal Decreto Divino e avesse potuto sfoderare tutto il suo potenziale, allora sarebbe diventato incredibilmente potente.


Quanto potenziale possedeva al momento l'Empireo Primordius? Lin Ming aveva difficoltà ad immaginarlo!


"Sovrano degli Dei, ha intenzione... di fare scendere in battaglia Senior Primordius?"


Lin Ming sospirò, non sapeva come sentirsi. Un eroe al termine della sua vita, che aveva perso la sua strada, ma che nonostante tutto voleva scendere nel campo di battaglia, anche a costo di morire in terre straniere!


Il Sovrano degli Dei annuì in silenzio.


Lin Ming si ricordò delle parole che l'Empireo Primordius aveva inciso nella pietra.


"Sono diventato un demone e non temo più la morte. Ma una volta che morirà in questa terra straniera, le mie ceneri potranno tornare nella mia patria?"


"A volte ritorno lucido, a volte sono perso nel caos. So che un giorno mi ridurrò in una mera bestia. Quel giorno, non uccidetemi e non sigillatemi per sempre. Aspettate che il grande esercito dei saggi arrivi e lasciate che entri nel loro accampamento, beva il loro sangue e divori la loro carne! Lasciate che muoia eroicamente in battaglia!"


Ripensando delle parole dell'Empireo e di come il suo sguardo aveva perso ogni lucidità, Lin Ming sentì una profonda tristezza.


Il Sovrano degli Dei gli diede una pacca gentile sulle spalle: "Non sentirti in colpa. Morire in battaglia è il desiderio più grande che l'Empireo Primordius mi ha ripetuto prima di ridursi in un demone irrazionale..."


Però Lin Ming aveva difficoltà ad accettarlo. Anche se era il desiderio di Primordius, aveva difficoltà a lasciare che si sacrificasse in queste condizioni.


Lin Ming sperava che, almeno al termine della sua vita, potesse decidere da sé e capire perché stava combattendo.


"Senior Sovrano degli Dei, posso provare a ridestare anche un briciolo della sua coscienza?"


Se Lin Ming avesse provato a risvegliare la coscienza di Primordius, anche solo un briciolo, allora si sarebbe potuto accorgere delle leggi. E, grazie anche alla sua comprensione delle tattiche di combattimento, avrebbe potuto sfruttare molto meglio la sua potenza!


"Puoi farlo?"


Il Sovrano degli Dei ne fu scioccato. Lin Ming aveva un'abilità del genere?


Era una questione delicata che riguardava il misterioso dominio dell'anima. Inoltre si trattava della più problematica fusione spirituale e della dissociazione di personalità derivante. Perfino un supremo esperto spirita sarebbe stato impotente in una situazione del genere.


"Se non bado ai potenziali danni che potrebbe ricevere il mio mare spirituale, allora forse potrei fare un tentativo... Senior Sovrano degli Dei, potrebbe calmare più che può Senior Primordius?"


Lin Ming un tempo aveva cercato di sondare il mare spirituale dell'esperto, ma era stato quasi ucciso.


Il Sovrano degli Dei annuì. Un'energia compassionevole formò un mare che avvolse lentamente l'Empireo Primordius.


Lin Ming mostrò un'espressione solenne. Fece un passo avanti verso questo terrificante abissale.


<em>Roar!</em>


L'Empireo Primordius ululò e menò delle artigliate. Una grande potenza trapassò l'aria, mirando verso Lin Ming!


Ma in quel momento, un'energia calda e vasta divampò da dietro il giovane, controbilanciando il potere assassino dell'Empireo Primordius.


Il Sovrano degli Dei era completamente concentrato. Non osò usare troppa forza per timore di fare infuriare Primordius. Una volta che l'Empireo fosse impazzito, perfino il Sovrano degli Dei non sarebbe riuscito a fermarlo. Primordius era una terrificante macchina da guerra!


Vedendo questo, Lin Ming si calmò leggermente. Fluttuò verso l'alto fino ad arrivare a tre piedi di distanza dall'enorme testa dell'Empireo Primordius.


Poi, usando il potere primordiale e divino, Lin Ming stimolò lentamente l'energia del Cubo Magico, cercando di fonderla con il mare spirituale dell'Empireo.


In quel momento non badò più a nascondere il Cubo Magico.


E il Sovrano degli Dei si rese conto che Lin Ming aveva un tesoro spirituale nel suo corpo.


"Esiste un tesoro che può separare un mare spirituale?"


Il vecchio ne fu sbigottito, ma non fece domande. Naturalmente si rese conto di quanto doveva essere prezioso.


Lin Ming aveva fin troppi segreti, così tanti da lasciare esterrefatti.


L'energia penetrò gradualmente nell'enorme testa dell'Empireo Primordius. Lin Ming stava cercando di usare il Cubo Magico per rimuovere una parte dell'anima dell'abissale. Finché avesse potuto distruggere una sezione del marchio spirituale del mostro, allora avrebbe potuto ridestare lentamente i ricordi dell'Empireo Primordius.


Il Cubo Magico era estremamente efficiente nel cancellare i marchi spirituali. Ma visto che era passato troppo tempo, il marchio spirituale dell'abissale si era fuso con l'Empireo Primordius. Sarebbe stato quasi impossibile cancellarlo senza ferire l'anima di Primordius.


Così Lin Ming poteva solo ignorare ogni danno che poteva causare allo spirito dell'Empireo. Non pensava di poter risvegliare pienamente Primordius; tutto ciò che doveva fare era ridestarlo un po'.


Lo sguardo dell'Empireo si offuscò. Lin Ming continuò con cautela, perle di sudore colavano per la sua fronte.


Doveva mantenere la massima cautela, non poteva esserci un solo incidente.


Sapeva che non gli rimaneva molto tempo. Le riserve di energia dell'Arca della Speranza si stavano riducendo sempre di più sotto gli attacchi selvaggi di Fame. Al momento il Sovrano degli Dei stava usando la sua energia per indebolire le vibrazioni violente della nave spirituale così da ridurre il più possibile il loro impatto su Lin Ming.
                                


                                



