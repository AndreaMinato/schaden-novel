---
weight: 19080
title: Capitolo 1908 – Amore e Dolore
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (Matteo) 0/5,
-Schadenfreude</em>


"Ancora un po'... solo... un altro po'..."


Lin Ming strinse i denti, non aveva l'energia per asciugarsi la faccia cosparsa di sudore. Stava tentando di ridestare quei ricordi che si erano assopiti da tempo ignorando ogni possibile danno che poteva fare al mare spirituale dell'Empireo.


Sotto la luce divina del Cubo Magico, lo sguardo di Primordius emise un raro bagliore.


Tuttavia questa chiarezza apparì per pochissimo tempo per poi essere sommersa da luce rosso sangue.


Due menti diverse si alternavano. Il corpo di Primordius tremò violentemente mentre la sua anima veniva investita dal dolore.


Primordius iniziò a dimenarsi. Il suo corpo duro come l'acciaio conteneva una forza incomprensibile!


Per un po', risuonarono dei crepitii mentre le catene di energia che il Sovrano degli Dei aveva usato per calmarlo iniziarono ad emettere degli scricchiolii, incapaci di sopportare la pressione.


Il Sovrano degli Dei impallidì.


"Lin Ming! Sta attento!"


Una volta che Primordius avesse perso il controllo, avrebbe potuto infierire danni incalcolabili. Avrebbe avuto bisogno di un solo colpo per disintegrare Lin Ming visto il suo livello di coltivazione e il suo fisico!


"Lin Ming, ritirati, non posso resistere ancora a lungo!"


La fronte del Sovrano degli Dei era fradicia di sudore. Tuttavia, in quel momento Lin Ming aveva riversato completamente la sua forza spirituale nel Cubo Magico mentre tentava di connettersi con il mare spirituale dell'Empireo Primordius.


<em>Roar!</em>


Primordius ruggì, il suo ululato era potente come tsunami e valanghe. La testa di un ordinario Sacro Lord sarebbe scoppiata sentendolo.


<em>Peng!</em>


Le braccia dell'Empireo Primordius tremarono. Le sue catene si spaccarono!


Per lui non fu affatto difficile liberarsi. Sembrava che avesse rotto un rametto a metà.


Il Sovrano degli Dei sbiancò. Senza preoccuparsi di altro, afferrò Lin Ming per la spalla e rilasciò più che poteva il suo potere protettivo. Era pronto a ritrarlo a tutta velocità nel momento in cui Primordius avesse perso il controllo.


Non era facile per Lin Ming ridestare la coscienza dell'Empireo. Questo perché strappare parti della psiche di un individuo avrebbe causato un dolore straziante, sufficiente per far perdere ogni controllo a Primordius.


<em>Roar!</em>


L'Empireo ruggì selvaggiamente. Una tempesta di energia terrificante impattò contro la vera essenza protettiva del Sovrano degli Dei e fece svolazzare il suo abito e i suoi lunghi capelli bianchi.


In quel momento una luce blu fioca apparì di fronte al vecchio.


Questo bagliore blu era inconspicuo, quasi impercettibile di fronte alla tempesta di energia. Tuttavia, quando questa luce si rifletté negli occhi brutali di Primordius, l'Empireo tremò e si calmò all'istante.


Il bagliore blu era velato, sembrava unico al mondo. Fluttuò lentamente dal petto del Sovrano degli Dei e si diresse verso l'Empireo Primordius.


QUando Lin Ming e il Sovrano degli Dei lo videro, rimasero sbigottiti. Questa luce blu era la Catena della Calamità!


La Catena della Calamità era il tesoro spirituale di una Vera Divinità che poteva aprire la terra proibita Asura. Un tempo era stato portato dall'Imperatrice Celestiale Xuanqing e, dopo che era morta, la Catena della Calamità era stata sepolta insieme a lei. Era stato quando l'aveva trovata nella tomba che Lin Ming aveva ottenuto questo tesoro.


<em>Che sia...</em>


Lin Ming trattenne il respiro. Guardò impotente la luce blu che si accendeva sempre di più attorno alla Catena della Calamità. Questo bagliore nebbioso alla fine formò l'immagine di una donna.


I lineamenti di questa figura divennero sempre più distinti, sembrava quasi che si manifestassero. Era bellissima e i suoi capelli neri ricadevano sulla sua schiena come una cascata di inchiostro.


Era a piedi nudi. La sua pelle era scintillante e cristallina, come se fosse formata dall'essenza delle stelle e della luna. Le sue sopracciglia erano perfette e i suoi occhi brillanti come il cielo di mattina. Sembrava la dea più splendida finita in esilio nel mondo mortale.


L'Imperatrice Celestiale Xuanqing!


Lin Ming fu colto dal panico. Apparentemente, appena prima di morire, l'imperatrice aveva sigillato un filo della sua anima nel tesoro della sua razza e da allora era entrato in un sonno profondo.


In realtà, figuriamoci un praticante di arti marziali dallo spirito potente, perfino gli effetti personali di un mortale avrebbero sviluppato una loro spiritualità dopo la scomparsa di chi li possedeva. A volte questi oggetti avrebbero proiettato l'immagine del loro proprietario di un tempo.


E l'Imperatrice Celestiale Xuanqing era stata ad un livello estremamente elevato. Contando anche che questo tesoro andava oltre lo stadio di Empireo, nessuno si era reso conto che una parte della sua anima stava dormendo nella Catena della Calamità.


Solo fino ad adesso, quando Lin Ming aveva tentato di risvegliare la coscienza dell'Empireo, facendogli rilasciare la sua aura, che l'anima dell'imperatrice si era destata.


Non le rimaneva già molto tempo. Risvegliarsi significava anche che presto sarebbe scomparsa...


Accanto a Lin Ming, il Sovrano degli Dei tremò. Dai suoi occhi increduli iniziarono a cadere delle lacrime.


L'Empireo Primordius tremò violentemente quando la vide. Nel suo sguardo c'era una lotta tra confusione e follia. Sembrava che stesse provando un enorme dolore insopportabile.


<em>Roar!</em>


L'Empireo Primordius urlò di dolore. Una tempesta di energia si scatenò come una grandinata di lame. Lin Ming e il Sovrano degli Dei impallidirono. Questa sorta di tempesta avrebbe potuto uccidere all'istante un Sacro Lord e l'anima dell'Imperatrice Spirituale Xuanqing non sarebbe riuscita assolutamente a sopportarla!


Tuttavia, proprio quando stavano per intervenire, scoprirono che la tempesta aveva evitato completamente l'Imperatrice Spirituale Xuanqing.


"Primordius..."


Lo sguardo della donna rivelò una profonda tristezza. La sua voce era spenta, come se le sue parole fossero solo illusioni...


Volò gentilmente dall'Empireo. Sporse lentamente una mano e accarezzò piano il suo petto...


Era solo un'entità spirituale e non poteva toccarlo davvero, ma l'Empireo Primordius si calmò immediatamente ancora di più.


Anche se nella sua anima stavano lottando due coscienze diverse, causandogli un dolore sconfinato, l'Empireo Primordius resistette. Non si mosse di un pollice mentre lasciava che l'Imperatrice Spirituale lo toccasse.


Questo perché...


Non importava cosa sarebbe successo, cos'era diventato, in passato o in futuro, non avrebbe mai potuto farle del male...


"Se non puoi ricordare, allora non pensarci..."


Sussurrò l'Imperatrice Celestiale Xuanqing, incapace di sopportare ciò che stava vedendo. Si erano separati per 100.000 anni e erano incontrati di nuovo in queste condizioni.


Lui si era ridotto in un demone ed era impazzito. Lei era morta altrove, lasciando solo un filo della sua anima. Anche se provava un dolore enorme, non poteva piangere...


Un'anima non avrebbe versato lacrime, ma si poteva sentire quanto soffriva.


Si sostenevano gentilmente a vicenda. Anche se non potevano davvero toccarsi, i loro cuori erano ancora connessi. Questo perché... i loro spiriti avevano lasciato da tempo un segno l'uno nell'altra, un marchio che non sarebbe mai stato dimenticato.


L'Empireo Primordius si era calmato completamente. Le sue due personalità non erano più in conflitto.


Il suo sguardo era pienamente lucido.


Guardò l'Imperatrice Spirituale Xuanqing e sembrò ricordarsi qualcosa.


Non disse nulla, perché dopo essere diventato un abissale aveva perso la capacità di parlare...


Poi osservò il Sovrano degli Dei.


Le lacrime del vecchio scorrevano a fiumi e le sue labbra stavano tremando.


Anche se Primordius non aveva ricevuto una spiegazione, sembrava che avesse capito cosa stava succedendo.


Era arrivato il suo ultimo momento.


Presto avrebbe risolto le sue ossessioni. E aveva anche rivisto la sua amata.


Una breve felicità. L'ultimo barlume di vita. Tutto sarebbe bruciato come una meteora che sfrecciava nel cielo, diventando un istante di gloria magnifica.


"Padre..."


L'Imperatrice Spirituale Xuanqing si girò verso il Sovrano degli Dei che era ingobbito dall'età. Voleva piangere, ma non versava nessuna lacrima.


Le labbra del Svrano degli Dei tremavano. Voleva sporgere la mano e accarezzare la guancia di sua figlia, ma non poteva sentirla.


Il Sovrano degli Dei sospirò profondamente. La persona di fronte a lui era la sua figlia che era morta 100.000 anni fa, e anche la sua unica diretta discendente.


Per la razza degli dei primordiale, che aveva raramente discendenti, i figli erano importantissimi.


Sua figlia era orgogliosa, arrogante e bellissima, e un tempo era destinata a diventare una divinità. Ma mentre lui stava invecchiando, lei lo aveva anticipato e lo aveva lasciato. CI si poteva immaginare quanto fosse stato doloroso per il vecchio.


"Non c'è tempo..."


L'Imperatrice Celestiale Xuanqing scosse la testa. Sembrava che avesse capito cosa stava accadendo.


Si allontanò dal Sovrano degli Dei e atterrò su una delle solide spalle di Primordius.


Il torreggiante Empireo sembrava una colonna d'acciaio, l'incarnazione di un demone. E sopra c'era la splendida ed elegante Imperatrice Celestiale Xuanqing. La sua grazia e la sua presenza assochilometrivano a quelle di una fata eterea.


La scena si stampò nella mente di Lin Ming...


Il vecchio tirò fuori silenziosamente un decreto divino. In quel momento la carta da simboli nera sembrava fredda e spietata.


Il Sovrano degli Dei stava soffrendo profondamente.


Se l'Empireo Primordius e l'Imperatrice Celestiale avessero dovuto bruciare la loro forza vitale in battaglia, allora che fosse lui ad accendere personalmente la fiamma...


Di fronte al Sovrano degli Dei, l'Empireo Primordius si era già ricomposto e stava aspettando con calma questa battaglia finale. In quel momento rivelò una profonda soddisfazione dal suo sguardo.


Nei suoi ultimi momenti aveva potuto riunirsi con la sua amata. La sua vita sarebbe potuta bruciare brillantemente nell'oscurità per poi scomparire. Così, le sue ossessioni e l'amarezza che aveva provato per 100.000 anni si erano già attenuate molto.


Poi guardò Lin Ming. L'Empireo Primordius non sapeva chi fosse, ma poteva sentire la sua aura in questo giovane.


Senza dubbio era il suo discendente.


Poteva sentire la grande forza di Lin Ming. Sembrava che nel suo corpo dormisse profondamente un Vero Drago! Il potenziale di questo giovane era inesauribile!


Con una persona così sbalorditiva ad ereditare i suoi ultimi desideri e le sue tecniche, anche se fosse morto in battaglia non gli sarebbe rimasto nessun rimpianto...


L'Empireo Primordius non disse nulla, ma il Sovrano degli Dei sembrò capire cosa pensava.


Il vecchio iniziò a cantilenare piano. Le leggi del Dao Celeste Asura cominciarono a radunarsi. Raggi di luce brillarono dal corpo del Sovrano degli Dei. Gocce di essenza di sangue colavano dalla sua fronte e caddero sul decreto divino.


Il Sovrano degli Dei stava bruciando la sua forza vitale.


La parola della Fede. Doveva riversare la sua forza spirituale per accenderne la miccia e solo lui era il più adatto a farlo!


Dal suo vecchio corpo iniziò a divampare un'incredibile forza vitale. Ondate di energia si agitarono come un fiume impetuoso, fondendosi con il decreto divino.


La carta da simboli divenne sempre più luminosa finché non bruciò, trasformandosi in innumerevoli rune che conversero nel corpo di Primordius.


In quel momento, l'Empireo sentì una forza infinita agitarsi nel suo organismo. Il suo enorme corpo aumentò ancora di dimensioni. Una forza terrificante lo permeò come un vulcano che stava per eruttare da un momento all'altro, non poteva reprimere questa forza, doveva rilasciarla!


Il suo sguardo si riempì di spirito combattivo. La sua percezione era tagliente come quella di una bestia feroce mentre si precipitava fuori dalla nave spirituale e puntava verso Fame e il Sovrano dei Saggi Zaohua.


L'Empireo Primordius non era mai entrato in contatto con il Sovrano dei Saggi Zaohua, ma in quel momento sapeva che era lui la sua più acerrima nemesi.


Presto sarebbe iniziato uno scontro all'ultimo sangue dove solo uno di loro sarebbe potuto sopravvivere!
                                


                                



