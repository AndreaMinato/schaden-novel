---
weight: 19090
title: Capitolo 1909 – Tagliare la testa del drago
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (Matteo) 0/5,
-Schadenfreude</em>


Il Decreto Asura eruttò fiamme nere che divamparono nella camera sotterranea. Questa stanza nascosta poteva essere considerata un tesoro da Empireo, ma si stava comunque sciogliendo a causa di questo fuoco!


L'Empireo era immerso in queste fiamme. La sua aura iniziò ad aumentare rapidamente, presto superò i limiti di un Empireo!


Il Decreto Asura era ad un livello superiore alla Vera Divinità. Usandolo come supporto, un Empireo di massimo livello sarebbe riuscito a diventare una Vera Divinità!


Tuttavia difficilmente avrebbe potuto sopportare la forza contenuta nella parola Fede. Forse il suo corpo sarebbe collassato e sarebbe esploso a causa dell'energia, uccidendolo immediatamente.


Ma l'Empireo Primordius era diverso. La durezza del suo fisico superava già di gran lunga quella della maggior parte delle Vere Divinità.


In particolare, la sua rabbia lo spingeva oltre i suoi limiti, permettendo alla sua forza di raggiungere un livello inconcepibile per un breve periodo di tempo. Tutto il suo potenziale si stava scatenando!


Sulla spalla dell'Empireo, l'Imperatrice Spirituale Xuanqing si trasformò in un filo di luce blu che sprofondò nel suo corpo.


Nei loro ultimi momenti sarebbero rimasti insieme e sarebbero morti insieme, senza mai più separarsi.


Si aprì un tunnel nella nave spirituale. L'Empireo Primordius ne uscì volando senza voltarsi indietro. Da questo punto in avanti sarebbe stato un demone dedito alla vendetta!


.....


<em>Bang!!</em>


Terrificanti esplosioni risuonarono nello spazio. L'Arca della Speranza sembrava un giocattolo che veniva scagliato via. I suoi scudi protettivi si incresparono e si agitarono, facendo volare delle scintille di energia.


Sotto la continua raffica di attacchi del Sovrano dei Saggi, le riserve di energia della nave spirituale stavano diminuendo rapidamente.


"Lord patriarca, ci rimane solo il 50% dell'energia!"


Un Empireo fece rapporto al patriarca celestiale. Dopo che il Sovrano degli Dei se n'era andato, il solo che poteva gestire questa situazione caotica era il patriarca dei celestiali.


I palmi del patriarca celestiale erano fradici di sudore, ma stava comunque controllano con calma la situazione. Non poteva agitarsi. Anche se era disperato e colto dal panico, non poteva mostrare il suo turbamento.


Non sapeva dove fossero andati il Sovrano degli Dei e Lin Ming, né cosa stessero facendo. Erano già scomparsi per un quarto d'ora, la nave spirituale non sarebbe resistita ancora a lungo!


In quel momento però il patriarca celestiale si irrigidì. Guardò scioccato fuori dall'oblò e vide un demone torreggiante uscire dalla nave per precipitarsi verso i saggi.


L'obiettivo di questo demone era Fame!


Anche se questa creatura nera era enorme, sembrava fin troppo piccolo in confronto a Fame che era grossa quanto un pianeta.


"Cos... cos'è quello?"


Il demone era fin troppo veloce; molti ebbero difficoltà a vedere il suo aspetto.


Era questo l'ultimo asso nella manica del Sovrano degli Dei?


Fu questo che pensò il patriarca celestiale. Ma non appena ci pensò, scoprì che il demone nero non si era lanciato verso il Sovrano dei Saggi Zaohua ma... sugli Empirei di massimo livello dei saggi!


"Mm? Questo..."


Il Sovrano dei Saggi Zaohua ne fu sbalordito. Sentiva l'aura di un abissale provenire da questo demone nero!


"Com'è possibile...?"


Il Sovrano dei Saggi Zaohua poteva a stento credere ai suoi occhi. Un abissale si era nascosto per tutto questo tempo tra i membri della razza degli dei?


Nei 33 Cieli, gli abissali erano un tabù. Le Bestie Divine potevano essere domate e costrette a diventare le bestie da contratto degli Empirei, ma un abissale non poteva essere soggiogato. Gli abissali erano creature incredibilmente malvagie. La loro intelligenza era relativamente bassa e spesso contavano sul loro istinto per gestire una situazione. Erano i nemici mortali di ogni forma di vita intelligente!


Naturalmente c'era sempre la possibilità che esistessero anomalie come Fame. Un abissale molto intelligente avrebbe potuto stabilire un contratto con una razza intelligente per ricavarne mutuo beneficio. Ma queste creature intelligenti spesso erano al picco dello stadio di Vera Divinità. Il Sovrano dei Saggi Zaohua non credeva che un abissale così potente si sarebbe alleato con una razza in declino come quella degli dei primordiali.


"Cosa sta succedendo..."


Il Sovrano dei Saggi Zaohua esitò. Nel frattempo però l'Empireo Primordius si era precipitato verso di lui con una velocità incredibile!


"Vuoi morire! In tal caso, ti divorerò!"


Il Sovrano dei Saggi Zaohua sogghignò freddamente. Uno spesso tentacolo di drago schizzò dall'enorme corpo di Fame. Questa frusta scattò attraverso decine di migliaia di chilometri, puntando verso il demone nero!


Il potere dietro questo colpo superava già il livello di un Empireo. Il Sovrano dei Saggi Zaohua voleva annientare questo misterioso demone nero e farlo diventare parte della carne e del sangue di Fame.


<em>Rah!</em>


Il drago di sangue spalancò le fauci, cercando di mordere Primordius!


In quell'istante, lo sguardo dell'Empireo Primordius emanò un intento omicida gelido! Anche se era ancora lucido, i suoi occhi erano già diventati rosso sangue!


<em>Roar!</em>


L'Empireo Primordius ruggì. Senza cambiare direzione, sfrecciò verso le fauci dell'enorme drago di sangue!


Così, la gigantesca testa avrebbe divorato l'Empireo Primordius!


Per un po', tutti i membri delle antiche razze si preoccuparono. Non sapevano quanto fosse forte l'Empireo.


Il Sovrano dei Saggi Zaohua sogghignò diabolicamente, ma Primordius rimase incredibilmente freddo e spietato.


<em>Ka ka ka!</em>


Accompagnati da due crepitii, due lunghi coltelli d'osso spuntarono dai gomiti dell'Empireo, allungandosi fino a diventare due enormi lame a luna crescente. Erano lunghe mille piedi e brillavano di luce nera. Sfrecciarono con uno slancio inarrestabile!


<em>Shua!</em>


Il vuoto si frantumò. L'Empireo Primordius entrò nelle fauci del drago di sangue e scomparì dalla vista!


Tuttavia, nel momento in cui il drago chiuse la bocca, due lame d'osso spuntarono dalle sue guance. Il sangue schizzò mentre le lame continuavano a sfrecciare verso il basso, inarrestabili!


Il sangue schizzò, tingendo il vuoto di rosso. Il tentacolo di drago si dimenò futilmente, ma di fronte all'Empireo Primordius la sua carne sembrava morbida come il tofu. Non poteva resistere alle lame d'osso!


Così la testa lunga migliaia di chilometri fu tagliata a metà!


"Cosa?!"


In quell'istante, sia i saggi che le antiche razze furono colti dal panico. Il demone che era apparso dal nulla aveva tranciato uno dei tentacoli di Fame!


Prima solo i decreti divini lasciati dal maestro della Strada Asura erano riusciti a ferire Fame!


"Che cosa sei?!"


Le pupille del Sovrano dei Saggi si rimpicciolirono. Poteva sentire un intento omicida terrificante provenire dallo sguardo del demone nero, come se serbasse un rancore profondo.


Quando era diventato nemico di un abissale?


Primordius non disse nulla. Le lame dei suoi gomiti continuarono a muoversi, facendo schizzare sangue. L'intero tentacolo era stato diviso a metà!


Dopo essere stato tagliato dal corpo di Fame, il tentacolo si ridusse in liquido rosso. Poi l'Empireo Primordius spalancò la bocca e apparì un vortice terrificante che divorò il sangue!


Primordius aveva divorato il tentacolo di Fame.


Fame era famosa per le sue capacità di divoramento, ma ora la sua carne e il suo sangue erano stati mangiati dall'Empireo Primordius!
                                


                                



