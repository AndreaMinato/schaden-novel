---
weight: 19110
title: Capitolo 1911 – Il Contrattacco Finale
pubDate: 2025-12-15T08:37:10.463Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda (Matteo) 0/5,
-Schadenfreude</em>


"Maledizione!"


Gli Empirei delle antiche razze iniziarono a disperarsi. I tentacoli d'osso di Fame erano estremamente potenti. Nemmeno l'attacco totale di un Empireo di massimo livello poteva tranciarne uno. Non solo, c'erano decine di questi draghi che legavano l'Arca della Speranza. Sarebbe stato impossibile liberarsi dalla sua presa!


"Cosa facciamo?" I membri delle antiche razze erano preoccupati. Molti guardarono il Sovrano degli Dei. Durante questo momento critico, questo vecchio sull'orlo della morte era rimasto il capo spirituale di tutti i presenti.


"Non fatevi cogliere dal panico!" Il Sovrano degli Dei fece un respiro profondo. Vicino alla morte, la voce del vecchio sembrava possedere uno strano fascino ipnotico che calmò tutti. "Abbiamo ancora una possibilità ed è anche la nostra ultima possibilità..."


Il Sovrano degli Dei tirò fuori l'ultimo Decreto Asura, la parola Sigillo!


Tra i tre decreti divini c'erano la parola Attacco, quella di supporto della Fede e l'ultima era Sigillo.


Ma sigillare...


Sembrava la più debole tra i tre Decreti Asura, perché aveva un potere combattivo inferiore che poteva essere usato solo per imprigionare.


Avrebbero potuto ribaltare le sorti della battaglia contando su di esso?


In quel momento il Sovrano degli Dei aveva iniziato a lanciare il suo attacco finale!


La Perla Primordiale assochilometriva ad un buco nero. Fluttuava sopra la testa del Sovrano dei Saggi Zaohua, traboccando di potere!


Il Sovrano dei Saggi spalancò le braccia, lasciando che l'energia inondasse il suo corpo. I suoi lunghi capelli volarono verso l'alto!


Sulla superficie del suo corpo apparirono degli strani sigilli di maledizione, ogni segno corrispondeva a quello della Perla Primordiale!


"Primordius, antiche razze, lasciate che usi questa Perla Primordiale per farvi imboccare la strada per l'inferno!"


Il tesoro emise una luce rossa nebbiosa. Il vuoto si deformò mentre emergeva una terrificante forza risucchiante!


L'Empireo Primordius ululò. Al precipizio tra la vita e la morte, iniziò a bruciare la sua essenza di sangue. In quanto abissale ed Empireo che aveva attivato le Nove Stelle del Palazzo del Dao, aveva un fisico potentissimo. Ora che aveva bruciato la sua essenza di sangue ci si poteva immaginare quanta forza avrebbe scatenato!


<em>Bang!</em>


L'energia primordiale e il potere di un abissale si scatenarono insieme. Ma, di fronte all'aura terrificante rilasciata dalla Perla Primordiale, la forza rilasciata dall'Empireo Primordius assochilometriva ad una lucciola di fronte alla brillante luna notturna, semplicemente insignificante.


Il vortice della Perla Primordiale divenne sempre più intenso. Tutti i praticanti di arti marziali vicini sentirono questa forza risucchiante spaventosa che sembrava capace di estrarre la loro essenza di sangue, voleva dissanguarli!


La Perla Primordiale era lo strumento divino che rappresentava l'essenza. Poteva divorare la carne e il sangue, ma le sue abilità non si limitavano a questo.


Nell'universo, l'essenza, l'energia e il divino rappresentavano separatamente la materia, l'energia e il Dao Celeste.


L'essenza corrispondeva a tutta la materia dell'universo.


Ora che il Sovrano dei Saggi la stava usando, poteva divorare tutto il creato!


Nemmeno la luce poteva sfuggire da questa forza traente. Sembrava un buco nero sconfinato dalla forza mistica terrificante.


<em>Paka! Paka!</em>


Lo spazio circostante si frantumò in enormi frammenti. L'attacco più potente dell'Empireo Primordius poté solo rallentare lievemente la Perla Primordiale per un momento e poi non ebbe nessun altro effetto.


"Dobbiamo evacuare!"


Gli Empirei saggi che avevano aiutato a bloccare l'Arca della Speranza si spaventarono vedendo il Sovrano dei Saggi usare il potere della Perla Primordiale. Temevano di essere trascinati nel buco nero e perire senza lasciare tracce!


.....


"È il momento. Questa è la nostra ultima possibilità..."


Sull'Arca della Speranza, il Sovrano degli Dei tirò fuori il decreto della parola Sigillo.


"Mi unirò a te..."


Il patriarca dei celestiali si alzò. Sapeva già che il Sovrano degli Dei aveva intenzione di sacrificarci e bruciare questo decreto divino.


Ma il Sovrano degli Dei da solo non era sufficiente.


"Sono passati quasi 100 milioni di anni. Ti accompagnerò... in quest'ultimo viaggio!"


Il patriarca dei celestiali sorrise mentre andava lentamente a fianco del Sovrano degli Dei.


Vedendo questo, i guerrieri delle antiche razze sembrarono avvilirsi.


Diwuhen e To Bagui tremarono. Lacrime iniziarono a scorrere per il viso di Wuyan. Lin Ming chiuse gli occhi. Volevano tutti dire qualcosa, ma alla fine rimasero in silenzio.


Perché stavolta non c'era più significato nell'aggiungere altro.


La parola Sigillo volò lentamente verso l'alto tra il Sovrano degli Dei e il patriarca dei celestiali.


I due vecchi volarono nel vuoto.


Il patriarca celestiale guardò il Sovrano degli Dei e disse: "Quando eravamo giovani abbiamo esplorato le rovine del regno primordiale insieme. Non ricordo quante volte abbiamo combattuto insieme. Anche quando ci siamo scontrati, è stato per la nostra gente. Tuttavia... mi superavi sempre di poco..."


Il Sovrano degli Dei scosse la testa: "È acqua passata. Oggi combatteremo di nuovo insieme, e sarà l'ultima volta che potremo lottare..."


I due vecchi sorrisero con sicurezza. Il decreto divino divenne sempre più brillante. Il Sovrano degli Dei chiuse gli occhi e disse: "Dovrò contare su di te. Non mi rimane molta energia."


"Lo so."


Dopo aver detto questo, i due capi delle antiche razze iniziarono a bruciare come due soli ardenti. La loro essenza continuò a fuoriuscire da ogni poro dei loro corpi, fondendosi con il Decreto Asura nero.


Ad ogni filo di essenza vitale, il decreto divino si accese sempre di più. Lentamente il bagliore divenne accecante. I corpi dei due anziani invece iniziarono ad irrigidirsi come la pietra e a disintegrarsi lentamente.


Il decreto divino nero iniziò ad espandersi con un ritmo incredibile. Antiche rune dall'aspetto semplice apparirono, ognuna di esse conteneva un vasto potere sconfinato. Una volontà antica sembrò fuoriuscire dai raggi di luce nera.


Questi bagliori contenevano l'aura sconfinata di un dio della guerra Asura, potenti quanto una prigione senza fondo.


<em>Hum!</em>


Lo spazio tremò. Mentre la luce nera si diffondeva, perfino lo spazio sembrò venire imprigionato. Luce, polvere, tutta la materia e l'energia, perfino le leggi primordiali sembrarono congelarsi. Era uno spettacolo sconvolgente.


Con un fruscio, i corpi dei due vecchi crollarono e si disintegrarono nell'aria. Le ultime briciole della loro sconfinata forza vitale ed essenza d'energia si fusero con il decreto divino abbagliante.


<em>Bang!</em>


Il decreto divino svanì dalla vista, rimase solo una misteriosa oscurità piena di tentacoli cupi come il vuoto che si agitavano.


Questi tentacoli contenevano trilioni di rune scintillanti. Affondarono nel vuoto, precipitandosi avanti...


Tutti i praticanti di arti marziali delle antiche razze si riempirono di tristezza. Per questo colpo si erano dovuti sacrificare due dei loro capi.


I due vecchi non dovevano più dare ordini in questa battaglia perché avevano già completato la loro missione. Se non avessero potuto vincere questo scontro, allora non avrebbero avuto motivo di esistere. E se avessero potuto vincere, le antiche razze sarebbero riuscite a scappare senza la loro guida.


.....


"Muori!" Il Sovrano dei Saggi Zaohua rivelò un sorriso freddo e crudele. Premette le mani in avanti, riversando tutta la sua forza nella Perla Primordiale.


<em>Bang!</em>


Il potere della Perla Primordiale aumentò ancora una volta, impattando completamente contro le barriere difensive che Primordius aveva provato a creare. Il vortice nero crebbe sempre di più, alla fine si trasformò in una sfera nera ampia migliaia di chilometri che poteva consumare ogni forma di vita nel cosmo!


Onde d'urto di energia si estesero attorno come decine di migliaia di stelle che esplodevano insieme. Tutti i pianeti vicini iniziarono a scoppiare come se fossero stati sommersi da una marea ribollente. Anche molte navi spirituali vicine iniziarono a scappare per evitare di essere risucchiate dal vortice.


Il buco nero formato dalla Perla Primordiale si sarebbe espanso incessantemente fino a divorare ogni cosa.


Perfino il Sovrano dei Saggi aveva dovuto consumare una quantità di energia così terrificante. Aveva quasi esaurito la sua energia e aveva difficoltà a controllare il colpo.


Ma proprio quando l'Empireo Primordius fu coperto da questo buco nero, una forza oscura e formidabile si lanciò dall'Arca della Speranza!


Questa forza cupa oscurò l'universo. Sembrava che fosse arrivato un sole nero pieno di tentacoli.


Quando apparì, vasti tratti dello spazio circostante furono imprigionati quasi all'istante. Anche le pure onde d'urto furono congelate. Perfino Fame e la Perla Primordiale furono avvolti dall'oscurità.


"Mm? Questo...!!" Il Sovrano dei Saggi capì che c'era qualcosa di strano. Scoprì che la strana forza oscura conteneva un'abilità sigillante inspiegabile. Era qualcosa di simile alla Perla Primordiale, aveva dei punti in comune con un buco nero, ma era diverso!


La Perla Primordiale aveva un potere divorante, ma questa forza oscura era un sigillo!


"Un Decreto Asura?!?!"


Il Sovrano dei Saggi Zaohua sussultò. Una forza così terrificante poteva essere dovuta solo ad un Decreto Asura!


Anche se il Sovrano dei Saggi sapeva che i membri della razza degli dei primordiali avevano dei simboli creati personalmente dal maestro della Strada Asura, non era sicuro di quali fossero i loro effetti.


Ma ora, sembrava che la funzione di questo decreto divino fosse di creare uno spazio naturale che superava le leggi dei 33 Cieli e sigillava ogni nemico al suo interno.


Il Sovrano dei Saggi Zaohua era stato già imprigionato e non riuscì ad evitare l'influenza del decreto. E sopratutto, il buco nero privo di controllo della Perla Primordiale era stato bloccato insieme a lui!


"Maledizione!"


Il Sovrano dei Saggi Zaohua capì finalmente il piano delle antiche razze. Era così arrabbiato che avrebbe pestato i piedi su un macigno!


"Spaccati!"


Il Sovrano dei Saggi Zaohua era infuriato. Non badò più all'Empireo Primordius, invece stimolò il buco nero della Perla Primordiale per liberarsi da questo spazio naturale!


<em>Ka ka ka!</em>


Il buco nero e le barriere spaziali si scontrarono. Un'energia di livello sconvolgente eruttò. Il Sovrano dei Saggi Zaohua voleva liberarsi da questo Decreto Asura!


Per un po' lo spazio sembrò venire inghiottito completamente!


Poi, risuonò un fragore dal decreto divino, come se fosse sul punto di collassare!


Dopo che il Sovrano dei Saggi Zaohua si era fuso con Fame, usando la Perla Primordiale stava quasi per rompere un Decreto Asura!


"Volete sigillarmi? Continuate a sognare!"


Una luce crudele e spietata brillò negli occhi del Sovrano dei Saggi Zaohua. Ma un momento dopo cambiò espressione. Guardò impotente un demone nero torreggiante precipitarsi su di lui a tutta velocità!


Anche l'Empireo Primordius era stato avvolto dalla parola Sigillo. Quando il Sovrano dei Saggi Zaohua aveva stimolato il buco nero della Perla Primordiale per liberarsi, anche l'Empireo Primordius si era districato dalle catene del buco nero. Ora era arrivata la sua occasione.


Però il suo obiettivo non era più Fame, ma il corpo principale del Sovrano dei Saggi Zaohua!
                                


                                



