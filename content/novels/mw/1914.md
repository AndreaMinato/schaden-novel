---
weight: 19140
title: Capitolo 1914 – Il più potente attacco congiunto
pubDate: 2025-12-15T08:37:10.464Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (Matteo) 0/5,
-Schadenfreude</em>


"Un metodo d'attacco diverso?"


Gli Empirei ne furono sorpresi. Che questa mossa avesse qualche rapporto con l'aura divina che Lin Ming aveva appena emanato?


Lin Ming disse: "Non ne sono sicuro, ma credo che nessuno sia davvero invincibile, non importa quanto è potente. Perfino il Sovrano dei Saggi Zaohua deve avere un punto debole."


Mentre parlava, Lin Ming non fece altre domande. Non c'era tempo di parlare visto che l'Empireo Primordius era sull'orlo della morte. Inoltre gli Empirei presenti avevano fiducia in lui.


Lin Ming aveva già creato fin troppi miracoli.


"Aiutatemi tutti!" La vitalità del sangue di Lin Ming iniziò ad agitarsi. Le Nove Stelle del Palazzo del Dao si aprirono completamente e il suo corpo emise dei forti scricchiolii mentre delle scaglie nere apparivano sulla sua pelle. Per operare il meglio possibile il cannone, aveva attirato il potere del sangue Asura!


I suoi vasi sanguigni e i suoi meridiani vennero inondati. La vitalità del sangue condensata e la sua energia straripò dai suoi pori, radunandosi a mezz'aria.


Non solo, il mare spirituale di Lin Ming iniziò a sussultare. La forza spirituale ruggiva in lui, condensandosi in pitoni viola che uscirono dalla sua anima. Tutta questa forza era il vero spirito di Lin Ming e ora lo stava riversando nel Divino Cannone Primordiale Asura senza riserve.


Lentamente, le rune sul cannone cominciarono ad emettere una luce gloriosa e brillante. I marchi iniziarono a fluttuare nell'aria, come innumerevoli stelle che giravano attorno al cannone, facendolo sembrare mistico e magnifico.


Solo la forza di Lin Ming era lontana dall'essere sufficiente. In quel momento, scie su scie di energia iniziarono a fluire nel suo corpo.


Queste forze erano profonde e vaste come il mare, tutte si riversavano in Lin Ming come enormi fiumi che poi iniziarono a scorrere nel Divino Cannone Primordiale Asura.


La fonte di questa energia erano gli Empirei delle antiche razze che stavano facendo del loro meglio per lottare per sopravvivere.


Avevano già aiutato Lin Ming ad attivare il Divino Cannone Primordiale Asura una volta. Ora che si stavano coordinando una seconda volta, per loro era già un processo familiare.


Nessuno di loro sapeva quale fosse il piano di Lin Ming, né sapevano quante possibilità di successo avesse.


In quel momento però nessuno di loro fece domande. Potevano solo avanzare disperatamente, bruciando la loro forza vitale senza esitare per ottenere il minimo raggio di speranza!


Molti Empirei delle antiche razze cominciarono a bruciare i loro fuochi vitali. La loro pelle iniziò a rinsecchirsi e invecchiarono.


Avevano già alimentato la formazione dell'Arca della Speranza per tutto questo tempo e avevano consumato una terrificante quantità di energia. La forza che stavano riversando in Lin Ming era tutto ciò che rimaneva loro.


Alcuni Empirei più anziani ebbero a stento la forza di rimanere in piedi e quasi si accasciarono a terra. Anche così però, continuarono a riversare il loro potere nella formazione.


L'intera Arca della Speranza era in silenzio. Nessuno parlò. Solo il suono della forza spirituale agitata riecheggiava nell'aria mentre tutti gli occhi erano puntati su Lin Ming.


.....


Lin Ming aveva bisogno di tempo per radunare la sua energia, ma in quel momento, nel corpo di Fame, l'Empireo Primordius stava esaurendo le forze e aveva difficoltà a continuare.


L'armatura d'osso nel suo corpo si era quasi corrosa ed era cosparso di ferite.


La carne di Fame tremò attorno all'Empireo, era diventato un muro che premeva su di lui. Questa forza terrificante poteva distruggere perfino uin pianeta e ora Primordius stava resistendo a questa pressione da solo!


<em>Crack!</em>


Con un forte crepitio, la lama d'osso destra dell'Empireo si spaccò mentre cercava di fendere la carne sempre più densa!


<em>Woosh!</em>


Dietro l'Empireo Primordius, i tentacoli rosso sangue lo inseguivano sempre più velocemente. Scavavano tunnel nel corpo di Fame, presto lo avrebbero raggiunto!


Il Sovrano dei Saggi Zaohua sorrise spietatamente. Anche se questa battaglia gli aveva fatto subìre gravi perdite, se avesse potuto catturare l'Empireo Primordius e divorare il suo corpo, avrebbe potuto recuperare un po' della sua essenza e della sua vitalità del sangue, facendolo recuperare molto più velocemente.


Ma proprio quando stava per uccidere l'Empireo Primordius, il suo corpo tremò e il suo sorriso si irrigidì.


"Intento omicida!"


Il Sovrano dei Saggi Zaohua spalancò gli occhi e si girò verso l'Arca della Speranza.


In quel momento la nave spirituale era calata nel silenzio. Il suo scudo protettivo era scomparso e ora stava contando solo sulle difese dello scafo per continuare.


Questo perché tutto il potere dell'Arca della Speranza si stava radunando nel Divino Cannone Primordiale Asura.


Sulla prua della nave spirituale, il cannone iniziò a tremare. Risuonò un forte ronzio simile ad innumerevoli cantilene.


Nella canna incredibilmente antica e misteriosa stava iniziando a condensarsi una forza terrificante che poteva distruggere miliardi di chilometri di spazio, trasformandosi in una luce accecante.


Questo bagliore divenne sempre più glorioso e magnifico, come una supernova. Ma stranamente non stava emettendo nessun suono, come se avesse inghiottito ogni altro rumore nell'universo.


Lo spazio si era ammutolito.


C'era solo una vasta luce bianca che inghiottiva ogni cosa e che si stava dirigendo verso il Sovrano dei Saggi Zaohua!


"Umpf!"


Il Sovrano dei Saggi Zaohua sbuffò freddamente. Aveva resistito a tre Decreti Asura, dei tesori superiori allo stadio di Vera Divinità che rappresentava la volontà del maestro della Strada Asura. Anche allora, aveva subìto solo gravi ferite. Così questo cannone operato da un gruppo di Empirei non rappresentava la minima minaccia per lui.


"Volete salvare Primordius? Scordatevelo!"


Il Sovrano dei Saggi Zaohua sogghignò con disprezzo. Voleva eliminare il problema alla radice, così avrebbe ucciso l'Empireo Primordius per primo anche a costo di rimanere ferito!


<em>Woosh!</em>


L'armatura d'osso lacerata dell'Empireo Primordius fu trapassata direttamente. Il sangue schizzò a fiumi!


L'Empireo tremò. Il suo sguardo vacuo si posò su una grossa enorme lancia d'osso che era penetrata attraverso il suo petto, causando un'enorme pioggia di sangue.


Anche adesso però non c'era tristezza, né rabbia, né rimpianto nello sguardo di Primordius.


Provava solo una ferma risoluzione.


Nel suo cuore poteva percepire l'aura dell'Imperatrice Celestiale Xuanqing. Nei suoi ultimi momenti, quella pallida e lieve forza spirituale aveva continuato ad accompagnarlo, mantenendo il suo cuore in pace.


Quando era entrato nel corpo di Fame, non l'aveva fatto con l'intenzione di distruggerlo. Era ben consapevole che sarebbe stato impossibile uccidere Fame con la sua forza.


Il motivo per cui si era lanciato in Fame, ignorando la corrosione della sua armatura e la pressione terrificante delle mura di carne, era per scendere il più possibile nelle sue profondità.


Poi... si sarebbe fatto esplodere dall'interno!


Si poteva radunare solo una volta tutta la sua forza vitale, il suo spirito e la sua energia per poi bruciarle... era l'attacco finale più forte e glorioso!


.....


"Cosa? Questo attacco...!"


Il Sovrano dei Saggi Zaohua prima pieno di disprezzo impallidì.


Poteva sentire un'aura capace di distruggere l'anima dal cannone. E l'aspetto più terrificante era che si stava concentrando... sul punto debole nel corpo di Fame!


In altre parole... sul marchio spirituale che il Sovrano dei Saggi aveva lasciato nell'abissale!


L'anima di Fame era stata sigillata dall'Empireo Sigillo Divino. Il Sovrano dei Saggi Zaohua aveva usato la Perla Primordiale per estrarre la carne e l'essenza di sangue di Fame e fonderla con il suo corpo. Questo era il metodo che aveva usato per stabilire una connessione con Fame. La ragione per cui era riuscito a controllare il corpo dell'abissale era per via del marchio spirituale.


La posizione del marchio spirituale non era troppo lontana dal corpo principale del Sovrano dei Saggi.


Lin Ming aveva riversato la sua forza spirituale nel Cubo Magico, usando il tesoro per sondare il nemico finché non aveva trovato questo punto debole!


La cannonata puntava verso quest'area!


Una volta che il marchio fosse stato cancellato, il Sovrano dei Saggi Zaohua avrebbe perso il controllo di Fame.


Non c'era nulla di veramente invincibile!


"Com'è possibile?!"


Il Sovrano dei Saggi Zaohua era scioccato. Fame aveva un corpo così enorme, era impossibile che il nemico avesse preso di mira questo punto per pura coincidenza.


Ma chi aveva scoperto la posizione del marchio spirituale?


"Umpf!"


L'espressione del Sovrano dei Saggi divenne feroce e orribile. Dopo diversi rumorosi schiocchi, apparirono decine di teste di drago rosse attorno!


Questi mostri vorticarono di fronte al Sovrano dei Saggi Zaohua, pronte ad intercettare la cannonata!


Il corpo mortale di Fame era estremamente formidabile. Il Sovrano dei Saggi Zaohua era sicuro di poter bloccare l'attacco, non importava che le antiche razze avessero scoperto il suo punto debole.


In quel momento però il Sovrano dei Saggi Zaohua cambiò di nuovo espressione. Poteva sentire un potere simile ad un vulcano nelle profondità di Fame.


"Primordius, sei impazzito?!" Il Sovrano dei Saggi fu colto dal panico. L'energia si stava radunando proprio dove si trovava l'Empireo.


Il corpo dell'Empireo Primordius si era gonfiato. La sua vitalità del sangue e la sua anima stavano bruciando come non mai. Nelle sue pupille c'era un intreccio di emozioni di libertà e risoluzione.


Di fronte a lui si condensò una debole forza spirituale che manifestò la figura dell'Imperatrice Celestiale Xuanqing.


La donna guardò l'Empireo Primordius con amore gentile.


Uno era un demone torreggiante e l'altra una dea spirituale priva di un corpo. Si abbracciarono, ma non sembrava affatto inappropriato, era la scena più commovente al mondo.


Una forza terrificante eruttò. L'Empireo Primordius ora aveva la forza di una Vera Divinità e si era impossessato del corpo di un abissale. Una volta che fosse esploso, ci si poteva immaginare quanto sarebbe stato potente lo scoppio!


Inoltre era nelle profondità di Fame e stava attaccando nel momento in cui il Sovrano dei Saggi Zaohua era più debole!


"MALEDIZIONE!!!!"


Ruggì il Sovrano dei Saggi Zaohua. Ma non poteva fermare l'Empireo Primordius.


<em>Bang!!</em>


Risuonò un'esplosione sconvolgente nell'abissale. Un'esplosione fece a pezzi un lato del suo corpo, causando un torrente sconfinato di carne e sangue!


La tempesta titanica di energia che l'Empireo Primordius aveva causato iniziò a lacerare tutto lo spazio attorno a lui.


Anche l'incantesimo attorno fu colpito da questa energia spaventosa, esplodendo all'istante!


Gli Empirei saggi vicini erano tutti fuggiti, ma molti Re del Mondo e Sacri Lord furono travolti, e morirono tutti miserabilmente!


La detonazione dell'Empireo Primordius aveva causato un'enorme ferita nel corpo di Fame. E, allo stesso tempo, il cannone sparò!


Stava puntando dritto verso il marchio spirituale lasciato dal Sovrano dei Saggi!


<em>Ca!</em>


Una luce divina capace di sciogliere ogni cosa inghiottì completamente il Sovrano dei Saggi Zaohua!
                                


                                



