---
weight: 1915
title: Capitolo 1915 – Marchio di una Vera Divinità
pubDate: 2025-12-15T08:37:10.464Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda (Matteo) 0/5,
-Schadenfreude</em>


La luce divina passò per il cosmo. Una tempesta terrificante di energia divorò ogni cosa, facendo collassare lo spazio in un raggio di un milione di chilometri e inghiottendo qualsiasi ostacolo sul loro cammino, deformando perfino i pianeti.


L'enorme vortice di energia aveva divorato quasi metà del corpo di Fame. Il Sovrano dei Saggi invece sembrava essere stato cosparso di acido, il suo corpo iniziò a sciogliersi rapidamente.


Luce divina spazzò via ogni cosa, coprendo perfino i raggi e le onde soniche. Ogni forma di energia fu inghiottita. Diverse navi spirituali dei saggi furono travolte da questo mulinello e si disintegrarono immediatamente. I numerosi Sacri Lord e anche Re del Mondo a bordo furono annientati senza lasciare nemmeno un osso!


E i loro Empirei cominciarono a scappare!


L'intero Universo Primordiale sembrava essere stato troncato a metà da questa spada divina, lasciando una terrificante cicatrice bianca nello spazio.


Al centro di questa fenditura bianca c'era una zona assolutamente vuota. Qualsiasi nave spirituale, Re del Mondo od Empireo erano svaniti senza lasciare traccia.


"Hou!"


Dalle profondità di questo enorme vortice risuonò un terrificante ruggito simile ad un coro di 10.000 Bestie Divine. Colossali onde soniche e tempeste spaziali si mischiarono al vortice, lacerando ogni cosa.


Era il grido di Fame; era chiaro che avesse sofferto un dolore straziante.


"Abbiamo ancora delle riserve di energia?"


Gridò Diwuhen nell'Arca della Speranza. La battaglia doveva ancora finire. Sia la nave spirituale che i praticanti di arti marziali al loro interno avevano consumato una quantità di energia spaventosa ed erano quasi esausti.


"Non ne rimane molta..."


Disse Wuyan, il sudore colava dalla sua fronte. Visto che molti degli Empirei avevano esaurito le forze, anche lei si era fatta avanti per dare il suo contributo.


In quel momento, accanto a Wuyan, il viso di Lin Ming era sbiancato. Il suo viso era imperlato di sudore e nelle sue pupille appariva e scompariva l'immagine di un cubo grigio. Ora però nessuno aveva l'energia per notare questo fenomeno.


"Ho consumato troppa energia..."


Lin Ming si accasciò sul tavolo di fronte a lui, ansimando. Aveva usato l'Occhio Daevico insieme al Cubo Magico. Così era riuscito a stento a localizzare il marchio spirituale che il Sovrano dei Saggi aveva riposto in Fame. Durante la cannonata di prima, tra i praticanti di arti marziali nell'Arca della Speranza, la persona più esausta era Lin Ming.


"Stai bene...?"


Chiesero con preoccupazione diversi Empirei. Lin Ming fece un cenno e disse a fatica: "Dobbiamo andarcene il prima possibile. Il Sovrano dei Saggi... non è morto!"


Lin Ming aveva usato il Cubo Magico per localizzare il marchio spirituale del Sovrano dei Saggi, così era estremamente sensibile alla sua presenza. Sapeva di non essere riuscito a cancellarlo durante il colpo di prima.


Dopo che il Sovrano dei Saggi si era fuso con il corpo dell'abissale, la sua forza vitale era diventata troppo terrificante! Perfino il Divino Cannone Primordiale Asura alimentato da numerosi Empirei e l'implosione causata da Primordius non erano riuscite a sconfiggerlo!


Sentendo queste parole, i membri delle antiche razze si raggelarono. In realtà si erano già preparati mentalmente al peggio. Dopotutto il nemico era troppo potente. Ma dopo aver visto l'attacco di prima e l'esplosione incredibile che aveva acceso l'universo, avevano iniziato a provare una lieve e selvaggia speranza. Tuttavia, anche questo barlume era scomparso e avevano difficoltà ad accettarlo.


Il patriarca celestiale, il Sovrano dei Saggi, l'Empireo Primordius, l'Imperatrice Celestiale Xuanqing... innumerevoli guerrieri avevano bruciato la loro forza vitale per resistere, ma alla fine erano riusciti solo a ferire gravemente il Sovrano dei Saggi.


"Non ancora, non è ancora finita, ce ne andiamo di qui!"


Gridò To Bagui. Riversò disperatamente tutto il suo potere divino nella formazione dell'Arca della Speranza e altri Empirei fecero lo stesso. Ora che erano arrivati al loro limite, dovevano usare la loro forza vitale!


E in quel momento, dal luogo in cui Fame era coperta dalla tempesta di energia, uno spesso tentacolo di drago fuoriuscì dal terrificante vortice nero, puntando dritto verso l'Arca della Speranza!


Il Sovrano dei Saggi stava di nuovo attaccando!


Era solo un tentacolo da cui colava sangue; chiaramente aveva subìto gravi danni.


"Vi... ucciderò... tutti!!" Questa maledizione piena d'odio risuonò per il cosmo!


Vedendo il tentacolo sfrecciare verso di loro, le espressioni degli Empirei dell'antica razza cambiarono. Sapevano che una volta che fossero stati legati, sarebbero stati spacciati!


C'erano ancora molti Empirei nell'esercito dei saggi. A causa dell'esplosione, si erano dispersi ed erano fuggiti più lontano che potevano. Non potevano sopportare le onde d'urto terrificanti come l'Arca della Speranza.


Al momento però, la tempesta di energia si stava indebolendo e gli Empirei che si erano allontanati stavano tornando rapidamente!


Se li avessero accerchiati, allora l'Arca della Speranza non sarebbe mai riuscita a scappare!


"Esplodi per me!"


Durante questa situazione critica, To Bagui tirò fuori un decreto divino giallo!


I tre Decreti Asura erano stati già usati. Ciò che aveva in mano era di livello da Vera Divinità superiore. Dopo essere stato riparato da Lin Ming, il simbolo aveva recuperato la forza di un tempo. Nelle mani delle antiche razze erano un'arma formidabile non inferiore ai Decreti Asura.


<em>Bang!</em>


Diwuhen aveva già bruciato sconsideratamente la sua essenza di sangue. Anche gli altri Empirei stavano riversando ogni briciolo di energia che avevano nella formazione dell'Arca della Speranza. L'energia ruggì e la nave spirituale tremò violentemente, per poi sfrecciare in avanti come un raggio di luce bianca!


<em>Woosh!</em>


Una forza incredibile eruttò. Dopo essere stata spinta avanti da questa propulsione, l'Arca della Speranza si trasformò in un raggio di luce divino che trapassò un milione di chilometri nel vuoto, inoltrandosi nelle profondità dell'universo!


Il blocco del Sovrano dei Saggi era stato già distrutto dall'esplosione. Per un po' l'Arca della Speranza nuotò come un pesce nel mare, volò come un uccello nell'aria, era una forza inarrestabile!


In termini di velocità, superava di molto gli Empirei saggi. Anche se il loro Sovrano si era fuso con l'abissale, il corpo di Fame era troppo grande e sarebbe stato difficile per lui inseguirli.


Inoltre il Sovrano dei Saggi aveva già subìto gravi ferite!


Da quando aveva raggiunto il picco dello stadio di Empireo, non si era mai ridotto in condizioni del genere.


"Maledizione!"


Lo spazio si lacerò e si allungarono dei tentacoli di sangue. L'enorme corpo di Fame fu spinto fuori con forza dal vortice spaziale.


Oltre metà della sua carne si era sciolta. Da lontano assochilometriva ad una mela piena di morsi.


Il sangue schizzava per il corpo dell'abissale come numerosi vulcani in eruzione. Lo spazio attorno era coperto da nebbia cremisi.


"Lin Ming, membri delle antiche razze, vi ucciderò tutti io!"


Fame era stata gravemente danneggiata e il corpo principale del Sovrano dei Saggi era fradicio di sangue. Era cosparso di ferite spaventose e la sua carne si contorceva come se nascondesse delle bestie feroci sotto.


Avrebbe avuto bisogno di un lunghissimo periodo di tempo per guarire!


"Sua maestà Sovrano dei Saggi!"


Molti Empirei si inginocchiarono di fronte al capo. Erano tutti pieni di paura. Questo combattimento era volto al peggio e ne erano più o meno responsabili. Temevano che il Sovrano dei Saggi li avrebbe biasimati per un accesso di collera.


"Cosa state a ciondolare? Inseguiteli!!"


Il Sovrano dei Saggi si incupì. Non si sarebbe mai immaginato che nella sua prima battaglia da quando aveva domato Fame, sarebbe stato ridotto in condizioni simili affrontando un gruppo di formiche.


Non solo era rimasto gravemente ferito, ma aveva anche lasciato che Lin Ming e le antiche razze scappassero.


Questa era una sconfitta disastrosa!


Gli Empirei saggi si scambiarono delle occhiate sbigottite. Avevano già visto quanto era veloce l'Arca della Speranza, non avrebbero potuto raggiungerla.


Nei grandi universi dei 33 Cieli, una volta che avessero perso di vista la nave spirituale, inseguirla sarebbe stato come cercare un ago in un pagliaio. Non era più facile a dirsi che a farsi?


Solo una Vera Divinità avrebbe potuto sondare un mondo con la sua percezione divina, soltanto così avrebbero avuto l'occasione di raggiungerli.


Ma ora non sapevano nemmeno in che direzione andare.


"Prendete questo!"


Il Sovrano dei Saggi Zaohua fece volare diverse tavolette di giada cremisi nelle mani degli Empirei di massimo livello. Quando le ricevettero, i guerrieri ne furono un po' stupiti.


Il Sovrano dei Saggi Zaohua disse con tono cupo: "Ho lasciato il mio marchio sulla loro nave spirituale. Se userete queste tavolette di giada, allora riuscirete a trovarli. Non sono altro che un gruppo di persone esauste. Catturateli e riportateli da me. Non mi importa chi dovrà morire nel processo!"


Durante quell'attacco finale, il Sovrano dei Saggi Zaohua si era già reso conto che probabilmente non sarebbe riuscito a trattenere le antiche razze. Così non aveva cercato di trattenerli così tanto, invece aveva lasciato un marchio di tracciamento sulla nave spirituale!
                                


                                



