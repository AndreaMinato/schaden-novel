---
weight: 1918
title: Capitolo 1918 – Ritorno (B)
pubDate: 2025-12-15T08:37:10.465Z
tags:
    - mw
---


<em>Capitolo regolare,
10 capitoli in coda (Matteo) 0/5,
-Schadenfreude</em>


"Sigillate la formazione e bloccateli, non lasciate nemmeno una fessura!"


Decine di Empirei saggi si radunarono. Inoltre c'erano molti Re del Mondo ordinari e Grandi Re del Mondo, con ancora più Sacri Lord radunati su navi spirituali che potevano combinare tutte le loro energie. Si erano coalizzati insieme per rafforzare l'enorme formazione, bloccando ogni via di fuga.


Con le sue riserve di energia quasi esaurite, la nave spirituale non aveva nessuna possibilità di rompere l'accerchiamento.


Tutti gli Empirei delle antiche razze erano solenni e silenziosi. Nessuno provò paura di fronte alla morte, invece aspettarono silenziosamente la loro ultima grande battaglia.


"Possiamo ancora usare il Divino Cannone Primordiale Asura?"


Diwuhen guardò Lin Ming, quasi non era riuscito a chiederglielo vedendo il suo viso pallido. Sapeva che il giovane aveva consumato fin troppa energia.


Lin Ming iniziò a riflettere. Temeva che perfino bruciando la sua anima con sconsideratezza non sarebbe riuscito ad attivare il cannone viste le condizioni degli Empirei delle antiche razze e le riserve di energia dell'Arca della Speranza.


Anche se fossero riusciti ad attivarlo in qualche modo, la cannonata sarebbe riuscita ad uccidere solo diversi Empirei; non avrebbe ribaltato le sorti della battaglia.


Erano all'angolo.


Mentre guardava fuori dall'oblò, ogni pollice della carne e del sangue di Lin Ming tremarono di dolore, sull'orlo del collasso.


Nell'Universo Primordiale si era unito ai numerosi guerrieri delle antiche razze, superando molte difficoltà insieme. Si erano sacrificati per ferire gravemente il Sovrano dei Saggi Zaohua e trovare un modo per salvarsi. Eppure sarebbe finito tutto qui?


Ad un solo passo!


Se fossero tornati nel Regno Divino, sarebbero riusciti a trovare l'umanità, a salvarsi!


"Capisco." Diwuhen annuì con fare cupo. "In tal caso non c'è altro da dire."


"Forse non potremo proteggere la nostra gente, ma almeno potremo preservare la nostra gloria."


"Forse non possiamo cambiare il nostro destino, ma almeno potremo usare il nostro sangue per incidere i nostri nomi nel fiume della storia!"


Mentre Diwuhen parlava, un brillante intento combattivo accese i cuori dei membri delle antiche razze.


"Da quando temiamo la morte?!"


"Preferirei morire con onore che vivere nell'infamia!"


I guerrieri delle antiche razze avevano rinsaldato la loro determinazione. In quel momento, i saggi fuori dall'Arca della Speranza avevano iniziato a muoversi.


"Questa battaglia è della massima importanza. Anche se il nostro successo è assicurato, non possiamo sottovalutarli. Attacchiamo insieme e assicuriamoci che nessuno di loro scappi!"


Era stato un Empireo saggio con una corona dorata a parlare. La sua espressione era fredda e spietata, il suo sguardo brillava con intento omicida.


"Attivate la grande formazione e distruggete lo scudo protettivo della nave spirituale!"


L'Empireo con l'abito rosso fece un cenno. Era l'alto comandante della razza dei saggi dell'esercito d'invasione del Regno Divino. Possedeva il sigillo militare e aveva il titolo di Generale dei Saggi, e questo gli dava la suprema autorità su questo esercito!


Aveva ricevuto da tempo un avvertimento dal Sovrano dei Saggi Zaohua. A questo branco di guerrieri che era fuggito dall'Universo Primordiale ormai mancavano le forze; sarebbe collassato al primo colpo. La loro sola speranza era quella misteriosa nave spirituale.


Ma dato che gli scudi si stavano per spegnere, non sarebbero riusciti a resistere ancora a lungo.


Diversi Empirei di massimo livello presero l'iniziativa.


Luci divine formate da ogni sorta di essenza astrale brillarono nel vuoto, espandendosi rapidamente come un mare dorato. In un istante, tutta l'energia primaria nel raggio di milioni di chilometri fu divorata.


Gli attacchi degli Empirei della razza dei saggi scintillavano come stelle. Innumerevoli rune brillanti piombarono verso il basso, impattando sull'Arca della Speranza.


In mezzo alle esplosioni, l'Arca della Speranza sembrava una barca in una tempesta impetuosa, rollava pericolosamente tra le onde!


Le onde d'urto dei colpi di palmo degli Empirei fece barcollare tutte le persone nella nave spirituale. Diversi Empirei esausti quasi caddero.


Lin Ming tremò violentemente, riuscì a riprendere l'equilibrio solo dopo un po' di tempo.


Gli Empirei che guidavano l'Arca della Speranza erano mortalmente pallidi. Fissavano tutti ansiosamente gli scudi protettivi fuori dalla nave spirituale. L'attacco di prima formato dalle tecniche di decine di Empirei si avvicinava a quello di una Vera Divinità. Gli scudi protettivi dell'Arca della Speranza non sarebbero riusciti a resistere a molti altri colpi.


Dopo che gli scudi si fossero frantumati, avrebbero dovuto iniziare uno scontro all'ultimo sangue con gli Empirei saggi!


"Se ci rimangono dei decreti divini, allora usiamoli tutti!" Disse con decisione Diwuhen mentre guardava lo spazio stellato fuori.


Avevano consumato tutti i Decreti Asura e quelli delle Vere Divinità superiori. Rimanevano solo quelli ordinari. Anche se erano più deboli, erano l'ultimo metodo che avevano per reagire.


<em>Rumble rumble rumble!</em>


L'Empireo saggio con la corona dorata mosse le mani. Un'ondata di attacchi si precipitò contro l'Arca della Speranza.


E, accanto a lui, il Generale dei Saggi mosse le mani a cerchio, radunando un'incredibile quantità di forza. Formò grandi scariche elettriche che sochilometrivano a draghi di saette.


Era chiaro che, tra tutti gli Empirei presenti, questi due erano i più forti!


Sotto la terrificante raffica di colpi di questi due saggi, le riserve dell'Arca della Speranza stavano per esaurirsi.


Nello spazio in lontananza, numerosi Empirei sogghignarono freddamente mentre guardavano con disprezzo la nave spirituale.


Non appena gli scudi dell'Arca della Speranza si fossero infranti, avrebbero assalito direttamente la nave spirituale e massacrato i membri delle antiche razze a bordo.


In quel momento però risuonò uno strano ronzio.


Una luce soverchiante fluì nello spazio come un fiume di mercurio, coprendo lo spazio di fronte a loro.


Questa luce conteneva un'aura spirituale incredibile. Fece tremare il vuoto e gli animi dei saggi.


Quando apparì, enormi tratti di spazio furono trafitti direttamente. Si precipitava in avanti come uno tsunami, annientando ogni ostacolo lungo il suo cammino.


"Mm?!"


L'Empireo vestito di rosso e quello con la corona si ritirarono rapidamente sentendo quest'aura divina.


Ma un Empireo non riuscì a schivare in tempo e fu travolto questa luce dorata!


"Nayou!"


Gridò l'Empireo con la corona dorata. La persona inghiottita dal bagliore era un suo amico, ma ora era stato disintegrato dall'attacco senza nemmeno lasciare delle ossa!


"Dannazione!" Lo sguardo dell'Empireo con la corona dorata si riempì di intento omicida. "Un decreto divino?"


Questi Empirei avevano già ottenuto informazioni sulle antiche razze. Sapevano che possedevano dei decreti divini lasciati da Vere Divinità. Perfino un Empireo non sarebbe riuscito a resistere!


"Umpf, disperdetevi! Voglio vedere quanti decreti divini avete..."


Il saggio con l'abito rosso strinse gli occhi. In ogni caso, questi profughi dell'Universo Primordiale erano già intrappolati in una formazione. Non importava che metodo avessero usato, non sarebbero riusciti a fuggire.


E dato che avevano ancora dei decreti divini, sarebbe stato meglio stare un po' più attenti e lasciare che li finissero lentamente.


In quel momento, l'atmosfera nell'Arca della Speranza era solenne. I decreti divini rimasti erano relativamente deboli e ce n'erano solo quattro. Il colpo di prima ne aveva consumato altri due, eppure erano riusciti ad uccidere solo un Empireo negli stadi intermedi. Era stato praticamente inutile.


E se l'esercito dei saggi si fosse disperso, allora avrebbe avuto ancora meno effetto. Usarli di nuovo sarebbe stato uno spreco.


<em>Rumble rumble rumble!</em>


I tonfi dovuti alla terrificante raffica di colpi si abbatterono di nuovo sullo scudo protettivo risuonarono ineluttabili. Molte delle rune della formazione erano collassate a causa degli impatti.


Gli Empirei delle antiche razze potevano già sentire il suono dello scudo protettivo che si rompeva.


Si sentirono stringere il cuore. Questo perché sapevano che era giunto il momento di uscire e uccidere finché non fosse arrivato il momento di perire.


Diwuhen e To Bagui strinsero ciascuno due dei quattro decreti divini rimasti. Individuarono un obiettivo: l'Empireo vestito di rosso, il Generale dei Saggi!


Sapevano di essere spacciati, ma prima di morire volevano bruciare la loro forza vitale e attivare i decreti divini, trascinando il Generale dei Saggi all'inferno insieme a loro!


Se avessero potuto ucciderlo, sarebbe stato un attacco ai saggi.


<em>Bang!</em>


Diwuhen sentì il suono dello scudo protettivo che si rompeva. Fece un respiro profondo e strinse la sua arma. Era pronto a lanciarsi in avanti e a bruciare ogni briciolo della sua forza vitale.


In quel momento però, dietro di lui, Lin Ming sussultò. Guardò fuori dall'oblò con incredulità.


"Aspettate... aspettate!"


Gridò all'improvviso Lin Ming. Molti Empirei delle antiche razze sussultarono, non sapevano cosa avesse scoperto il giovane.


"Cosa succede?"


Diwuhen e To Bagui seguirono lo sguardo di Lin Ming, ma fuori dall'oblò potevano vedere solo la vastità dello spazio e nient'altro.


Erano perplessi. Lin Ming aveva visto qualcosa che avrebbe potuto ribaltare la loro situazione anche se loro non vedevano nulla?


"Sta arrivando qualcuno!"


L'espressione di Lin Ming cambiò più volte, il suo sguardo era pieno di incertezza.


La sua percezione non poteva competere con quella di Diwuhen e di To Bagui, aveva sentito una voce che nessun altro poteva percepire. Era la voce di Xiao Moxian che stava usando il Collegamento Spirituale delle MIlle chilometri!


Era arrivata Xiao Moxian!


Non solo, c'erano anche i praticanti di arti marziali dell'umanità! Tuttavia... perché avevano scelto questo momento per arrivare?
                                


                                



