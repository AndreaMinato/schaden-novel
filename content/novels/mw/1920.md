---
title: Capitolo 1920 – La Potenza di Sogno Divino
pubDate: 2025-12-15T08:37:10.465Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (Matteo) 0/5,
-Schadenfreude</em>


"Ahahah!" Prima che l'Empirea Sogno Divino rispondesse, il Lord della Distruzione Celeste stava già ridendo selvaggiamente: "Credete di poterci massacrare come volete? Credi che non ucciderei voi cani e aspettassi invece che veniate a morderci? Oggi morirete tutti qui!"


Il Lord della Distruzione Celeste era già infuriato. Aveva represso la rabbia per tutti questi anni e la sua frustrazione era solo aumentata. Il Generale dei Saggi gli aveva causato innumerevoli guai, provocandolo costantemente con la prospettiva di una guerra totale, come poteva non arrabbiarsi per questo?


"Moriremo tutti qui? Di sicuro ti piace vantarti spudoratamente!" I diversi Empirei dell'esercito dei saggi iniziarono a ridere.


"Dato che volete morire tutti un po' prima, allora esaudirò il vostro desiderio. Ho sempre voluto vedere quanto siete forti, in particolare te, Sogno Divino. Ho sentito che sei un talento impareggiabile della tua era e che sei considerata il capo spirituale dell'umanità. Oggi mi farai vedere quanto sei capace!"


Il Generale dei Saggi si leccò le labbra, guardava con avidità Sogno Divino, come se potesse trapassare la foschia attorno alla donna e vederla direttamente.


Di fronte ad un comportamento così spudorato, l'Empirea si limitò a stendere la mano destra. Alla fine delle sue dita sembrarono radunarsi piccoli cristalli che formarono un loto di ghiaccio in fiore.


Aveva un'aura misteriosa e pareva che un vago rumore celeste stesse riecheggiando nell'universo.


Da un solo punto si diffuse per il resto del mondo.


Lo spazio divenne fioco e mistico. Delle luci irreali riempirono il mondo. Un arcobaleno di bagliori si diffuse attorno, confondendo i sensi.


Lo spazio di Sogno Divino!


Questo spazio si estendeva all'infinito, pareva contenere un qualche principio magnifico e terrificante.


Il Generale dei Saggi vestito di rosso si accigliò. Era stato avvolto direttamente da questo spazio.


Era impressionato. Sapeva bene che questa donna davanti a lui era la persona più vicina allo stadio di Vera Divinità tra la razza umana. Se non fosse stato per il fatto che il Regno Divino aveva perso le sue eredità, se quella donna non avesse scelto di intraprendere il sistema estinto della coltivazione dell'energia e del divino, allora forse sarebbe già diventata una Vera Divinità!


Il Generale dei Saggi strinse i pugni, un crepitio esplosivo riecheggiò dalle sue giunture. Il suo corpo diventò più grande e alto. Raggi dorati sfrecciarono dalle sue pupille ed emisero ondate di energia mistica. Questa era la metamorfosi di una delle grandi stirpi dei saggi.


Il generale non sottovalutò l'avversario. Aveva deciso di impegnarsi fin dall'inizio!


Dopo essersi trasformato, i suoi occhi dorati avrebbero potuto vedere attraverso ogni illusione. Era una tecnica di massimo livello della razza dei saggi.


In mezzo allo spazio di sogno divino fluttuavano innumerevoli corpi celesti e montagne divine.


Tra la foschia sconfinata, su ogni vetta era seduta una proiezione di Sogno Divino seduta a meditare. Ogni immagine emanava una vasta pressione e i loro sguardi brillanti come stelle puntavano verso il generale.


Ogni raggio di luce si trasformò in una moltitudine di Bestie Divine coperte di scaglie e con una volontà antica e distante. Queste creature ruggirono e si precipitarono verso il generale nemico.


Queste Bestie Divine e tutte le altre illusioni erano formate da sogni, ma erano incredibilmente vivide. Avevano il potere di Empirei e la forza di Bestie Divine.


La realtà era un sogno, il sogno era una realtà.


Nel campo di forza di Sogno Divino, qualsiasi pensiero dell'Empirea poteva trasformarsi in realtà!


Tutti i praticanti di arti marziali dalla parte degli umani guardarono ad occhi spalancati la scena. Questa era la prima volta che vedevano l'Empirea Sogno Divino combattere!


La razza degli dei aveva sentito da tempo della fama di Sogno Divino, ma non sapeva quanto era davvero forte.


Oggi finalmente stavano assistendo alla sua potenza!


"Un attacco illusorio?"


Il Generale dei Saggi sogghignò freddamente. I suoi occhi dorati emanarono una luce penetrante. Un trilione di dei suoi simboli invasero il mondo attorno, ma in un batter d'occhio furono tutti distrutti dall'infinita forza mistica che circondava l'ambiente circostante.


Le sue pupille dorate che potevano vedere attraverso ogni scudo erano state bloccate dalle incarnazioni di Sogno Divino e queste illusioni di Bestie Divine!


In un istante il generale vestito di rosso cambiò drasticamente espressione.


"Questo... com'è possibile?! Che questo spazio sia il mondo reale e non un'illusione?!"


Al Generale dei Saggi venne la pelle d'oca. Trasformare il mondo reale al solo pensiero, com'era possibile?


<em>Bang!</em>


Un drago si lanciò verso il generale nemico. I suoi artigli affilati erano appena sporti in avanti e squarciavano facilmente il vuoto, creando turbini letali.


Il Generale dei Saggi lanciò la testa all'indietro e ruggì. I suoi pugni erano duri come stelle, avevano uno slancio così formidabile da poter distruggere pianeti. In un solo respiro di tempo, aveva attaccato innumerevoli proiezioni, massacrando le Bestie Divine attorno a lui!


Ogni pugno causava gravi ferite ad una Bestia Divina o la distruggeva perfino.


Queste creature erano in generale lievemente più deboli di un Empireo di livello inferiore, ma i loro fisici erano incredibilmente resistenti. Ogni volta che una Bestia Divina cadeva, il Generale dei Saggi riceveva un contrattacco, scuotendo!


Inoltre presto si rese conto che le Bestie Divine distrutte si stavano riformando rapidamente, era un flusso continuo!


Il Generale dei Saggi vestito di rosso stava consumando una quantità considerevole di energia. L'Empirea Sogno Divino che era al centro dello spazio di Sogno Divino invece non aveva nemmeno mosso le dita. Teneva gli occhi socchiusi. Una lieve luce bianca e sacra la avvolgeva, simile a della neve. Dalla sua postura sembrava completamente tranquilla.


Non pareva che l'Empirea Sogno Divino si fosse sforzata affatto, in effetti la battaglia quasi non la riguardava, come se non avesse nemmeno iniziato ad attaccare.


<em>'Questo è il suo mondo, il suo campo di battaglia... se non posso romperlo allora la sua forza si rigenererà all'infinito e verrà sconfitto!'</em>


Il Generale dei Saggi ne fu scosso e pensò subito di aver capito i misteri elementari dietro questo mondo.


Trasformare il sogno in realtà, questo era il cosiddetto spazio di Sogno Divino, la sua abilità unica!


Finché il nemico fosse stato all'interno di questo campo di forza, allora l'Empirea sarebbe rimasta invincibile!


"Non ti stai sbagliando..."


Disse all'improvviso l'Empirea Sogno Divino. Con una sola occhiata era riuscita a capire cosa stava pensando il Generale dei Saggi. La sua voce maestosa conteneva un intenso intento omicida.


Il Generale dei Saggi si raggelò; com'era possibile?!


Erano entrambi Empirei di massimo livello, come poteva leggergli nel pensiero?


Quando guardò l'Empirea, tutta la sua sicurezza sparì.


Non poteva nemmeno nasconderle i suoi pensieri, era troppo terrificante!


"Ciò che pensi è il tu sogno. Nel mio spazio tutti i sogni si rivelano di fronte ai miei occhi. Non c'è un segreto che tu possa mantenere..."


Disse gelidamente l'Empirea Sogno Divino, sembrava che stesse annegando nel ghiaccio il Generale dei Saggi.


Lo spazio di Sogno Divino, come suggeriva il nome, era un mondo dei sogni sconfinato che aveva un effetto indescrivibile sulle menti.


Il Generale dei Saggi vestito di rosso si trovava in quest'area. Quando era rimasto scioccato, era caduto in un'illusione e quindi naturalmente era stato facile per l'Empirea Sogno Divino leggergli il pensiero.


Era un campo di forza terrificante!


Il Generale dei Saggi si sentì piccolo e incapace di nascondersi dal suo sguardo, come un bambino.


Se perfino i suoi pensieri erano stati svelati, come poteva combattere?


<em>'È davvero solo un Empirea?'</em>


 Pensò subito il Generale dei Saggi, iniziando ad inquietarsi.


E naturalmente l'Empirea Sogno Divino notò il difetto nella mentalità del nemico. Fece un cenno e l'intero spazio si incupì rapidamente, ogni fonte di luce svanì.


O ad essere più accurati, tutto era scomparso, riducendo il mondo in un caos spento.


"Soppressione!"


Una sola parola sembrò trasmettersi da sconfinati templi celestiali.


Una forza infinita si contrasse, trasformandosi all'istante in un enorme carattere (鎮) grande quanto una stella.


Con un forte rimbombo, perfino lo spazio e il tempo furono soppressi da questo simbolo.


Quando il Generale dei Saggi lo vide, ebbe la sensazione che innumerevoli stelle stessero premendo con forza sui suoi arti, immobilizzandolo fermamente.


Non poteva muoversi!


Di fronte a questo fenomeno, il generale sentì un orrore inspiegabile.


Le leggi dell'Empirea Sogno Divino sopprimevano non solo il suo corpo, ma anche la sua anima e la sua mente, immobilizzandolo. Se fosse stato colpito dal simbolo della soppressione che aveva radunato tutto il potere di questo campo di forza, allora probabilmente si sarebbe disintegrato senza nemmeno lasciare un briciolo della sua anima!


"Maledizione! Muoviti!"


Il Generale dei Saggi ululò. Strinse i denti e bruciò la sua essenza di sangue!


Ogni briciolo di essenza di sangue iniziò a tuonare. Sembrava che innumerevoli ruote divine vorticavano e ruggivano, volevano distruggere la forza mistica attorno.


Mentre bruciava la sua essenza di sangue, la forza del Generale dei Saggi ruttò. La forza mistica che lo legava iniziò a tremare e ad allentarsi!


<em>Ka ka ka!</em>




Il sigillo era stato quasi demolito dal generale!


Ancora impassibile, senza nemmeno aprire gli occhi, l'Empirea Sogno Divino fluttuò in avanti, una bellezza altera che emanava un bagliore sacrale.


Stese un dito bianco come la giada, disegnando con noncuranza un altro carattere della soppressione a mezz'aria!


Questo simbolo si espanse rapidamente, diventando anch'esso grande come una stella mentre si precipitava contro il Generale dei Saggi.


<em>Bang!</em>


Il vuoto tremò. Il carattere della soppressione impattò contro il Generale dei Saggi. L'universo sembrò collassare e tutto cadde nell'oscurità.


Il Generale dei Saggi ebbe la sensazione di essere stato colpito da milioni di pianeti. Le sue ossa si frantumarono e la sua carne bruciò. Aveva esaurito le forze per fermare questo carattere.


"No! Come posso essere ucciso da insetti come voi in un posto del genere!!"


Urlò il Generale dei Saggi, il suo sguardo era spaventoso. La maestosa e sconfinata energia dorata fuoriuscì dai suoi pori. Come innumerevoli draghi dorati che ruggivano, la sua aura eruttò con fare scioccante.


Sapeva che sarebbe stato spacciato se fosse davvero caduto nell'oscurità sconfinata dietro di lui e il mondo lo avesse schiacciato.


Ma non importava quanto lottasse, non riusciva a sbarazzarsi dei caratteri della soppressione sopra la sua testa.


Questo semplice simbolo conteneva una forza inesauribile che lo faceva annegare nella disperazione.


<em>Rumble rumble rumble!</em>


Un potere feroce divampò e lo spazio del sogno divino tremò. L'Empireo con la corona dorata aveva attaccato.


La carne della sua mano destra si era trasformata in una lancia rosso sangue che sfrecciava nel vuoto.


Questa lancia era lunga 10.000 piedi ed era incredibilmente spessa e affilata. Una sconfinata vitalità del sangue si espanse in ogni direzione come un'onda, così potente che emanava una forza mistica e stellare.


Apparteneva ad uno dei clan speciali della razza dei saggi. Il potere sovrannaturale della sua stirpe era questa lancia rossa. Era conosciuta come la picca più potente tra i saggi, capace di penetrare ogni ostacolo.


Aveva visto che il Generale dei Saggi stava per essere sconfitto da Sogno Divino e non aveva altra scelta se non aiutarlo.


Quando i praticanti di arti marziali duellavano, intromissioni o agguati non sarebbero stati affatto onorevoli, ma in quel momento come poteva preoccuparsene?


Mentre attaccava però l'Empireo con la corona dorata guardò Sogno Divino con sbigottimento. Era un'Empirea o una Vera Divinità?
                                


                                



