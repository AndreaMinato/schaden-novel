---
weight: 1921
title: Capitolo 1921 - L'Imperatore Shakya
pubDate: 2025-12-15T08:37:10.465Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (Matteo) 0/5,
-Schadenfreude</em>


<em>Weng weng weng!</em>


La lancia rosso sangue era inarrestabile. Passava attraverso il cosmo. Durante una dura battaglia tra Empirei al picco del loro stadio, un altro guerriero dello stesso livello aveva lanciato un attacco a sorpresa!


<em>Ca!</em>


Lo spazio di sogno divino fu squarciato. La lancia rosso sangue avanzò, puntando dritta verso la fronte di Sogno Divino.


La faccia dell'Empireo con la corona dorata era rossa; stava attaccando senza riserve!


L'Empirea Sogno Divino fluttuò all'indietro. Aprì i suoi splendidi occhi e iniziò a mormorare una melodia.


Anche se era un suono leggero, era incantevole.


Lo spazio attorno sembrò reagire meravigliosamente a questa melodia.


La luce iniziò a brillare nello spazio nero come la pece.


Immediatamente la melodia celeste fluì dal corpo dell'Empirea come della luce che ravvivava un mondo cupo.


Un bagliore sublime illuminò lo spazio vuoto. Apparirono delle Vere Fenici danzanti.


Ogni sorta di spettacolo iniziò a comparire nell'universo scuro.


Vedendo questo, le pupille di Lin Ming si contrassero.


La Melodia Immortale del Sogno e dell'Anima!


Nell'Incontro di Arti Marziali Assoluto, Lin Ming aveva affrontato personalmente questa tecnica, era stato per questo che aveva pareggiato con lei.


Non appena iniziò a risuonare questa melodia misteriosa, apparì un intenso intento omicida.


Nelle mani dell'Empirea Sogno Divino, la Melodia Immortale del Sogno e dell'Anima era molto più formidabile della versione di Bing Meng.


Montagne divine apparirono nell'illusione incantevole, fluttuando su e giù a mezz'aria. Torreggianti alberi spirituali svettarono nel cielo, altissimi.


Queste montagne fluttuavano sopra i pianeti, che ruggirono mentre impattavano contro la lancia rosso sangue.


Le Vere Fenici batterono le ali e le loro fiamme divamparono, circondando l'Empireo con la corona dorata.


Le fiamme impetuose bruciarono nel vuoto, sembrava che stessero erodendo una tenda di carta nere.


L'Empireo con la corona dorata tremò. A causa del calore, la sua carne e il suo sangue sembravano ribollire. Quando la lancia rossa fu colpita da quei pianeti, iniziò a crepitare.


Non furono solo gli Empirei degli dei primordiali a rimanere scioccati, anche quelli umani erano sbigottiti!


"Sembra che Sogno Divino abbia fatto dei progressi..."


Il Lord della Distruzione Celeste e il Budda Senza Limiti avevano solo sentito voci riguardo al prestigio e alla forza di Sogno Divino. Nessuno dei due l'aveva vista davvero combattere.


Nel Regno Divino, nonostante l'Empirea Sogno Divino avesse usato il suo campo di forza in passato, era sempre sembrato etereo e meraviglioso, pieno di un ritmo mistico e un raffinato senso estetico. Non aveva mai mostrato un intento omicida così terrificante!


I guerrieri umani avevano capito che l'Empirea Sogno Divino stava lottando con tutta sé stessa, senza la minima riserva.


Stava affrontando due Empirei di massimo livello da sola. Ed era ovvio che li stesse battendo. Era una forza inimmaginabile!


Il Lord Distruttore Celeste e il Budda Senza Limiti si sentirono di gran lunga inferiori rispetto a lei.


"Come può essere così forte?!" Un altro Empireo saggio intervenne. Un grande arco nero apparì nelle sue mani.


Avanzò per il vuoto. Il suo sangue schizzò, formando una freccia di sangue.


L'arco si tese sempre di più con un profondo ruggito. Tutta la luce nello spazio attorno sembrò radunarsi sulla punta del dardo, facendo tremare l'ambiente circostante.


Si radunò una forza sconfinata che mirava verso la distante Empirea Sogno Divino.


La punta della freccia cominciò a tremare. Delle increspature nere come la pece si diffusero in ogni direzione.


Era una forza incredibile, dava la sensazione di poter trapassare perfino il cosmo, era un attacco completamente irresistibile.


Tutta la luce nel raggio di un milione di chilometri cominciò ad ondeggiare e a distorcersi. L'essenza delle stelle iniziò a convergere sulla punta della freccia.


Si radunò sempre più energia. La freccia cominciò ad ululare mentre appariva un bagliore nero attorno.


<em>Woosh!</em>


La freccia divina rossa come il sangue sfrecciò per lo spazio e svanì senza lasciare traccia.


Questo attacco annientante arrivò al confine dello spazio di Sogno Divino.


Una volta che il dardo avesse raggiunto il suo obiettivo, sarebbe stato tre contro uno.


Tre Empirei al picco del loro stadio contro Sogno Divino!


In quel momento fiorì una luce. Un diagramma dorato buddista si allargò per lo spazio. Era incredibilmente ampio e scintillava con luce eterna, bagnando lo spazio circostante con il suo calore.


Piccoli budda apparirono in mezzo alla luce.


Erano seduti a gambe incrociate e recitavano antichi testi.


Le formule conversero, facendo tremare il mondo.


Il grande diagramma buddista si scontrò con la freccia nera come la pece.


Risuonarono delle esplosioni che illuminarono l'ambiente attorno.


Alla fine il dardo nero svanì, completamente sommerso dal bagliore.


"Così tanti contro una persona, credete che non ci sia nessun altro tra i ranghi della mia razza?" Risuonò una voce fredda nello spazio. Era stato l'imperatore Shakya a parlare!


Flutttuava al centro dell'enorme diagramma dorato. Il suo bel viso era pieno di intento omicida raggelante.


Si diceva che, nonostante fosse giovane, la forza dell'Imperatore Shakya superava già quella del Budda Senza Limiti. Era il maestro numero uno del Monte Potala!


In mano teneva un barlume di luce nera che poi fu cancellato come una candela che veniva spenta.


La sua aura era profonda e inespugnabile come una prigione, incredibilmente misteriosa. La rabbia che stava trasparendo dalla sua espressione sembrava un vulcano che stava per eruttare.


L'Imperatore Shakya aveva bloccato quella freccia sconvolgente, scioccando gli Empirei saggi, in particolare quello che aveva scoccato la freccia mostrò un'espressione solenne.


Il dardo che aveva sparato era stato condensato dalla vitalità del sangue e l'energia di un Empireo di massimo livello. Non sapeva quanta forza doveva aver usato per bloccarla, ma doveva averne consumato almeno l'80%.


Il corpo dell'Imperatore Shakya emetteva un bagliore accecante, come un grande sole.


Aprì gli occhi e una luce buddista vorticò nei suoi palmi, formando una vasta ruota dharmica.


Al centro di questa ruota apparirono sei masse di potere, ognuna conteneva la forza irresistibile di un Samsara.


In mezzo ad ogni massa di potere apparì la figura dell'Imperatore Shakya.


<em>Whorl whorl whorl!</em>


Queste figure emanavano una luce che distorceva il vuoto. Questo bagliore copriva il mondo come un vortice sconfinato.


<em>Bang!</em>


I sei imperatori Shakya al centro di questi sei Samsara si coalizzarono con l'originale. Iniziarono a fronteggiare l'Empireo di massimo livello con l'arco nero come la pece.


Questa era una battaglia feroce!


"Vuoi morire!"


L'Empireo si infuriò. Incoccò l'arco e sparò altre frecce.


<em>Woosh! Woosh! Woosh!</em>


Ombre nere come la pece squarciarono il vuoto, portando con loro uno slancio sconvolgente mentre apparivano milioni di raggi neri.


Questi bagliori cupi provenivano dall'Empireo saggio che lanciava un dardo dopo l'altro.


Ogni freccia era infusa con essenza di sangue, avrebbe potuto trapassare facilmente un pianeta.


Ma queste frecce potenti erano inutili di fronte all'Imperatore Shakya.


Ogni dardo veniva fermato dalla luce sconfinata del diagramma buddista, sciogliendosi.


Le sei grandi personificazioni dell'Imperatore Shakya formarono un diagramma buddista con il loro corpo principale. Ogni Imperatore Shakya era avvolto da un intento marziale, in totale erano sette; erano la base delle sue arti marziali!


In passato, l'Imperatore Shakya si era diviso in un miliardo di personificazioni, ognuna di esse aveva compreso alcuni dei sette intenti marziali e alla fine li aveva fusi insieme. Nel campo delle arti marziali, aveva già raggiunto il picco. Era impossibile per gli altri superarlo sotto questo aspetto!


I sette strati di intenti marziali si erano evoluti all'improvviso in sei Samsara. Un potentissimo significato del Grande Dao vorticò nello spazio.


I suoi pugni erano come pianeti, le sue pupille come soli. La sua aura vasta e sconfinata imprigionò il mondo circostante, sopprimendo l'ambiente attorno.


La luce buddista inesauribile fuoriuscì dal suo corpo, lottando brutalmente contro l'Empireo saggio.


<em>Bang! Bang! Bang!</em>


Le esplosioni continuavano incessanti.


L'Empireo saggio che attaccava usando tecniche di tiro con l'arco fu spinto all'indietro più e più volte a causa della raffica di colpi di Shakya. Il vuoto continuava ad esplodere.


La pressione su di lui aumentava ad ogni passo. La sua espressione diventò sempre più cupa!


Questo Empireo riusciva a difendersi a stento dall'Imperatore Shakya. Anche se non poteva competere con lui, la differenza tra di loro non era troppo vasta; non sarebbe stato sconfitto immediatamente.


Quando si girò però vide Sogno Divino che combatteva contro due dei suoi compagni e scoprì che la loro situazione era ancora peggiore della sua!


La forza dei due poteva essere considerata il pinnacolo per gli Empirei della loro razza, eppure erano stati messi alle strette da Sogno Divino e stavano rischiando la vita.


Bisognava sapere che sarebbe stato difficile per un Empireo di massimo livello morire a meno che non fosse stato attaccato da una Vera Divinità.


"Dovremmo ritirarci!"


Disse l'Empireo con l'arco agli altri due tramite una trasmissione del suono. Era già impossibile per loro vincere. Rimanere qui avrebbe solo causato loro delle perdite.


Il Generale dei Saggi resistette disperatamente all'attacco del simbolo, strinse i denti e mandò una trasmissione del suono:


"Ritiriamoci!"


Gli Empirei saggi provarono umiliazione. In tutti questi anni avevano vagato con fare tirannico per il Regno Divino e anche gli Empirei umani avevano paura di loro. Eppure oggi erano stati sconfitti!
                                


                                



