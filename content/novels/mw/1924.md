---
weight: 19240
title: Capitolo 1924 – Re Divino Tiangang
pubDate: 2025-12-15T08:37:10.466Z
tags:
    - mw
---


<em>Nel caso non l'aveste notata vi propongo un'altra delle serie di cui mi occupo, nell'attesa del capitolo regolare o sponsorizzato di turno: 
<a href="https://www.novelleleggere.com/2020/06/10/capitolo-1-sono-il-re/" rel="noopener" target="_blank">https://www.novelleleggere.com/2020/06/10/capitolo-1-sono-il-re/</a>
L'originale è stato tradotto tutto e a meno che non mi venga un colpo e rimanga stecchita, ovviamente ho intenzione di portarla a termine, come ho fatto con Coiling Dragon e come farò con le mie altre serie.</em>


<em>Capitolo sponsorizzato, ringraziamo Matteo!
4 capitoli in coda (Matteo) 0/5,
-Schadenfreude</em>


Universo Primordiale, nelle sue profondità infinite...


Oltre venti Empirei saggi in uniforme da combattimento avevano creato una grande formazione della Buona Fortuna nello spazio in cui era nascosto il loro sovrano.


Inoltre c'erano molti Re del Mondo e Sacri Lord. Erano distribuiti per i confini della formazione e la stavano sostenendo.


Gli Empirei saggi erano incupiti.


Questo perché il Generale dei Saggi aveva ricondotto qui i resti del suo esercito sconfitto.


L'Empireo con la corona dorata era perito e il Generale dei Saggi era stato costretto a bruciare la sua essenza di sangue, facendo calare la sua coltivazione. Per i saggi era una sconfitta disastrosa e senza precedenti.


Ma solo mentre queste truppe sconfitte tornavano nell'Universo Primordiale avevano saputo che il Sovrano dei Saggi era rimasto ferito durante lo scontro con le antiche razze e Lin Ming.


Questo li lasciò sbigottiti.


Il Sovrano dei Saggi Zaohua era una figura sbalorditiva anche tra le Vere Divinità. Come avevano potuto ferirlo?


"Sua maestà Sovrano dei Saggi, lei..."


Il Generale dei Saggi era pieno di amarezza. Era tornato con rabbia, voleva riferire la situazione al Sovrano dei Saggi così che mobilitasse il suo esercito per invadere il Regno Divino.


Ma gli era stato riferito qualcosa di incredibile.


"Sua maestà è in isolamento, nessuno può vederlo!"


Dissero gli Empirei responsabili per la protezione di quest'area. Il Generale dei Saggi vestito di rosso deglutì, la situazione era problematica.


La razza dei saggi era almeno dieci volte più potente di quella degli dei primordiali, come mai la battaglia era finita in modo così strano?


Ora il Generale dei Saggi poteva solo aspettare.


Immaginava che questo periodo di isolamento non sarebbe stato breve, sarebbe durato almeno due o tre anni.


In quel momento arrivò un'aura terrificante, pesante come una tempesta galattica.


Sotto questa pressione tremenda, tutti i Sacri Lord e i Re del Mondo furono costretti ad inginocchiarsi.


Anche se gli Empirei della razza dei saggi erano in condizioni migliori, provarono comunque paura. Senza dubbio questa sorta di pressione poteva solo appartenere ad una Vera Divinità!


Tutti i saggi si inchinarono rapidamente verso il vuoto.


Sentivano un vasto mare di essenza astrale gonfiarsi verso di loro. Era la prova che stava arrivando una Vera Divinità saggia!


Il vuoto tremò. Un enorme volto apparì ad un milione di chilometri di distanza. Il suo viso sembrava fatto di metallo, solenne e potente, aveva un temperamento sorprendente!


Quando lo videro, i praticanti di arti marziali rabbrividirono.


Il Re Divino Tiangang!


Nei sette Cieli dei saggi c'era più di una Vera Divinità.


Generalmente parlando, le Vere Divinità dei saggi erano estremamente misteriose. Si mostravano raramente in pubblico e la gente comune non sapeva nemmeno quante Vere Divinità c'erano o quali fossero i loro titoli.


"Re Divino Tiangang, uno dei Re Divini nascosti. Si dice che sia cento milioni di anni più vecchio di sua maestà il Sovrano dei Saggi!"


"Re Divino Tiangang, non... dovrebbe essere venuto per... attaccare il Sovrano, vero..."


Diversi sottoposti di Zaohua al picco dello stadio di Empireo deglutirono mentre ci pensavano.


Secondo le dicerie, il Sovrano dei Saggi Zaohua era in pessimi termini con il Re Divino Tiangang. Si diceva che potevano aver combattuto prima e non sarebbe stato sorprendente se ci fosse qualche sorta di conto in sospeso tra di loro.


Ora che il Re Divino Tiangang era arrivato, se si fosse voluto vendicare, allora gli Empirei di postazione qui avrebbero potuto solo fissarlo impotenti mentre attaccava il Sovrano dei Saggi Zaohua.


"Sua maestà Tiangang..."


Diversi Empirei lo salutarono con timore reverenziale.


"Fuori dai piedi!"


Gridò il Re Divino Tiangang e questi Empirei furono spazzati via. Riuscirono a riprendere l'equilibrio a stento mentre si sentivano impotenti.


Erano sottoposti del Sovrano dei Saggi Zaohua. Era improbabile che il Re Divino Tiangang avesse una buona impressione di lui.


Il Re Divino Tiangang volò lentamente verso la distorsione spaziale in cui si era nascosto il Sovrano dei Saggi Zaohua e sogghignò.


Con un mero pensiero, un'enorme mano metallica si estese dallo spazio. La mano si spostò e squarciò facilmente la distorsione spaziale in cui si era isolato il Sovrano dei Saggi Zaohua. Poi entrò!


I molti Empirei potevano solo rimanere a guardare. Non potevano, né osarono intervenire. Potevano soltanto sperare con fervore che non scoppiasse una battaglia.


Se il Sovrano dei Saggi Zaohua fosse stato messo alle strette, allora avrebbe fatto esplodere il corpo di Fame. In tal caso, tutti gli Empirei qui sarebbero periti a causa dello scoppio!


.....


Nell'oscurità sconfinata, si incontrarono due ombre. Una di esse era il Re Divino Tiangang e l'altra era il Sovrano dei Saggi Zaohua.


Il Re Divino era davvero enorme, sembrava un pilastro di metallo. Era completamente glabro, non aveva nemmeno le ciglia. Il suo cranio assochilometriva a cristallo lucidato, abbastanza traslucido che si poteva scorgere il cervello dentro la scatola cranica. Il suo aspetto era estremamente unico.


"Zaohua!"


La voce del Re Divino era fredda come il metallo mentre riempiva la distorsione spaziale: "Come ti sei ridotto così? Non eri sempre il più bravo? Hai chiamato me e Piaoyu, è per implorare aiuto?"


Il tono del Re Divino Tiangang era pieno di derisione. Inaspettatamente era venuto qui su richiesta del Sovrano dei Saggi Zaohua.


Il sovrano guardò Tiangang con fare impassibile. Si limitò a dire gelidamente: "E Piaoyu?"


Il Re Divino Tiangang sollevò la mano destra e giocherellò con una piuma. Disse pigramente: "Non pensava che ci fosse bisogno di vederti, ma naturalmente potrà sentirci."


"È così... capisco." Piaoyu non aveva accettato il suo invito, ma il Sovrano dei Saggi Zaohua non ci badò. Tra i sette Cieli della razza dei saggi in realtà c'erano tre Vere Divinità.


 Piaoyu era l'unica donna tra di loro e la sua posizione era sempre stata un mistero. Era andata in isolamento molto tempo fa e diversi Empirei di massimo livello non sapevano nemmeno della sua esistenza.


Il Sovrano dei Saggi Zaohua guardò il Re Divino Tiangang e disse senza fretta: "Il motivo per cui vi ho chiamato oggi è perché voglio che conduciate gli eserciti per schiacciare il Regno Divino ed annientare l'umanità!"


Anche se il Sovrano dei Saggi Zaohua era ferito, la sua voce era così piena di energia da fare tremare il vuoto.


Il Re Divino Tiangang spalancò gli occhi, poi iniziò a ridere: "Ahahahah! Ho sentito bene? Vuoi che io e Piaoyu annientiamo l'umanità? Perché? Non provare ad usare come pretesto gli interessi della nostra razza per ingannarmi. Anche se ci sono dei vantaggi nel sterminare l'umanità, non è affatto rilevante per me. So che vuoi annientare l'umanità per raggiungere i tuoi obiettivi, perché dovremmo degnarci di aiutarti?"


Disse con fare aggressivo il Re Divino Tiangang. Il Sovrano dei Saggi Zaohua divenne silenzioso, poi stese la mano. Sopra il suo palmo roteò lentamente una perla nera con delle linee rosse, era la Perla Primordiale.


Vedendola, gli occhi del Re Divino Tiangang iniziarono a brillare. Questo strumento divino era un oggetto inestimabile per un coltivatore della trasformazione del corpo!


"Tu..."


"Se mi aiuterete, allora vi darò in prestito questa perla per un milione di anni! Ma ho una condizione, quando distruggerete l'umanità, dovete assicurarvi di uccidere Lin Ming!"


La voce del Sovrano dei Saggi era piena di intento omicida. Il motivo per cui aveva chiamato frettolosamente le altre due Vere Divinità era perché aveva un brutto presentimento.


Aveva la sensazione che Lin Ming avesse riportato qualcosa di importante all'umanità. Se non avesse potuto annientarli subito, allora avrebbe incontrato problemi continui. Avrebbe dovuto eliminare il problema dalla radice.


In particolare Lin Ming! La sua esistenza riempiva di inquietudine il Sovrano dei Saggi Zaohua.


Era un'incognita. Un mero Sacro Lord al picco del suo stadio era riuscito ad avere un impatto così grande sulla guerra tra i saggi e le antche razze. Se avesse potuto crescere, sarebbe diventata una disgrazia per loro.


Prima aveva ignorato Lin Ming a causa della sua coltivazione. Ora era disposto a fare di tutto per ucciderlo!


"La Perla Primordiale..."


Il Re Divino Tiangang guardò con avidità lo strumento divino.


"Quindi? Vuoi tenertela per sempre?" Il Sovrano dei Saggi Zaohua sogghignò freddamente ma non ritrasse la perla. Si limitò a guardare con ostilità il Re Divino e disse: "Vuoi coalizzarti con Piaoyu per uccidermi mentre sono ferito e rubare la Perla Primordiale?"


Il Sovrano dei Saggi Zaohua aveva rivelato ciò che il stava pensando il nemico. Il Re Divino si limitò a sorridere lievemente e non rispose.


"Puoi provarci! Ma ho dei modi per fartelo rimpiangere!"


Mentre parlava, l'enorme corpo di Fame iniziò a contorcersi sotto di lui, facendo eruttare innumerevoli fontane di sangue.


Le pupille del Re Divino Tiangang si strinsero. Osservò il Sovrano dei Saggi Zaohua con sempre più sospetto.


Non sapeva che assi nella manica avesse, ma era certo che avesse qualche segreto.


Sospettava perfino che questo mistero riguardasse gli abissali.


In ogni caso, anche se si fosse coalizzato con Piaoyu per attaccare il Sovrano dei Saggi, non sarebbe stato pienamente sicuro di poter vincere. Era questo ciò che gli suggeriva l'istinto.


Per raggiungere lo stadio di Vera Divinità bisognava accumulare destino come non mai. In questa condizione, un guerriero avrebbe potuto sentire delle vaghe premonizioni che, anche se non erano sempre accurate, erano estremamente preziose.
                                


                                



