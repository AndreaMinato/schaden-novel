---
weight: 19250
title: Capitolo 1925 – Crisi Assoluta
pubDate: 2025-12-15T08:37:10.466Z
tags:
    - mw
---


<em>Nel caso non l'aveste notata vi propongo un'altra delle serie di cui mi occupo, nell'attesa del capitolo regolare o sponsorizzato di turno: 
<a href="https://www.novelleleggere.com/2020/06/10/capitolo-1-sono-il-re/" rel="noopener" target="_blank">https://www.novelleleggere.com/2020/06/10/capitolo-1-sono-il-re/</a>
L'originale è stato tradotto tutto e a meno che non mi venga un colpo e rimanga stecchita, ovviamente ho intenzione di portarla a termine, come ho fatto con Coiling Dragon e come farò con le mie altre serie.</em>


<em>Capitolo sponsorizzato, ringraziamo Matteo!
3 capitoli in coda (Matteo) 0/5,
-Schadenfreude</em>


Quattro mesi dopo, Monte Potala.


Questa era la terra sacra di Empirei più gloriosa e antica nella storia dell'umanità. Si poteva sentire profondamente la storia dietro questo territorio. Le case, i corridoi tortuosi, i dipinti e anche le piastrelle; era tutto marchiato dalla storia.


3,6 miliardi di anni fa, la Vera Divinità che capeggiava l'umanità, Sigillo Divino, era morta. La maggior parte degli Empirei era morta in battaglia e le loro organizzazioni di Empirei erano state distrutte insieme a loro, scomparendo per sempre tra le sabbie del tempo.


Tuttavia il Monte Potala era rimasto intatto. Nelle loro librerie dei padiglioni erano stati radunati numerosi antichi testi sulle arti marziali. Tutto questo giocava un ruolo vitale nel continuo sviluppo della civilizzazione delle arti marziali.


In quel momento, quando l'umanità era sull'orlo dell'estinzione, i sovrani e i membri d'élite dell'umanità si erano radunati di nuovo nel Monte Potala per affrontare la tempesta imminente.


Monte Potala, in una camera segreta di un tempio buddista.


Questa stanza era estremamente pacifica. Volute di incenso si attorcigliavano nell'aria. Le pareti erano decorate con bassorilievi di arhat dorati torreggianti. Tra di essi c'erano otto colonne spesse che sostenevano il soffitto, su ognuna di esse era inciso un drago dorato dall'aura magnifica.


Erano le famigerate otto colonne del drago del Monte Potala. Questa stanza era una dei tesori della setta, dove i monaci eminenti sarebbero venuti a meditare con calma. Ora Lin Ming era seduto su un cuscino in questa stanza.


Di fronte a lui c'era un vecchio vestito in modo semplice e umile.


Il volto del vecchio era rugoso e i suoi occhi erano profondamente incavati. La sua pelle era scura e grigia, sulla sua testa c'era solo qualche rado ciuffo di capelli color giallo che assochilometrivano a dell'erba morente. Il suo corpo emanava una lieve energia della morte.


"Lin Ming... ti ho insegnato tutto ciò che posso... queste sono tutte le mie tecniche segrete... spero che ti saranno utili..."


Disse lentamente il vecchio. Era l'onorabile maestro di Zanna di Drago, il Vecchio Tre Vite.


Tra tutti gli Empirei dell'umanità, era unico e non convenzionale. Anche se non era mai diventato una Vera Divinità, era riuscito ad usare qualche sorta di tecnica arcana per vivere per 300 milioni di anni. Era vissuto per un periodo di tempo incredibile e poteva essere definito un libro di storia vivente della razza umana.


Quando Lin Ming era tornato nel Regno Divino, Sogno Divino aveva radunato tutti i membri d'élite, inclusi Jun Biyue, Hang Chi, Zanna di Drago e Xiao Moxian, e avevano iniziato ad allenarli.


In questo periodo avrebbero potuto scegliere liberamente di studiare qualunque tecnica segreta degli Empirei umani!


Potevano apprendere ciò che volevano. In particolare Lin Ming era considerato una priorità da tutti gli Empirei. Un onorato Empireo non aveva esitato a consumare la sua coltivazione per aiutare Lin Ming a raddrizzare le vie dei suoi meridiani ed eliminare i piccoli problemi che si erano accumulati nel giovane a causa del suo sviluppo troppo veloce.


Alla fine però Lin Ming aveva scelto... le tecniche delle Pupille Tre Vite!


Questa era la sola tecnica che aveva scelto.


Le altre potenze trascendenti in effetti erano formidabili, ma non erano troppo preziose per Lin Ming che studiava il Dao Celeste Aura. Solo le Pupille Tre Vite sarebbero stati utili per lui. Era una tecnica ausiliaria che poteva essere usata direttamente per aumentare le sue capacità combattive. Lin Ming sarebbe riuscito a fonderle con il suo occhio daevico in modo che si complementassero a vicenda. Sembrava che questa tecnica segreta fosse stata fatta apposta per lui.


Sul cuscino, il Vecchio Tre Vite stava ancora tenendo gli occhi chiusi. "Hai aperto il palazzo dell'Occhio Daevico e questo ti ha reso ancora più adatto di Zanna di Drago per ereditare la mia tecnica segreta. Sono riuscito a stento a mantenere la mia triste esistenza per 300 milioni di anni e, con Zanna di Drago come mio discendente diretto e te come parziale discendente, sono contento che le mie eredità potranno essere portate avanti così meravigliosamente. Potrò morire in pace..."


Lin Ming si inchinò profondamente e disse con solennità: "Ringrazio Seior per la sua gentilezza."


Il Vecchio Tre Vite scosse la testa. Disse piano: "Dovrei essere io a ringraziarti e forse tutta l'umanità dovrebbe farlo..."


Lin Ming non solo aveva riportato un metodo per salvare la razza umana, ma anche la tavoletta di giada che descriveva il contenuto delle pagine dorate delle Sacre Scritture.


Questi duplicati provenivano da Sheng Mei. In quanto metodo di coltivazione al di sopra dello stadio di Vera Divinità, anche una copia poteva procurare un'enorme ispirazione agli Empirei umani.


In particolare per Sogno Divino, che coltivava l'energia e il divino. Le idee nelle pagine dorate erano perfettamente adatte a lei!


Così in questi ultimi giorni l'Empirea Sogno Divino era andata in isolamento studiando appieno le pagine dorate. Aveva ottenuto innumerevoli ispirazioni nell'arco di questi mesi. Tutto per stabilire delle fondamenta più solide possibile così che potesse diventare una Vera Divinità al più presto.


Gradualmente, le fasi iniziali del piano di evacuazione erano state completate. L'evacuazione del Regno Divino stava avvenendo un passo alla volta!


Potevano partire solo i membri d'élite dell'umanità.


"Fratello Lin, bevi!


Un giovane gli porse una coppa di vino. La sua espressione era un po' emozionata, sembrava provare anche delusione in sé stesso. Era il Re Bai, un discepolo diretto delle Terre Sacre di Vasto Universo. Non era il fratello giurato di Lin Ming; si erano solo conosciuto durante l'Incontro di Arti Marziali Assoluto e c'era solo un rapporto di amicizia ordinario tra di loro.


A causa dell'invasione dei saggi e di questo momento critico però, anche due estranei della stessa razza potevano diventare fratelli...


Con la partenza alle porte, naturalmente si sarebbero agitati. Lin Ming bevve il vino.


"Fratello Lin, non vieni?"


Lin Ming scosse la testa: "Non sono di fretta..."


Il giovane toccò il suo anello spaziale, al suo interno c'era la terza giada dell'imperatore. Voleva andare nella Strada Asura ed entrare nel settimo piano, così da poter ottenere la più alta percentuale di completamento possibile.


Usandola, voleva cercare  un'opportunità per ribaltare le sorti della guerra!


Al momento però la prova finale doveva ancora aprirsi...


Il Re Bai si allontanò, partendo con gli altri membri d'élite del Palazzo di Vasto Universo. Anche i talenti di altre organizzazioni di Empirei si erano uniti a loro. Ciò che li aspettava era un viaggio in un universo sconosciuto e selvaggio. Sarebbe stata un'avventura piena di difficoltà e massacri.


Lin Ming sapeva che il Re Bai faceva solo parte del primo gruppo di evacuazione. Ci sarebbe stato un secondo, un terzo, un quarto gruppo...


Avrebbero continuato così finché non se ne fossero andati tutti i talenti, finché i palazzi celesti degli Empirei non fossero diventati terre deserte.


Stavano avvenendo molte separazioni.


I maestri salutavano i loro discepoli, i capi dei Sect salutavano i loro discepoli...


Alcuni bevvero e si diedero addio. Alcuni si abbracciarono più stretti che potevano.


C'era chi sarebbe stato lasciato indietro, chi stava lasciando la sua famiglia, amici, compagni d'armi...


Chi partiva avrebbe lasciato l'universo in cui era cresciuto, la sua terra natìa amata, la terra dei suoi antenati, le sue fondamenta e le emozioni che gli aveva destato...


Lin Ming sospirò profondamente. Si girò e se ne andò, non voleva assistere più queste separazioni tristi.


Aveva troppe questioni di cui occuparsi. Ogni respiro di tempo, ogni ora era estremamente preziosa per lui.


Il tempo passò giorno dopo giorno. Ogni tanto partiva un altro gruppo. Lin Ming non aveva idea di quante persone se ne fossero andate, ma in quel momento la situazione cambiò all'improvviso!


Un Re del Mondo colto dal panico si precipitò verso il Monte Potala. Portava una terribile notizia: i saggi avevano iniziato la loro invasione totale!


Molti rimasero sbalorditi. Il Sovrano dei Saggi Zaohua chiaramente era rimasto gravemente ferito, come si era ripreso così velocemente?


Se non ci fosse stato il loro capo a guidare le truppe, gli eserciti invasori avrebbero subìto gravi perdite!


"Com'è possibile?!"


L'Empireo Vasto Universo era completamente scioccato. Non voleva credere ad una notizia così terrificante, sperava che ci fosse stato qualche errore!


Ma dopo il Re del Mondo fradicio di sangue e quasi mutilato fu scortato via e arrivò un'altra notizia... Gli Empirei umani che sorvegliavano i grandi mondi vicini ai saggi erano tutti morti in battaglia!


I nemici avevano iniziato davvero la loro invasione!


Inoltre la scala di questa invasione era ancora più grande di quella fatta nell'Universo Primordiale. Dopotutto il campo di battaglia del Regno Divino era molto più ampio e ogni esercito poteva essere utilizzato appieno.


In quel momento l'umanità seppe anche che c'era una Vera Divinità a guidare l'invasione dei saggi. Il suo nome era... Re Divino Tiangang!


Nessuno aveva sentito parlare di lui prima, ma solo il fatto che fosse una Vera Divinità era sufficiente a fare sentire sotto pressione tutti gli Empirei!


Un grande esercito di saggi guidato da una Vera Divinità, era impossibile contendere con loro!


"Così un'altra Vera Divinità sta guidando i loro eserciti... Il Sovrano dei Saggi Zaohua deve ancora guarire..." L'Empirea Sogno Divino sospirò. Anche se il Re Divino Tiangang era più debole del Sovrano dei Saggi Zaohua, non poteva ancora contendere con lui.


Il Re Divino Tiangang aveva radunato gli eserciti dei saggi e poi aveva assunto il controllo militare per conto del Sovrano dei Saggi Zaohua. L'aveva fatto in diversi mesi, ma in quel momento era stata evacuata solo metà dei membri d'élite dell'umanità!


"Dobbiamo fare un incontro d'emergenza!"


Questo raduno era stato indetto frettolosamente, ma tutti gli Empirei umani, inclusi alcuni talenti umani che dovevano ancora essere evacuati, arrivarono rapidamente.


L'umanità ora doveva affrontare la crisi più grande che le fosse mai capitata finora!
                                


                                



