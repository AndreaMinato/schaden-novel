---
title: Capitolo 1926 – Piuma
pubDate: 2025-12-15T08:37:10.466Z
tags:
    - mw
---


<em>Nel caso non l'aveste notata vi propongo un'altra delle serie di cui mi occupo, nell'attesa del capitolo regolare o sponsorizzato di turno: 
<a href="https://www.novelleleggere.com/2020/06/10/capitolo-1-sono-il-re/" rel="noopener" target="_blank">https://www.novelleleggere.com/2020/06/10/capitolo-1-sono-il-re/</a>
L'originale è stato tradotto tutto e a meno che non mi venga un colpo e rimanga stecchita, ovviamente ho intenzione di portarla a termine, come ho fatto con Coiling Dragon e come farò con le mie altre serie.</em>


<em>Capitolo sponsorizzato, ringraziamo Matteo!
2 capitoli in coda (Matteo) 0/5,
-Schadenfreude</em>


L'atmosfera dell'incontro era cupa e solenne.


Bisognava radunare ancora molti membri d'élite umani nel Regno Divino. Se gli Empirei se ne fossero andati in questo momento, allora i loro talenti e i loro discendenti sarebbero stati massacrati!


"Dobbiamo accelerare l'evacuazione..."


Suggerì un Empireo. In realtà era un aumento della soglia del talento, avrebbero portato via solo le eredità e i geni più sbalorditivi. Avrebbero abbandonato quelli ordinari.


"Non ha senso... ci sono dei grandi talenti nelle aree più interne del Regno Divino, anche in mondi di medie e piccole dimensioni. Sono troppo lontani da raggiungere. Anche se aumentassimo la soglia di selezionamento, non riusciremmo a fare in tempo."


Ribatté un altro Empireo. Tutti avevano le loro opinioni riguardo all'invasione dei saggi.


Sogno Divino però rimase in silenzio.


Una considerevole quantità di persone si stava rivolgendo verso di lei, aspettando che esprimesse le sue intenzioni. Ormai era diventata la vera guida dell'umanità.


Si poteva dire che ogni sua decisione avrebbe influenzato il futuro della razza umana.


L'espressione di Sogno Divino era severa, ma il suo respiro era regolare. Sembrava composta e tranquilla come un placido lago.


"Li affronteremo direttamente."


Disse senza fretta, ma ogni sua sillaba era piena di potere.


"Cosa?!"


Le parole di Sogno Divino scioccarono tutti gli Empirei e i giovani membri d'élite presenti.


Affrontare direttamente i saggi?


I saggi avevano una Vera Divinità a capo dei loro eserciti, non sarebbe stato un suicidio?


"Come possiamo farlo?"


Un Empireo vestito di rosso si alzò.


"Non ho detto che dobbiamo vincere... il Regno Divino è la terra natìa dell'umanità e siamo i protettori e gli dei per innumerevoli trilioni di biliardi di vite. Solo perché i saggi ci hanno invaso, non significa che possiamo abbandonare così tutti i nostri sudditi. Anche se è per il futuro dell'umanità, non possiamo accettarlo. Qualcuno deve rimanere per farsi carico di questa responsabilità..."


"Inoltre dobbiamo combattere per guadagnare tempo per l'evacuazione. Metà dei membri d'élite non sono stati ancora evacuati e non li abbandoneremo."


Sogno Divino si alzò: "Rimarrò qui... e affronterò io stessa i saggi. Chi sceglierà di rimanere tra di voi potrà farlo. Gli altri partiranno per il Regno Divino e andranno nell'universo selvaggio!"


Molti furono colti dal panico. Sogno Divino voleva rimanere nel Regno Divino?


No! Assolutamente no!


Questo perché il ruolo di Sogno Divino era ancora più importante di quello di Lin Ming per la razza umana!


Sia per combattere nelle terre selvagge dei 33 Cieli che per tornare nel Regno Divino ci sarebbe voluta la sua presenza!


In quel momento il Vecchio Tre Vite si alzò e scosse lentamente la testa: "Sogno Divino... basta che rimanga io. Non mi rimane molto tempo e sarebbe solo uno spreco se andassi negli universi selvaggi. Ho già deciso di rimanere nel Regno Divino e lasciare un'impressione indimenticabile ai saggi."


Anche se il Vecchio Tre Vite sembrava sull'orlo della morte, era comunque vissuto per 300 milioni di anni. Nessuno osava sottovalutarlo, né sapeva che assi nella manica nascondesse.


Inoltre aveva deciso da tempo di diventare un martire. Un Empireo di massimo livello disperato e sconsiderato non poteva essere ignorato nemmeno da una Vera Divinità.


Un altro Empireo si alzò: "Anche se la razza umana è entrata in declino, è rimasto il nostro orgoglio. Anche se verremo sconfitti, ci batteremo con dignità. Rimarrò anche io indietro."


"...Rimarrò anche io!"


Un altro vecchio Empireo si alzò.


Senza eccezione, erano tutti Empirei vecchi; le loro coltivazioni avevano già iniziato a calare.


Il futuro dell'umanità apparteneva ai giovani.


Partire per gli universi selvaggi era come iniziare da zero. Questi vecchi Empirei non avevano a disposizione molto tempo.


Uno dopo l'altro, gli Empirei anziani si alzarono e decisero di rimanere indietro.


Anche i vecchi Empirei delle antiche razze si offrirono. Solo gli Empirei nel fiore degli anni come Diwuhen e To Bagui sarebbero andati negli universi selvaggi e avrebbero aiutato l'umanità a colonizzarle. Questi Empirei erano la speranza delle antiche razze.


Allo stesso tempo, questi vecchi volevano anche fermare Sogno Divino. Non potevano permetterle di rimanere nel Regno Divino a morire; sarebbe stata una perdita troppo grande. L'umanità aveva ancora bisogno della sua guida.


Sogno Divino scosse la testa: "Non rimarrò indietro per morire. Sono sicura di poter sopravvivere per poi andarmene. E gli altri Empirei che rimarranno indietro non dovranno necessariamente sacrificarsi..."


Le parole di Sogno Divino lasciarono scioccati tutti quanti.


Aveva intenzione di guidare gli Empirei per combattere contro una Vera Divinità, ma aveva ancora dei modi per ritirarsi?


"Con il Sovrano dei Saggi Zaohua allora avrei molte meno possibilità, ma le altre Vere Divinità non sono necessariamente invincibili. Non dimenticate, abbiamo l'Arca della Speranza!"


Aggiunse Sogno Divino.


Con l'Arca della Speranza in effetti era possibile fuggire!


In quel momento Lin Ming divenne pensoso.


Proprio quando fu sul punto di parlare, Sogno Divino lo guardò e rifiutò qualunque piano stesse per proporre: "Non menzionarlo nemmeno, devi partire! E devi partire adesso!"


"Io..." All'inizio Lin Ming voleva dire che l'Arca della Speranza avrebbe potuto mostrare il picco della sua potenza nelle sue mani, ma Sogno Divino fu ferma nella sua decisione.


"Lin Ming, finché sopravviverai sarai la minaccia più grande per i saggi. Non c'è bisogno che tu partecipi a questa battaglia per guadagnare tempo. Anzi, la tua comparsa spingerà i saggi ad ucciderti ad ogni costo, causando l'esatto effetto opposto a ciò che vogliamo."


Molti Empirei presenti annuirono. Lin Ming doveva partire. Non sarebbe valsa la pena per lui rimanere.


Lin Ming accettò.


L'incontro terminò dopo che Sogno Divino aveva fatto la sua decisione.


L'Arca della Speranza rimase nel monte Potala. Lin Ming e gli altri talenti furono condotti nelle montagne posteriori del monte Potala da alcuni Empirei più giovani. Qui c'era una folla di navi, barche spirituali e palazzi divini. C'erano anche degli uccelli e altre cavalcature mistiche.


Dopo un breve periodo di tempo, Lin Ming e gli altri sarebbero saliti su una nave spirituale e sarebbero andati negli universi selvaggi.


Molti si abbracciarono e si diedero addio.


"Ehi ragazzo, la razza umana dipenderà da te. Quando andrai negli universi selvaggi assicurati di sbalordire il mondo!"


Vasto Universo diede un lieve pugno al petto di Lin Ming. Alla fine il giovane era sotto la guida di Vasto Universo e di Sogno Divino e poteva essere considerato parte della loro eredità.


Lin Ming provò ogni sorta di emozione. Non disse nulla, si limitò ad annuire e si inchinò profondamente verso l'Empireo.


Vasto Universo non stava per partire; aveva scelto di rimanere con Sogno Divino.


Era il vecchio compagno d'avventure di Sogno Divino e un suo amico. Era anche nel fiore degli anni, ma aveva scelto di rimanere perché credeva in Sogno Divino e in sé stesso.


Non aveva intenzione di morire in battaglia, ma voleva fare guadagnare un po' più di tempo all'umanità.


Solo così avrebbe potuto dare una risposta alle innumerevoli vite umane nel Regno Divino.


Chissà però se questa separazione sarebbe stata un addio.


Lin Ming fece un respiro profondo e salì sulla nave spirituale senza voltarsi.


Quando entrò però accadde qualcosa che nessuno notò. Un uccello spirituale che volava nel cielo si fermò sopra la nave spirituale. Volò in cerchio e una delle sue piume cadde lentamente verso il basso.


Sembrava una piuma comune, ma quando cadde sulla nave spirituale si sciolse nello scafo e svanì...
                                


                                



