---
weight: 1929
title: Capitolo 1929A – []
pubDate: 2025-12-15T08:37:10.467Z
tags:
    - mw
---


<em>Capitolo regolare,
0 capitoli in coda 0/5,
-Schadenfreude


Il titolo lo metterò nel prossimo capitolo perché potrebbe essere uno spoiler.</em>


Una terrificante tempesta stava crescendo nel vuoto. Lin Ming ebbe la sensazione che innumerevoli coltelli lo stessero ferendo mentre una ragnatela di dolore lo stava avvolgendo.


Lin Ming aveva già capito che c'era un problema nel Comando Asura!


Forse ci aveva riversato troppa forza o forse c'era stata una qualche influenza inspiegabile a causa delle tre giade dell'imperatore, ma questo canale spaziale era completamente diverso da quello in cui era stato in passato.


La scorsa volta che era entrato nella Strada Asura, le tempeste spaziali di allora non erano nemmeno un decimo di quelle che c'erano adesso.


Se un praticante di arti marziali più debole fosse stato risucchiato in questo canale, sarebbe stato già ridotto in poltiglia.


<em>Bang!</em>


Lin Ming impattò contro qualcosa di duro, quasi svenendo.


Un momento dopo, una brezza fredda passò sulla sua pelle. Aprì gli occhi e vide che attorno c'era un mondo grigio cupo e desolato.


Nuvole uggiose fluttuavano in alto nel cielo e la luce era fioca.


Rocce sparse coprivano il terreno. Queste pietre erano tutte di dimensione e forma simile, e sembravano un po' familiari. Quando Lin Ming le esaminò con più attenzione, si accorse che erano lapidi spaccate.


Le scritte sulle lapidi si erano consumate da tempo ed erano incredibilmente strane.


Mentre camminava in questa terra desolata, Lin Ming ebbe la sensazione che il suo intero essere fosse soppresso.


Dov'era?


Lin Ming non ne aveva idea. Espanse la sua percezione divina, ma non riuscì a trovare i confini di questo mondo.


Tirò fuori il Comando Asura e lo esaminò. Poi sussultò.


Il Comando Asura dall'aspetto semplice si era spaccato a metà; era diventato inutilizzabile.


Cos'era successo?


Lin Ming ebbe una strana sensazione, come se si trovasse nella realtà e tutto ciò che aveva sperimentato prima fosse stata solo un'illusione.


Dall'esame nel Palazzo delle Sette Arti, il grande torneo della Valle dei Sette MIsteri, il suo arrivo nel Sacro Continente dei Demoni, l'Incontro di Arti Marziali Assoluto, l'invasione dei saggi, era stato tutto un sogno...


Questa sorta di pensieri sconvolgenti lo agitarono.


Poi trasalì. Aveva sentito una debole percezione toccarlo gentilmente per poi svanire.


Era... la percezione divina di Piaoyu!


Un intento omicida così reale e letale lo fece calmare. Sparì anche quella strana sensazione di essere in un sogno.


Ricomponendosi, Lin Ming esaminò il suo mare spirituale e vide che il marchio di Piaoyu era ancora lì. Poteva anche sentire la connessione spirituale tra lui e la Regina Divina, però questo collegamento era molto più debole rispetto a prima.


Come se lui e Piaoyu fossero in due mondi diversi.


Forse dopo un po' di tempo sarebbe riuscita a trovarlo...


Pensando a questo, Lin Ming sorrise con amarezza.


Non sapeva quanto tempo gli fosse rimasto da vivere.


Si trovava ancora nella Strada Asura? Se sì, dove?


Che fosse... nelle profondità delle grandi terre desolate?


Lin Ming pensava di trovarsi nelle grandi terre desolate. Si diceva che esistesse un muro naturale tra la Strada Asura interna e quella esterna.


Le voci dicevano che le grandi terre desolate Asura erano sconfinato e che nemmeno un Empireo di massimo livello avrebbe osato entrare nelle sue profondità. Tuttavia rimaneva un mistero cosa si celasse in quel territorio.


Anche così, nemmeno questo territorio avrebbe potuto fermare una Vera Divinità.


In questo universo sembrava che non esistesse nulla che potesse bloccare una Vera Divinità. Potevano distruggere perfino il Muro del Sospiro Divino pagando un caro prezzo...


Il marchio di Piaoyu non si era indebolito affatto. Lin Ming non aveva idea di cosa potesse fare in questo mondo strano e sconosciuto.


Iniziò a vagare senza meta, sperando di scoprire qualcosa di utile.


Tuttavia sembrava proprio un mondo sconfinato e spoglio. Non c'era nemmeno un filo d'erba o un insetto.


Lin Ming camminò da solo. Della debole luce cadeva dall'alto, proiettando lunghe ombre sul terreno.


La sua figura sottile pareva sempre più desolata in questo mondo cupo.


In quel momento Lin Ming sentì una solitudine senza precedenti.


All'improvviso gli mancarono Xiao Moxian, suo figlio, Mu Qianyu, Qin Xingxuan e i suoi genitori.


Continuò a camminare. Il marchio della Regina Divina Piaoyu era come una maledizione che prosciugava la vita. A volte si rafforzava, a volte si indeboliva, ma non lo lasciava mai.


Lin Ming non sapeva cosa stesse accadendo fuori. L'Empirea Sogno Divino era riuscita a scappare? Xiao Moxian e suo figlio erano arrivati sani e salvi nell'universo selvaggio?


In un universo diverso, le sue mogli e suo figlio sarebbero riusciti a sopravvivere?


L'umanità aveva ancora una possibilità per rinascere?


Lin Ming era pieno di preoccupazioni.


La sua determinazione era sempre stata forte. Negli ultimi 150 anni circa, non si era mai arreso, nemmeno nei momenti più difficili e quando aveva sofferto di più.


Amava profondamente la vita. Desiderava raggiungere il picco delle arti marziali.


Era andato avanti, senza paura. Aveva combattuto per la sua famiglia, i suoi amici e per sé stesso. Quanti rivali aveva battuto e quante volte aveva ribaltato una situazione disperata!


Xuan Wuji, Yang Yun, Tian Mingzi, il Sacro Figlio di Zaohua, aveva battuto potenti nemici. Uno dopo l'altro erano stati sconfitti dalle sue strategie o dalla sua forza...


Raramente Lin Ming aveva perso!


Non era mai stato così perso e confuso come oggi.


Forse non importava quanto fosse forte una persona, avrebbe avuto anche il suo lato fragile.


Non importava quanto fosse sbalorditivo un coltivatore, ci sarebbe stato sempre un giorno in cui sarebbe stato in difficoltà...


Lin Ming continuò a camminare. Scoprì che questo mondo cupo era privo di energia primaria e che stava perdendo le forze.


Non sapeva per quanti giorni avesse camminato. Visto che le lande selvagge attorno stavano assorbendo continuamente la sua energia, era esausto.


Questo mondo era estremamente strano!


Sembrava perfino un mortale, la fame e la sete avevano iniziato ad assalirlo.


Sapeva che questa era la conseguenza di aver perso energie, altrimenti non avrebbe avuto bisogno di cibo e acqua.


Si sedette su una lapide fredda e coperta di ghiaccio.


Ruppe un pezzo di ghiaccio e se lo mise in bocca.


Il ghiaccio sciolto aveva il sapore amaro del suolo. L'acqua inumidì la gola secca di Lin Ming, dandogli una sensazione lievemente familiare.


In quel momento però, nel lontano orizzonte, Lin Ming vide un'ombra!


Lin Ming sussultò e si alzò.


La figura di questa persona era svanita rapidamente, ma non si era affatto sbagliato.


Inoltre sembrava l'ombra di una donna!


La Regina Divina Piaoyu?


Lin Ming pensò a questa eventualità, ma non poteva confermarlo.


Eppure non esitò. Si diresse verso l'ombra.


Non fuggì, né volò. Avanzò un passo alla volta, estraendo lentamente la lancia del Drago Nero.


Non importava chi fosse, Lin Ming l'avrebbe affrontata. Se fosse stata la Regina Divina Piaoyu allora non sarebbe comunque riuscito a fuggire.


Tuttavia, quando arrivò all'orizzonte e vide cosa c'era di fronte a lui, ne fu sbalordito.


Davanti a lui c'era un enorme specchio torreggiante.


Assochilometriva allo Specchio di Ghiaccio che aveva visto nella terra proibita Asura. Pareva contenere un mondo completamente diverso.


L'altro mondo conteneva fiori e alberi, uccelli e animali. Formava un netto contrasto con questa landa desolata.


E la superficie di questo specchio era l'entrata di quest'altro mondo.


"Come mai è simile allo Specchio di Ghiaccio lasciato dal Maestro della Strada Asura?"


Lin Ming non era sicuro che questa fosse una coincidenza. Attraversò lo specchio. L'erba lussureggiante e fresca cresceva sotto i suoi piedi e ogni sorta di pianta spirituale fioriva splendidamente.


Un arcobaleno di uccelli spirituali volavano nel cielo. Scimmie immortali sfrecciavano nelle giungle lussureggianti. La brillante luce del sole cadde dal cielo, illuminando delle sorgenti spirituali.


Lin Ming rimase stordito per molto tempo. Anche se c'era stato un solo passo di differenza, da una parte si trovava una terra morta, mentre l'altra era un paradiso.


Aveva camminato nelle lande selvagge per fin troppo tempo. Quando era entrato in questo mondo e aveva sentito l'aria piena di vita, aveva avuto la sensazione che fosse accaduto tutto una vita fa.


L'energia primaria era tornata. Il suo corpo la assorbì spontaneamente, continuando a recuperare le energie.


Inspirò avidamente l'aria. Bevve dalle sorgenti spirituali e mangiò i frutti fino a recuperare le forze e a tornare nel picco delle sue condizioni.


Avanzò. Voleva vedere chi era questa donna.


Non la trovò, ma vide una montagna.


Dalla cima della vetta cadeva un flusso di energia primaria infinito, pareva che fosse la fonte dell'energia di questo mondo nello specchio.


Lin Ming la scalò lentamente.


Sulla cima della montagna vide un albero divino.
                                


                                



