---
weight: 1930
title: Capitolo 1930 – Fonte Spirituale
pubDate: 2025-12-15T08:37:10.467Z
tags:
    - mw
---


<em>Capitolo regolare,
26 (Matteo 10 + Mattia 6 + 10 Paolo) capitoli in coda 0/5,
-Schadenfreude


Sheng Mei si sciolse lentamente in Lin Ming. Lui annegò nel suo tocco incredibilmente caldo e morbido.


Gradualmente Lin Ming perse la lucidità. Questo frutto demoniaco dell'Abisso Oscuro conteneva un potere irresistibile, né lui né Sheng Mei erano capaci di resistervi.


Presto dimenticarono le loro ostilità.


Come amanti separati da molto tempo che si erano rincontrati, si stavano riabbracciando.


La voce di Sheng Mei si addolcì. Il suo respiro accelerò.


Sembrava un gatto mentre mordeva la spalla di Lin Ming. Il suo temperamento nobile e indifferente era stato messo completamente da parte in questo momento. Si stava intrecciando con lui senza avere scrupoli.


Ma prima che iniziasse tutto questo, aveva già attivato una tecnica segreta delle Sacre Scritture per assorbire l'Anima Eterna di Lin Ming.


L'anima era il fondamento di una persona.


Le caratteristiche dell'Anima Eterna erano completamente condensate nello spirito di Lin Ming ed erano integrate nel suo essere. Una volta che fossero state portate via, ci sarebbero state conseguenze inimmaginabili!


La sua forza vitale si sarebbe esaurita e la sua forza sarebbe calata. Così, figuriamoci aumentare la sua coltivazione, non gli sarebbe rimasto molto da vivere.


Ma tutto questo non accadde come aveva previsto Sheng Mei. Quando perse coscienza e venne manipolata completamente dai suoi istinti, per qualche motivo lasciò una briciola della forza spirituale di Lin Ming...


Il tempo passò lentamente. I due erano completamente inebriati.


Nemmeno una Vera Divinità avrebbe potuto mantenere la sua razionalità sotto l'effetto tirannico del frutto. Lin Ming aveva perso completamente la lucidità. Accarezzò avidamente il corpo di Sheng Mei, al colmo della felicità.


Le sue anime si fusero insieme e anche i loro mondi interni sembrarono unirsi.


Fecero ripetuti scambi fino a diventare completamente esausti.


Un sonno profondo li colse e così si addormentarono...


.....


Ad un certo punto, Lin Ming sentì delle gocce d'acqua cadere sul suo viso. La sensazione di freddo gli fece riprendere lentamente coscienza.


Si sentiva estremamente debole e aveva un mal di testa lancinante. Anche prendere un solo respiro era incredibilmente difficile.


Provò una terribile sensazione di vuoto. Lin Ming spalancò gli occhi come se avesse perso la cosa più importante della sua vita.


L'Anima Eterna!


Fu colto dal panico. Esaminò velocemente il suo mondo spirituale e quasi ne fu soffocato. Nel pieno della passione, Sheng Mei lo aveva privato della sua fonte spirituale. Non ne era rimasta molta!


Anche il suo fuoco vitale si era indebolito gravemente.


Per un po' si riempì di un enorme sconforto.


Visto che aveva mangiato il frutto abissale, la sua mente era diventata confusa e non era riuscito a sentire chiaramente cosa stava succedendo. Ma ora che era pienamente sveglio, poteva percepire questo enorme dolore.


L'anima era il fondamento di un praticante di arti marziali. Anche per un coltivatore che si dedicava al sistema del raduno dell'essenza e della trasformazione del corpo la sua fonte spirituale sarebbe stata comunque estremamente potente!


Questo perché un coltivatore del sistema dell'essenza doveva controllare l'energia del mondo e un guerriero della trasformazione del corpo doveva controllare il suo formidabile fisico da Bestia Divina, e per farlo serviva l'anima. In altre parole, era il supporto della volontà!


Inoltre bisognava avere un'anima forte per resistere ad un attacco spirituale.


La fonte spirituale era simile al fuoco vitale; era una parte essenziale. Una volta persa, un coltivatore sarebbe arrivato al termine della sua vita.


Lin Ming mostrò un sorriso spento. Si girò e vide Sheng Mei non troppo lontano.


In quel momento si era già rivestita e si era rimessa il velo. La sua calma e la sua indifferenza erano tornate, come se non avesse nulla a che fare con la donna passionale di prima.


Lin Ming voleva rialzarsi, ma a causa della sua estrema debolezza non riusciva a muoversi.


Lin Ming guardò Sheng Mei, che a sua volta lo osservò. Si fissarono senza parlare per molto tempo.


L'erba era fredda e una brezza di montagna soffiava su di loro. In questo paradiso circondato da montagne celesti, Lin Ming e Sheng Mei sembrava una coppia predestinata, ad amarsi e ad uccidersi a vicenda. I loro sguardi che si incrociavano parevano formare un dipinto immortale in cima a questa montagna.


Alla fine Sheng Mei parlò. Non guardava più Lin Ming, ma il mondo sotto.


Sussurrò: "Odiami..."


Lin Ming sorrise con amarezza: "Che motivo avrei per odiarti? Se non fosse stato per te sarei stato già ucciso da Piaoyu e non sarei stato altro che un freddo cadavere. In effetti senza di te non sarei mai riuscito a lasciare il Mondo dell'Anima e sarei già morto a causa del Re Divino del Grande Brahma..."


"Odio solo me stesso. Odio quando sono inutile. Non sono nulla in questa grande calamità. Figuriamoci il destino dell'umanità, non posso nemmeno controllare il mio fato... quanto sono ridicolo."


Il suo tono era miserabile e impotente.


Era ben consapevole che il motivo per cui era capitato in questo strano mondo era a causa di Sheng Mei.


Tuttavia lei non poteva avere un'abilità del genere. Anche se era potente, non poteva nascondere la verità a Piaoyu. Probabilmente questa era opera dell'Imperatore Spirituale!


L'Imperatore spirituale, cosa stava pianificando?


Lin Ming non lo sapeva o forse si poteva dire che non aveva bisogno di saperlo.


Dato che aveva perso la sua fonte spirituale, il suo fuoco vitale avrebbe iniziato ad indebolirsi...


Lin Ming non aveva idea di come fermare questo processo.


Lin Ming si tirò su a sedere a fatica. Si appoggiò all'albero abissale dietro di lui e guardò Sheng Mei. Mostrò un triste sorriso. "Quando sono andato nell'Universo Primordiale, sei stata tu a guidarmi in quella direzione?"


Sheng Mei sospirò, scuotendo la testa: "Volevo persuaderti davvero, ma non mi hai ascoltato. Non ho avuto altra scelta. Il motivo per cui ti ho condotto nell'Universo Primordiale era perché volevo che lasciassi quel luogo, ma... ti aveva già scoperto e da allora aveva preso di mira la tua Anima Eterna..."


Lin Ming naturalmente sapeva che si stava riferendo all'Imperatore Spirituale.


"Perché non l'ha fatto subito? Perché ha aspettato che andassi nell'Universo Primordiale, lottassi con tutto me stesso, ha aspettato fino al momento in cui ho quasi esaurito le forze, ogni speranza?"


Disse con rabbia Lin Ming. I suoi occhi stavano iniziando a diventare rossi.


Detestava la sua incapacità. L'Imperatore Spirituale aveva controllato la situazione fin dall'inizio!


Era... troppo debole!


"Questo perché... quando eri nel Mondo dell'Anima, la tua Anima Eterna non era perfetta." La voce di Sheng Mei era lamentosa, il suo sguardo era venato dalla tristezza e dalla frustrazione. "Non ricordi? Ti ha detto che la tua vita è stata fin troppo facile. Anche se hai dovuto affrontare prove e tribolazioni, non era ancora sufficiente. Dovevi ancora essere davvero sconfitto e il tuo viaggio spirituale era incompleto, così anche la tua Anima Eterna era instabile. Non poteva farti ancora nulla..."


"Così, quando sei partito dal Mondo dell'Anima, ha pianificato di usare i saggi per metterti alla prova. La tua anima, grazie alla disperazione, all'impotenza, ha iniziato a trasformarsi lentamente mentre hai sopportato queste difficoltà. È diventata sempre più stabile e non te ne sei accorto nemmeno tu..."


"Se non fosse stato per questo giorno, allora avresti fatto sicuramente dei progressi terrificanti, forse saresti andato oltre lo stadio di Vera Divinità, diventando un'esistenza senza precedenti in questo universo. Ma... nessuno ti darà la possibilità di farlo. Il Sovrano dei Saggi Zaohua non lo farebbe e nemmeno l'Imperatore Spirituale. Se vuoi prendertela con qualcosa, allora rimpiangi il fatto di essere nato in quest'era..."
                                


                                



