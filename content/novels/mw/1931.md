---
weight: 19310
title: Capitolo 1931A – Amore e Odio
pubDate: 2025-12-15T08:37:10.467Z
tags:
    - mw
---


<em>Capitolo sponsorizzato, ringraziamo Matteo!
25 (Matteo 9 + Mattia 6 + 10 Paolo) capitoli in coda 0/5,
-Schadenfreude


Lin Ming sorrise con amarezza sentendo queste parole. Finalmente aveva capito perché l'Imperatore Spirituale si era incontrato con lui dopo che era partito per l'antico campo di battaglia galattico nel Mondo dell'Anima e perché lo aveva guidato.


Allora Lin Ming aveva pensato che le parole dell'Imperatore Spirituale fossero ragionevoli. Aveva perfino creduto che forse avrebbe voluto coltivarlo per combattere contro i saggi.


Ora sembrava che fosse stato troppo ingenuo.


Solo dopo che Sheng Mei gli aveva consegnato le copie delle pagine dorate e lo aveva avvertito era entrato un po' più in allerta.


Ma allora era stato già troppo tardi.


Dopo Lin Ming era andato nell'Universo Primordiale e si era coalizzato con le antiche razze per affrontare i saggi. Tutto questo era rientrato nei piani dell'Imperatore Spirituale.


E il motivo per cui il Sovrano dei Saggi Zaohua lo aveva raggiunto e aveva saputo di lui probabilmente era dovuto all'Imperatore Spirituale...


Alla fine aveva scelto di catturarlo quando la Regina Divina Piaoyu gli stava dando la caccia. Aveva scelto il suo momento più cupo, quando la sua volontà era più debole e poi era intervenuto. In uno stato in cui non poteva distinguere l'illusione dalla realtà, era apparsa Sheng Mei. Colto dal desiderio, aveva dormito con Sheng Mei, i loro corpi e i loro spiriti si erano fusi, unendosi in perfetta armonia e alla fine lei lo aveva privato della sua fonte spirituale.


Lin Ming guardò Sheng Mei con fare molto più tetro, come se in quel momento fosse estremamente deluso.


Rise con amarezza. Alzò lo sguardo al cielo e disse con voce spenta. "Sei davvero... stata disposta a ricorrere ad ogni mezzo possibile. Sei disposta perfino ad usare il tuo corpo come strumento per coltivare l'Arte della Vita Eterna. Cosa ti distingue dalle donne nel mondo mortale che si vendono per soldi?"


"Dopo che tornerai a fianco dell'Imperatore Spirituale, coltiverai in coppia con lui e offrirai metà dell'Anima Eterna? È da qui che proviene il tuo orgoglio e la tua fredda arroganza? Anche se possiamo essere nemici, non ho potuto fare a meno di riconoscerti e ammirarti. Ho ammirato sopratutto due donne nella mia vita e tu eri una di loro. Un tempo mi sembravi una dea, ma per perseguire il picco delle arti marziali e l'Arte della Vita Eterna ti sei abbassata a questo, a quanto pare era solo una facciata..."


Lin Ming avrebbe detto raramente parole così sarcastiche e feroci. Oggi era il momento in cui provava più dolore, sapeva di aver perso tutto. Come poteva non provare odio?


Non solo detestava sé stesso, ma anche Sheng Mei, non per il fatto che lo avesse danneggiato, ma per la delusione.


Queste parole furono come una lama che infilzò il cuore di Sheng Mei che tremò e si irrigidì!


Non era mai stata insultata così da qualcuno prima d'ora ed era rimasta scioccata.


Dal suo sguardo trapelò una serie di emozioni contrastanti, furia, ma anche... dolore!


Strinse i denti quasi al punto sanguinare. Il suo sguardo diventò tagliente. Il suo petto ansimava, ma quasi immediatamente impallidì e si incupì. Il suo tono tornò indifferente.


"Non ti sbagli, non c'è nessuna differenza... l'Anima Eterna dev'essere ceduta volontariamente; non può essere rubata. Dato che era impossibile che tu dessi volontariamente la tua fonte spirituale, ho usato questo frutto demoniaco per farti perdere la lucidità e farti cadere in un'illusione. Mi sono accoppiata con te in modo da estrarre la tua Anima Eterna."


"Anche per questo ti ho dato la copia delle pagine dorate. Le Sacre Scritture sono divise in pagine della vita e pagine della morte. Le pagine dorate sono le pagine della vita e il libro nero compone le pagine della morte."


"Mi concentro sulle pagine della vita e radunò vitalità nel mio corpo. TI ho fatto coltivare le pagine della vita così che la tua aura diventasse più compatibile con la mia."


"Dall'inizio alla fine non sei stato altro che una pedina, un trampolino di lancio per arrivare alla vita eterna."


Le parole di Sheng Mei erano gelide e crudeli, ma a Lin Ming sembrò che ci fosse qualcosa di strano. Al tempo stesso però non ci badò. Che significato c'era nell'indagare?


Lin Ming sorrise abbattuto. Scosse la testa: "Capito. Ricordo che mi avevi detto che un verme che vive tra le foglie morte e i rami caduti non capirà mai la bellezza e la vastità del mondo. Hai detto che la strada delle arti marziali è una lotta contro la volontà divina. Quanto è difficile per un mortale opporsi al suo destino? Il dao esiste da centinaia di miliardi di anni... e per quanto tempo può vivere un genio? Non importa quanto è grande il proprio destino, nemmeno un grandissimo talento può essere sufficiente... così ricorri ad ogni mezzo possibile..."


"Mi dispiace, non potrò mai fare come te. Anche se avevo deciso di perseguire il picco delle arti marziali, ho comunque i miei princìpi. Non posso abbandonare la mia razza, la mia famiglia, i miei amici, le mie moglie, mio figlio e quindi... ero destinato ad essere sconfitto..."


"È finita. Non c'è bisogno che parli così tanto ad un perdente e ad un uomo morto come me."


Mentre parlava, Lin Ming sembrava che fosse diventato molto più vecchio.


Sheng Mei divenne silenziosa. La sua espressione era tranquilla come un lago, ma il suo sguardo era spaventosamente freddo.


Mentre guardava Lin Ming, i suoi occhi non contenevano più una tristezza insopportabile, ma una calma soffocante.


Fluttuò lentamente verso l'alto. Il suo abito svolazzò. Si girò, come se fosse sul punto di andarsene, ma poi si voltò per riguardare Lin Ming.


Il suo sguardo sembrava contenere un'infinita indifferenza.


Disse: "Questo è il pianeta Sky Spill. Puoi restare qui e vivere con calma il resto dei tuoi anni..."


 Poi Sheng Mei attraversò il vuoto e svanì.


Petali di fiori neri caddero e sfiorarono il viso di Lin Ming per poi scomparire.


Lin Ming era sbalordito. Alzò lo sguardo verso il cielo, stordito.


Il pianeta Sky Spill?


Così questo era il pianeta Sky Spill...


Dopo che aveva usato il Comando Asura per aprire un canale spaziale, l'Imperatore Spirituale avrebbe dovuto usare i suoi metodi trascendenti per deviare il passaggio affinché arrivasse qui.


Sheng Mei voleva che morisse nella sua terra natìa?


Che gentile e premurosa carità, davvero...


Lin Ming non provò molto nel sapere che si trovava nel pianeta Sky Spill. Stava ripensando all'espressione di Sheng Mei e gli doleva il cuore.


Aveva la sensazione che il suo petto fosse stato infilzato, provava un dolore straziante, come se avesse perso qualcosa di importante...


Non riusciva nemmeno a respirare.


Tuttavia, non importava quali fossero gli ultimi pensieri di Sheng Mei, a Lin Ming non importava nulla.


Una formica morente doveva sapere delle intenzioni di un dio...?


Sheng Mei aveva detto che le Sacre Scritture erano divise in pagine della vita e della morte. Probabilmente l'Imperatore Spirituale si concentrava sulle pagine della morte... non c'era da meravigliarsi che il suo sguardo fosse spento e vacuo, e che il suo corpo emanasse una debole energia della morte...


Ridicolo. A cosa serviva pensarci...


Lin Ming rimase disteso tra l'erba. Aveva già perso la motivazione e la sua determinazione.


Non gli importava più nemmeno del marchio spirituale lasciato dalla Regina Divina Piaoyu.


Disperazione, desolazione, solitudine, la perdita della sua forza, la fine della sua vita, tutto questo gli aveva fatto perdere lo spirito combattivo, il coraggio di continuare a vivere.


Non amava più la vita, non desiderava più raggiungere il picco delle arti marziali.


Non era nient'altro che un perdente.


Era asceso dal pianeta Sky Spill. Da un giovane che non sapeva, né aveva nulla, passo dopo passo, era diventato il genio numero uno del Regno Divino. Aveva ottenuto una gloria incredibile e perfino il Sovrano dei Saggi Zaohua non aveva potuto tollerare la sua esistenza ed era stato costretto ad usare il favore che Piaoyu gli doveva per mandarla a dargli la caccia.


Tutto questo era sufficiente per lasciare una leggenda, i suoi miti.


Ma ora che era tornato nel pianeta Sky Spill come prima, non gli rimaneva nulla.


La sola differenza era che gli era stata rubata la sua fonte spirituale e il suo fuoco vitale aveva iniziato ad indebolirsi...


Sembrava tutto un sogno.


Una persone che aveva inseguito i suoi sogni fin dall'inizio, era tornata al punto di partenza. Ma questo sognatore era fin troppo vecchio e non poteva più correre.


Ridicolo...


Il sole tramontò e la luna sorse.


Luce stellare piovve dal cielo, ma Lin Ming sentì solo un freddo desolante.


Rimase fermo senza muoversi, come se fosse morto, senza spostarsi di un pollice.


Per lui il passare del tempo non aveva più significato.


Non c'era una tristezza più grande di un cuore indebolito che aveva perso le speranze...
                                


                                



