---
weight: 1932
title: Capitolo 1932 – Montagne della Spada
pubDate: 2025-12-15T08:37:10.467Z
tags:
    - mw
---


<em>Capitolo sponsorizzato, ringraziamo Matteo!
23 (Matteo 7 + Mattia 6 + 10 Paolo) capitoli in coda 0/5,
-Schadenfreude


Il sole e la luna sorgevano e tramontavano; la primavera finì e arrivò l'autunno.


Lin Ming sembrava essere caduto in un sonno eterno in queste lande selvagge.


Il suo corpo era coperto da strati di foglie cadute e polvere.


Quella terra fatata immortale era stata solo un'illusione. Ora che Sheng Mei se n'era andata, l'illusione era svanita con lei.


Non troppo lontano da Lin Ming, degli animali selvaggi emergevano frequentemente dalle foreste indomate.


C'erano dei lupi affamati che cercarono di divorare Lin Ming, ma quando si avvicinarono, furono spaventati dall'aura dell'albero demoniaco accanto a lui e se ne andarono con la coda tra le gambe.


Anno dopo anno, Lin Ming rimase fermo sul posto, un guscio vuoto.


Poteva sentire il suo fuoco vitale che diventava fioco e la sua coltivazione che stava decadendo lentamente.


Con la scomparsa della sua fonte spirituale, anche la sua forza vitale stava collassando.


Sentiva che non sarebbe vissuto ancora a lungo.


Il pianeta Sky Spill era il mondo che lo aveva fatto nascere e ora sarebbe diventato anche la sua tomba...


Non sapeva in che condizioni fosse l'umanità. Aveva stabilito la sua base nelle terre selvagge e aveva iniziato a crescere le nuove generazioni?


L'Empirea Sogno Divino era riuscita a sfuggire all'inseguimento dei saggi?


Il Vecchio Tre Vite era morto senza rimpianti?


C'era anche l'Empireo Vasto Universo... relativamente parlando, non era troppo forte, né troppo vecchio. Comunque aveva seguito testardamente Sogno Divino per combattere in una guerra da cui probabilmente non sarebbe più tornato. Era stato abbastanza fortunato da uscirne vivo?


Lin Ming sospirò lievemente. In quel momento non aveva più i requisiti per preoccuparsi di queste questioni. Era stato un talento incredibile destinato a raggiungere il picco dello stadio di Vera Divinità, forse avrebbe raggiunto il maestro della Strada Asura un tempo.


Ma alla fine la sua coltivazione era arrivata solo al picco del Sacro Lord; non era riuscito nemmeno a diventare un Re del Mondo. Sembrava solo ridicolo di fronte a tutte le lodi e l'ammirazione che aveva ricevuto.


In questo giorno Lin Ming lottò per rialzarsi lentamente. Una densa crosta di suolo ed erba verde era cresciuta sul suo corpo.


Sentiva che non gli rimaneva molta forza vitale, ma non voleva tornare alla terra qui.


Negli ultimi momenti della sua vita, voleva visitare qualche posto del pianeta Sky Spill.


Poi avrebbe potuto aspettare tranquillamente che arrivasse la morte.


Se ne andò.


Partì da queste terre selvagge.


Non volò e non squarciò lo spazio anche se avrebbe potuto farlo facilmente con la sua coltivazione rimasta.


Si limitò a camminare. Un'impronta alla volta, misurava questa terra ad ogni passo.


La sua andatura era lenta ma persistente.


Estese la sua percezione e trovò la direzione che voleva prendere.


Scalò le montagne, guadò i fiumi, nuotò per i mari...


I mari del continente Tianyan erano vasti. Superò le onde alte, nuotando insieme a balene grandi come montagne. Vide le saette squarciare il cielo, dividendo le acque. Vide gli arcobaleni apparire dopo la pioggia, si estendevano all'orizzonte.


Tutte queste scene avrebbe destato ammirazione nei mortali, aprendo le loro vedute.


Ma Lin Ming rimase in silenzio.


Alla fine attraversò il mare. Aveva già usato la sua percezione per sondare i dintorni e sapeva che questo era il Mare del Sud.


Il Xuan Wuji con cui si era battuto in passato proveniva dalla Regione Demoniaca del Mare del Sud.


Attraversò il Mare del Sud e si avvicinò alla sua destinazione. Voleva andare a Qingsang, tornare nel luogo in cui aveva vissuto la sua giovinezza e vedere il suo passato lì...


Questo era il suo ultimo desiderio.


Tirò fuori una maschera di giada di legno spirituale dal suo anello spaziale. Era stata quella che un tempo aveva indossato nel Reame delle Nove Fornaci.


Sapeva che nella Regione dell'Orizzonte Sud e nel regno di Fortuna Celeste molte persone avevano visto il suo ritratto. Non voleva essere riconosciuto da nessuno, perché immaginava che ormai il Regno Divino fosse caduto nelle mani dei nemici.


Anche se le fiamme della guerra dovevano ancora raggiungere il pianeta Sky Spill, era solo questione di tempo prima che invadessero anche questo posto. Se i saggi avessero saputo della sua presenza, ci sarebbero state conseguenze inimmaginabili.


A Lin Ming poteva non importare di morire, ma questo avrebbe causato una grave catastrofe per il pianeta Sky Spill.


Tutte le persone di questo mondo sarebbero morte con lui.


Indossò la maschera e continuò ad avanzare, un passo alla volta.


Poi apparì una montagna di fronte a lui.


Questa vetta era maestosa e i suoi fianchi erano ripidi e pericolosi. Sembrava una spada divina che aveva infilzato la terra.


Lin Ming guardò questa montagna. Rimase in silenzio per un momento e poi iniziò a scalarla.


"Ehi fratello, non ci provi, non può scalare questa montagna."


Quando iniziò a salire, Lin Ming sentì delle persone parlare dietro di lui. Si girò e vide un giovane e una donna.


Tenevano delle spade ed erano chiaramente praticanti di arti marziali mortali.


<em>Nota traduzione: lentamente sto convertendo le traduzioni degli stadi dall'inglese all'italiano: Circolazione = stadio della Circolazione</em>


L'uomo aveva circa vent'anni e la giovane donna sembrava avere diciotto-diciannove anni. Le loro coltivazioni erano rispettivamente allo stadio Houtian e quello della Circolazione. Secondo i criteri del mondo mortale, dovevano essere proprio dei talenti.


Rimasero sbalorditi vedendo la maschera di Lin Ming, come se non si fossero aspettati che sarebbe apparsa una persona così strana. Sembrava un coltivatore eccentrico e indossava una maschera così fredda e crudele. Pareva che avessero incontrato un tipo strambo.


Tuttavia gli parlarono comunque con cortesia: "Vedo che non è giovane, ma la sua forza fisica è piuttosto buona, e può anche coltivare la via delle arti marziali. Vuole scalare la montagna della spada perché desidera cercare l'Immortale della Spada e chiedergli di diventare suo apprendista? In tal caso le consiglierei di rinunciare. Non intendo essere scortese, ma con la sua coltivazione è impossibile scalare questa montagna e, anche se potessi, non riuscirebbe a diventare un apprendista.
Ho sentito che tra un po' di tempo l'Immortale della Spada terrà un raduno di spadaccini e allora ogni sorta di maestro della Regione dell'Orizzonte Sud arriverà qui. Anche così però pochi possono salire. Grazie ai nostri maestri potremo farlo una volta!"


Mentre la giovane coppia parlava, la donna mostrò un'espressione un po' soddisfatta. Era chiaro che fossero discepoli dello stesso Sect e che il loro maestro fosse estremamente famoso nella Regione dell'Orizzonte Sud.


Lin Ming si girò silenziosamente. Continuò a salire. Non aveva detto una parola dall'inizio alla fine.


Il suo cuore si era già ridotto in cenere. Il suo ultimo desiderio era rivedere posti in cui aveva vissuto un tempo; non voleva entrare in contatto con la gente del luogo.


Per questo mondo lui era solo un viaggiatore, un solo tratto di penna...


Vedendo la reazione di Lin Ming, il giovane rimase a bocca aperta. Era sbigottito.


Ma la sua apprendista junior invece batté i piedi e disse con rabbia: "Crede davvero che abbiamo intenzioni malvagie? Se la sta proprio cercando!"


Il giovane sospirò. Allargò le braccia e disse: "Data la strana maschera che sta portando e il suo atteggiamento dovrebbe essere una qualche figura bizzarra. Aspettiamo che il nostro maestro ritorni dopo un altro paio d'ore. Mi chiedo che dono porterà all'Immortale della Spada..."


La giovane coppia iniziò a discutere e ignorò Lin Ming.


Pensavano che Lin Ming non sarebbe riuscito a resistere ancora a lungo e che sarebbe sceso con amarezza, e che avrebbero potuto aiutarlo visto che erano alla base della montagna. Ma sorprendentemente Lin Ming scalò la montagna e svanì senza lasciare nessuna notizia, come se fosse riuscito davvero a raggiungere la cima.


In quel momento in effetti Lin Ming era a metà strada. Avrebbe potuto balzare su per la montagna con un solo passo, ma oggi la stava scalando, e molto lentamente.


Poteva sentire una ricca energia di spada provenire da questa montagna.


Agli occhi di Lin Ming questa energia di spada non era affatto forte.


Ma nel mondo dei mortali, in particolare in questa regione, sembrava davvero formidabile. Perfino Lin Ming poteva sentire una forza sconfinata provenire da questa energia di spada, era simile a mari impetuosi e montagne.


Era un tipo di Concetto, un Concetto della Spada.


Il motivo per cui la coppia aveva detto che i praticanti di arti marziali della regione non potevano scalare la montagna probabilmente era per via dell'intento di spada.


Nella regione dell'Orizzonte Sud era estremamente raro che ci fosse uno spadaccino così talentuoso.


Tuttavia Lin Ming non provò il minimo interesse per questo. Stava solo passando di lì, la sua espressione era ancora indifferente mentre scalava la montagna.


In quel momento però sentì una risata. Un raggio di luce blu passò per il cielo limpido e squarciò le nuvole.


In alto nel cielo apparì il vago profilo di un uomo vestito di blu che sembrava avere circa trent'anni.


Brandiva due spade e le sue sopracciglia dritte erano leggermente inarcuate. Era un uomo dall'aspetto eroico ed elegante.


Anche con una sola occhiata, con la sua vista acuta Lin Ming lo poteva osservare chiaramente.


Così era lui...


Lin Ming cambiò lievemente espressione. Dopo più di 130 anni, anche se l'aspetto di questa persona era cambiato, poteva ancora riconoscerlo.


Era la persona contro cui aveva combattuto durante le finali nell'Incontro di Arti Marziali tra le Fazioni nella Valle dei Sette Misteri. Il suo cognome era Jiang, era Jiang Baoyun.


Jiang Baoyun. Così l'Immortale della Montagna della Spada era davvero lui...


Lin Ming per un breve momento ne fu sorpreso.


Giusto... nell'intera regione dell'Orizzonte Sud, Jiang Baoyun poteva essere considerato un talento straordinario. Alla sua età, essere considerato un Immortale della Spada e possedere un intento di spada del genere era ragionevole.
                                


                                



