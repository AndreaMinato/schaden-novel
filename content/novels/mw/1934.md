---
weight: 19340
title: Capitolo 1934 – Vecchi Amici si Rincontrano
pubDate: 2025-12-15T08:37:10.468Z
tags:
    - mw
---


<em>Capitolo sponsorizzato, ringraziamo Matteo!
21 (Matteo 5 + Mattia 6 + 10 Paolo) capitoli in coda 0/5,
-Schadenfreude


Sopra la pozza fredda, l'incontro tra Jiang Baoyun e Jiang Lanjian stava arrivando al culmine.


Ogni mossa rappresentava l'essenza della loro arte della spada. I praticanti di arti marziali attorno esultarono vedendoli.


I cori attorno facevano solo da netto contrasto con le emozioni più profonde di Lin Ming.


<em>Bang!</em>


Ci fu un clangore. Jiang Lanjian era stato disarmato.


Una spada blu fu scaraventata via. L'energia della lama si agitò, arrivando a mille piedi d'altezza.


"99 mosse, ne manca solo una al mio obiettivo!" Jiang Lanjian guardò Jiang Baoyun con sospetto: "Non l'avrei fatto intenzionalmente, vero..."


Jiang Baoyun scosse la testa: "Nove per nove ritorna all'uno. La mia danza delle 99 mosse di spada di prima era un solo Samsara..."


Queste tecniche contenevano anche un Samsara?


Prima che i praticanti di arti marziali attorno potessero riflettere su cos'era successo, la spada di Jiang Lanjian iniziò a precipitare. Nonostante la sua energia si fosse indebolita, continuava a sibilare.


La lunga spada iniziò a cadere verso uno dei padiglioni.


"Attenti!"


Gridarono allarmati molti giovani discepoli, che si ritirarono il più velocemente possibile.


<em>Ding!</em>


La lunga spada si infilzò nel terreno, rimanendo sepolta fino all'impugnatura.


E per pura coincidenza, era caduta nel palco del padiglione dove stava Lin Ming.


In realtà il punto dov'era atterrata era piuttosto lontano da Lin Ming, ma i discepoli attorno erano fuggiti come uno stormo di uccelli spaventati, lasciando solo Lin Ming. Il giovane sembrava una scultura di pietra e naturalmente attirò l'attenzione della gente.


Molte persone rivolsero lo sguardo verso di lui.


Questa persona misteriosa era piuttosto speciale; indossava una maschera di giada del legno spirituale. Nella Regione dell'Orizzonte Sud questa giada era un tesoro prezioso. Non molti lo conoscevano, ma alcuni esperti lo riconobbero.


I lineamenti della maschera gelida sembravano lievemente distorti e davano una strana sensazione.


Stranamente poi questo giovane non stava rivelando la sua coltivazione ed era impossibile capire a che livello fosse.


Forse era un maestro impareggiabile o un esperto nell'occultare la propria coltivazione, poteva perfino essere una persona comunissima.


Ma al momento pareva molto improbabile che non fosse un coltivatore.


Jiang Lanjian e Jiang Baoyun avevano notato entrambi Lin Ming. Jiang Baoyun annuì.


"Amico, posso sapere il suo nome?"


Jiang Baoyun poteva sentire un'aura familiare da questo giovane, ma non era sicuro dove l'avesse percepita prima.


Lin Ming rimase in silenzio.


"Quanto sei scortese! L'Immortale della Spada della Nuvola ti ha fatto una domanda!"


Il capo di un Sect di terzo livello rimproverò Lin Ming. Voleva mantenere l'autorità di Jiang Baoyun e fare una buona impressione su tutti i presenti. Ma Lin Ming rimase immobile come prima, come se non avesse sentito nulla.


"Tu..."


Nella Regione dell'Orizzonte Sud, un capo di un Sect di terzo livello poteva essere considerato una figura di alto livello, quando mai era stato ignorato in questo modo? Così si infuriò e si preparò a dare una lezione a Lin Ming.


Poi però Jiang Baoyun disse: "Capo della setta Liu, per favore abbia pazienza."


Le sue parole erano noncuranti, ma le aveva dette con uno strano tono, una calma affinità che calmò subito la rabbia della gente.


Jiang Baoyun si rivolse a Lin Ming: "Amico, il mio nome è Jiang Baoyun, uno spadaccino ascetico della regione dell'Orizzonte Sud. Se non è occupato, allora che ne dice di farsi una bevuta nella mia umile dimora. Ho avuto la fortuna di una bottiglia di vino del fiore della nebbia di mille anni e vorrei invitare un po' di amici a bere con me."


Queste parole cortesi scioccarono tutti.


Vino del fiore della nebbia di mille anni! Era fatto con l'acqua della sorgente della montagna della spada combinata con innumerevoli rari tesori; era di grandissimo beneficio per un praticante di arti marziali! Innumerevoli persone avrebbero lottato per berne un solo bicchiere, eppure Jiang Baoyun stava chiedendo a questo pazzo sconosciuto di brindare con lui?


I due apprendisti di Jiang Lanjian, i due giovani, spalancarono gli occhi. Era vino del fiore della nebbia di mille anni!


E loro sapevano che sia il loro onorabile maestro Jiang Lanjian che il suo senior Jiang Baoyun erano entrambi patiti dell'alcool.


La spada e l'alcool erano i due aspetti più essenziali delle loro vite.


Jiang Baoyun aveva solo metà giara di questo vino. Ogni volta che invitava a bere degli amici, avrebbe offerto solo un po' di bicchieri, eppure stava chiedendo a questo estraneo di bere con lui?


Chi era? Non era praticamente un miracolo per questa persona misteriosa?


L'invito di Jiang Baoyun fece sospirare con emozione Lin Ming. Dopo essere rimasto in silenzio per un po', alla fine annuì.


Molte persone ne furono così avvilite che quasi sputarono sangue.


Questo idiota non sapeva cos'era il vino del fiore della nebbia, vero? Era così riluttante da fare arrabbiare a morte la gente!


"Prego!"


Disse direttamente Jiang Baoyun.


Il luogo in cui Jiang Baoyun viveva era molto semplice.


Una casa di bambù, un po' di tetti di paglia, ecco tutto.


Anche il mobilio al suo interno era semplice. Diverse sedie, una bottiglia di bambù. Un poema pieno di intento di spada soverchiante.


E... file di bottiglie di vino.


Jiang Baoyun prese con noncuranza il vino del fiore della nebbia di mille anni e lo scaldò con dell'acqua calda. Poi lavò un po' di bicchieri e li riempì.


C'erano tre persone nella casa.


Jiang Baoyun, Jiang Lanjian e Lin Ming.


Dopo 130 anni questi tre vecchi amici inaspettatamente si erano riuniti.


"Fratello, potrei sapere il suo onorabile nome?"


Era stato Jiang Lanjian a chiederlo. Anche lui era curioso di chi fosse quest'uomo misterioso.


Questo individuo era un enigma completo, ma aveva la sensazione che... fosse un po' familiare.


Ma Jiang Lanjian non avrebbe mai osato immaginare che fosse quella persona basandosi solo su questa familiarità...


"Molto bene, se non desidera dire il suo nome, allora non c'è bisogno di fare domande. Quando si beve insieme, bisogna solo sollevare il bicchiere. Perché bisogna conoscersi?"


"Beviamo!"


I tre sollevarono i loro bicchieri e bevvero.


"Buon vino!"


Jiang Lanjian mostrò il suo apprezzamento.


Anche Jiang Baoyun ne assaporò il retrogusto per molto tempo. Lodò: "L'attrattiva del vino è anche la sua atmosfera. Chi si intende di vino non ne apprezza solo il sapore, ma l'atmosfera, dall'aroma che senti nella gola, fino a quando ti riscalda dentro e ti lascia una fragranza su cui puoi riflettere. È come la vita. Nel mondo lottano innumerevoli persone. Affrontano difficoltà e tribolazioni e, se possono sopravvivere, possono tornare al loro vero sé e rilasciare la dolce fragranza della vita."


"In realtà per me non ci sono differenze essenziali tra un vino del fiore della nebbia o un rozzo vino di grano, perché ciò che sto bevendo non è vino, ma vita..."


Le parole di Jiang Baoyun rallegrarono Jiang Lanjian.


Lin Ming invece sussultò. Rifletté in silenzio su queste parole.


Nella vita di un uomo c'erano ascese e cadute, difficoltà e sofferenze. Quante persone lo avevano sperimentato?


Superarle e tornare al vero sé, ottenere una suprema illuminazione e diventare una leggenda...


L'Imperatore Spirituale aveva ragione. Ciò che gli mancava nella vita erano tribolazioni.


Era di umili origini, aveva sperimentato innumerevoli massacri e sfiorato la morte moltissime volte.


Il tradimento di Lan Yunyue, l'inseguimento di Xuan Wuji, le trame di Yang Yun, i complotti di Tian Mingzi e poi la pressione del Sacro Figlio di Zaohua...


Erano tutti ostacoli, ma non erano stati così straordinari.


Perché ogni coltivatore avrebbe fatto esperienze del genere.


Lin Ming pensò a Zanna di Drago e a Jun Biyue. Erano persone che avevano le loro storie, le loro esperienze e tribolazioni, non necessariamente inferiori alle sue.


Tuttavia una vera grande tribolazione, un ostacolo definitivo...


Non si sapeva che via prendere di fronte a delle prove simili.
                                


                                



