---
weight: 1935
title: Capitolo 1935A – Rivisitare Terre Familiari
pubDate: 2025-12-15T08:37:10.468Z
tags:
    - mw
---


<em>Capitolo sponsorizzato, ringraziamo Matteo!
20 (Matteo 4 + Mattia 6 + 10 Paolo) capitoli in coda 0/5,
-Schadenfreude


"Fratello?"


Non poté trattenersi dal chiedere Jiang Baoyun vedendo Lin Ming in silenzio mentre guardava il suo bicchiere.


Lin Ming alzò lo sguardo: "Ti ringrazio..."


Jiang Baoyun sussultò. Non sapeva per cosa lo stesse ringraziando, ma non era importante. Sorrise con sincerità e disse: "Sembra che abbia trovato un nuovo amico. Oggi nessuno di noi se ne andrà prima di diventare ubriaco!"


Jiang Lanjian era d'accordo. Rise: "Ahah, non si dorme finché non si è ubriachi!"


Jiang Baoyun guardò Lin Ming e disse all'improvviso: "A dire la verità assomigli ad una persona che conoscevo un tempo, per questo ti ho invitato qui a bere vino."


"Oh..."


Lin Ming rimase in silenzio.


"Amico, sei piuttosto speciale." Jiang Baoyun ne fu sbalordito. Normalmente una persona avrebbe fatto domande al riguardo, ma quest'uomo con la maschera aveva solo mormorato.


Jiang Baoyun finì il suo bicchiere. Ripensò a 130 anni fa quando aveva combattuto contro Lin Ming nella Valle dei Sette Misteri. Era stato il suo scontro più indimenticabile.


Sospirò dicendo: "In effetti sembri un po' il mio vecchio amico, ma in realtà sei diverso. Non sembri tenace come lui, ma un vecchio nel crepuscolo della sua vita. Ma questo fa sembrare ancora più grave il peso che ti porti sulle spalle..."


"Quel vecchio amico... un tempo ho cercato di seguire le sue orme, ma ha continuato ad avanzare sempre di più finché non sono più riuscito a vederlo. Ora avrà già imboccato la strada verso il picco delle arti marziali, dopotutto era quello il suo sogno..."


"Il picco delle arti marziali..." Disse piano Lin Ming, un po' disorientato. "Cos'è il picco delle arti marziali?"


Aveva fatto questa domanda a Jiang Baoyun, ma anche a sé stesso.


In realtà negli ultimi anni Lin Ming aveva già avuto dei dubbi su cosa fosse.


Innumerevoli maestri impareggiabili lo avevano cercato fin dai tempi antichi.


Sheng Mei aveva fatto di tutto per raggiungerlo, rinunciando anche alla sua castità.


Sogno Divino si impegnava diligentemente e lottava per arrivare al picco delle arti marziali.


Il Sovrano dei Saggi Zaohua era stato disposto a fondersi con un abissale...


Ma fin dove erano riusciti ad arrivare?


Figuriamoci loro, perfino il maestro della Strada Asura o il creatore delle Sacre Scritture... avevano mai raggiunto il picco delle arti marziali?


Jiang Baoyun disse: "Non lo so, ma credo che quando le persone vedono un gruppo di montagne insieme, chiamano la cima il picco. In tal caso, anche la mia Montagna della Spada è il picco."


Lin Ming scosse la testa: "La Montagna della Spada... non è sufficiente."


"Sì, non è sufficiente! Quando scalo la cima della Montagna della Spada posso guardare dall'alto un paese, ma è ben lontano dall'essere sufficiente. In questo mondo ci sono innumerevoli picchi di montagna. Ma solo una è la più alta. Più una cima è alta, più è difficile per me. E la cosa più terrificante è che non so dove sia questa montagna."


Lin Ming fissò con calma il suo bicchiere di vino. Forse sapeva già dov'era la vetta...


Tra le tre grandi vie, le strade dell'essenza, dell'energia e del divino, le Sacre Scritture coltivavano l'universo interiore e il Sutra Celeste quello esterno. Fondendoli insieme...


Era questo il pinnacolo?


Lin Ming non ne era sicuro. Ma sapeva che il Samsara delle arti della spada di Jiang Baoyun non era nulla in confronto alla coltivazione dell'essenza, dell'energia, del divino o agli universi interni ed esterni.


Anche se Jiang Baoyun era arrivato al termine della sua strada, il suo limite era nella Montagna della Spada.


"E continuerai a cercare?" Chiese all'improvviso Lin Ming.


"Perché no?" Jiang Baoyun rise e riempì di nuovo il suo bicchiere. "Non smetterò mai di cercare. So che la mia visuale è limitata e potrei non riuscire mai a trovarlo, ma lo scalerò come prima, senza fermarmi mai. Non ho bisogno di raggiungere davvero il picco, mentre scalo sarò più che contento di vedere il picco sopra di me!"


"Mentre raggiungo una nuova vetta, la mia visuale si espanderà e potrò vedere meglio qual è il picco più alto. E mentre proverò a scalare quello nuovo, ne troverò uno ancora più elevato, e continuerò a ripetere il processo..."


"C'è significato nel farlo?"


Chiese Lin Ming.


Sapeva quanto era breve la vita di un praticante di arti marziali. Se avesse preso una deviazione dopo l'altra, avrebbe solo sprecato la sua giovinezza.


"Sì." Jiang Baoyun annuì con solennità. Riversò del vino nel bicchiere. "Anche se dovrò continuare a scalare per tutta la vita, anche se rimarrò per sempre piccolo e non potrò mai vedere dov'è il pinnacolo, se non altro... continuerò a superarmi, continuerò a sconfiggere me stesso."


Sconfiggere me stesso?


Lin Ming sussultò, queste parole gli avevano toccato il cuore.


Sconfiggere sé stessi... nella vita, il peggior nemico di un coltivatore era sé stesso.


Jiang Baoyun era destinato a non poter mai raggiungere il picco delle arti marziali, ma avrebbe continuato a cercarlo perché ogni volta che scalava un nuovo picco, avrebbe sconfitto il suo sé del passato.


A volte, anche se una persona sapeva che sarebbe stata un'impresa impossibile, ci avrebbe provato senza esitazione.


Una falena verso le fiamme, non era così?


Lin Ming rimase in silenzio. Rifletté su questa emozione e non disse nulla.


Un tempo aveva detto che era come una falena che stava volando verso il fuoco.


Ma un umano non era una falena.


In realtà chi si stava precipitando verso il fuoco in realtà lo faceva perché ci aveva trovato un barlume di speranza.


In passato era valso anche per Lin Ming.


Aveva detto che sarebbe volato tra le fiamme come una falena e l'aveva fatto, inoltre aveva anche avuto successo.


Ma una vera falena non ci sarebbe riuscita, sarebbe andata solo incontro a morte certa.


Quante persone sarebbero state disposte a precipitarsi tra il fuoco senza provare questa speranza?


"Facciamoci un'altra bevuta!"


Le parole di Jiang Baoyun destarono Lin Ming dalle sue riflessioni. Lin Ming bevve di nuovo.


Un bicchiere dopo l'altro, finirono il vino del fiore della nebbia di mille anni.


Passarono ad un altro vino. Chissà quante bottiglie avevano bevuto.


I tre normalmente non avrebbero potuto ubriacarsi, ma oggi lo fecero.


Quando una persona era ubriaca, i suoi pensieri sarebbero stati annebbiati dall'alcool.


La vita.


La gente comune che si guadagnava da vivere, indaffarata.


Nobili ed ufficiali complottavano e tramavano nei loro paesi.


Comuni praticanti di arti marziali facevano lotte all'ultimo sangue per raggiungere uno stadio superiore.


Empirei e Vere Divinità tramavano per le loro razze e la sopravvivenza della loro gente...


La vita era una battaglia, tutta confusa.


Forse si potevano comprendere davvero questi misteri, apprezzare la dolcezza e le emozioni della vita quando la mente era annebbiata...


Questa era l'atmosfera di quando si beveva, l'astrazione dalla vita...


Lin Ming non sapeva quanto avesse bevuto. Si fermò solo quando tutti e tre si sdraiarono a terra storditi dall'alcool.


Pensando a questo, Lin Ming dormì profondamente.


Erano passati molti anni da quando si era riposato in questo modo.


Non si preoccupò della grande calamità dell'umanità, non si curò di essere stato preso di mira da una Vera Divinità, né di come il suo fuoco spirituale si stava spegnendo.


Un raro momento di indulgenza e spensieratezza confusa.


...


Il risveglio da un sogno.


La notte era profonda.


Jiang Baoyun e Jiang Lanjian stavano ancora dormendo. Il tavolo era coperto dalle bottiglie e da bicchieri di vino, e accanto c'erano diverse giare vuote.


Lin Ming li guardò per un po' e poi si alzò.


In quel momento anche Jiang Baoyun si svegliò.


"Te ne stai andando?"


Jiang Baoyun guardò Lin Ming, che annuì.


"Dove?"


Lin Ming rimase in silenzio per un momento per poi dire: "In un altro luogo..."


Aveva il presentimento che sarebbe stata l'ultima volta che avrebbe visto Jiang Baoyun.


Lin Ming continuò: "E tu?"


Jiang Baoyun sorrise: "Io? Continuerò a cercare... un picco più alto..."
                                


                                



