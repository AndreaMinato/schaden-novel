---
weight: 1936
title: Capitolo 1936A – Una Notte Nevosa
pubDate: 2025-12-15T08:37:10.468Z
tags:
    - mw
---


<em>Capitolo sponsorizzato, ringraziamo Matteo!
18 (Matteo 2 + Mattia 6 + 10 Paolo) capitoli in coda 0/5,
-Schadenfreude


L'ultima fermata di Lin Ming a Qingsang fu il ristorante che i suoi genitori avevano gestito in passato.


Questo ristorante però non era più aperto e non accettava estranei, era diventato una terra sacra per la famiglia Lin. Figuriamoci mangiarci, non lo si poteva nemmeno visitare.


Ogni nuova generazione dell'imperatore del regno di Fortuna Celeste avrebbe solo potuto porgere i suoi rispetti a distanza quando visitavano Qingsang.


Nel regno di Fortuna Celeste la famiglia Lin rappresentava qualcosa di simile alla giustizia divina, era una forza superiore all'autorità imperiale ed era insormontabile.


Vedendo questo ristorante in cui non poteva entrare nessuno, Lin Ming sembrò perdere interesse nel rivisitare posti familiari.


Non era venuto a rivedere i paesaggi di un tempo, ma per ricordare.


Il ristorante ora non sembrava più lo stesso e aveva assunto un significato completamente diverso, Lin Ming non desiderava più entrarci.


Alla fine non avrebbe potuto ritrovare i suoi ricordi lì dentro...


Lin Ming se ne andò. Uscì da Qingsang e partì dal regno di Fortuna Celeste...


Pensandoci, erano passati circa sette-otto anni da quando Sheng Mei aveva estratto la sua fonte spirituale.


Lin Ming poteva sentire la sua coltivazione diminuire giorno dopo giorno. Anche se la piccola quantità di fronte spirituale rimasta nel suo corpo aveva fatto sì che non fosse invecchiato, non poteva più alimentare il suo fuoco vitale. Non poteva più sopportare il peso dell'enorme energia e coltivazione contenuta nel suo corpo.


Questa forza si stava dissipando lentamente.


Iniziò ad indebolirsi.


Viaggiò verso nord. Attraverso villaggi e alla fine giunse in una prateria a nord.


Questa terra non era pacifica come il regno di Fortuna Celeste.


Soldati e cavalieri vagavano per strada. C'erano guerre costanti. Lin Ming passò per le strade e sentì la preoccupazione e il panico tra i passanti. Spesso tenevano sciarpe attorno alla testa, i loro passi erano affrettati e le loro espressioni tese.


E una volta che la guerra, fame e pestilenze si fossero scatenate, probabilmente si sarebbero diffuse per tutto questo dominio.


Quel giorno nevicava molto.


Lin Ming si era diretto in una montagna remota. Era tardi e non si poteva vedere la strada. La neve arrivava alle ginocchia e avrebbe potuto inghiottire un'intera persona se fosse stata una valle.


Lin Ming guardò la vasta cresta bianca della montagna illuminata dalla coltre della notte. Voleva scalare la vetta, ma sentiva un freddo inspiegabile. Non poteva che rabbrividire.


Anche se la sua coltivazione era diminuita, non era così debole da non poter sopportare il freddo di questa montagna. In effetti non avrebbe sentito nemmeno gli attacchi dei coltivatori di tipo ghiaccio più potenti del pianeta Sky Spill.


Oggi però sentiva un freddo inspiegabile.


Era gelo che proveniva dalla sua anima, quasi impossibile da sopportare per lui.


Sapeva che le ferite che Sheng Mei gli aveva causato non potevano essere curate. Inoltre... si sarebbero aggravate sempre di più finché non lo avrebbero ucciso.


Usò la sua percezione per sondare questa montagna. Voleva trovare un posto dove riposare.


Quando lo fece però sussultò. Aveva... riconosciuto una persona. Anche se il suo aspetto era cambiato, Lin Ming poteva ancora riconoscerlo.


C'erano troppe ombre del passato nel suo aspetto e la sua sciabola non era cambiata per oltre 130 anni...


.....


"Questo tempo maledetto, che sfortuna infernale!"


"Rimanere per strada in una notte così fredda può uccidere. Mi chiedo se il freddo farà ammalare sua altezza il principe ereditario."


Due giovani si lamentarono a bassa voce. Sussurravano. In una notte così fredda e ventosa, le loro voci non potevano viaggiare troppo lontano.


"Non importa. Dobbiamo trovare la principessina entro tre giorni, evacuare l'area e tornare nella nostra base. Se rimarremo fuori per troppo tempo, allora la guardia bianca ci troverà sicuramente."


Disse un vecchio. Indossava un cappello a cono di bambù e portava un bambino in braccio.


Cercò di coprire il bambino tremante con il suo lungo mantello. Teneva la testa bassa mentre si affrettava.


"E se non possiamo trovarla?" Chiese con ansia un giovane...


"Se non potremo trovarla, allora sarà destino..." Il vecchio sospirò profondamente e scosse la testa: "Se ricordo bene, allora la caverna in cui ci siamo fermati lo scorso anno è di fronte a noi. Dovrebbe essere rimasta un po' di paglia e di legna da ardere dentro, riposiamo lì dentro stasera."


Disse il vecchio mentre esaminava la strada nevosa di fronte a lui. Aveva una buona memoria e dopo un quarto d'ora trovò la caverna che ricordava.


Tutti sospirarono di sollievo. Avrebbero potuto attraversare la montagna durante una notte nevosa, ma il bambino con loro non sarebbe riuscito a sopportarlo.


Il gruppo corse velocemente nella caverna. Spazzarono via la neve dai loro corpi e si tolsero i cappelli a cono di bambù.


Nonostante la caverna fosse fredda, l'aria dentro era secca. E, come ricordava il vecchio, c'era davvero paglia e legna da ardere.


Avevano intenzione di usare la legna per accendere un fuoco.


Nel momento in cui la caverna si illuminò però sussultarono e si ritirarono velocemente.


Tutti brandirono le loro armi!


C'era qualcuno seduto nella caverna. Indossava una maschera color verde giada su cui era incisa un'espressione fredda e indifferente. Questa persona non aveva emesso un solo suono, né rilasciato dell'aura. Questo era il motivo per cui nessuno del gruppo lo aveva notato quando erano entrati nella caverna.


"Chi sei?"


Erano tutti in allerta. Questo perché la guardia bianca stava dando loro la caccia.


La comparsa di questa persona misteriosa aveva dato loro una sensazione di pericolo.


"Solo un passante..."


Disse piano Lin Ming. Il suo sguardo era concentrato sul vecchio nel gruppo.


Questo vecchio sembrava avere circa 60 anni. Il suo viso era stato solcato da anni di vento e gelo. Dai suoi lineamenti, si poteva intuire vagamente che da giovane doveva essere stato molto bello.


Aveva solo un braccio. I suoi capelli erano bianchi e aveva lunghi baffi che gli ricadevano giù. Il suo viso era segnato da una profonda cicatrice che partiva dalle sue sopracciglia e arrivava fino al suo collo, quasi dividendo tutto il suo volto.


Anche se questo vecchio era estremamente vigile, sembrava profondamente stanco. I suoi occhi appannati erano iniettati di sangue ed era evidente che non avesse dormito bene per diversi giorni.


Il vecchio stava brandendo la sua spada e simultaneamente spinse il bambino dietro per proteggerlo. Il bambino si rese conto della situazione, non pianse, né fece rumore, invece rimase in silenzio dietro il vecchio e diede una sbirciata alla figura misteriosa.


Lin Ming provò un po' di emozione. L'immagine di questo vecchio esausto di fronte a lui iniziò a sovrapporsi lentamente con un'altra persona.


Nei suoi ricordi era un giovane con gli abiti ricamati e una corona dorata legata ai suoi capelli. Teneva una spada elegante appesa alla vita e il suo aspetto era audace ed eroico.


Se non fosse stato per la spada rossa avvolta da pelle di serpente che teneva il vecchio, se non fosse stato per la vera essenza di tipo fuoco familiare che emanava...


Lin Ming non avrebbe mai creduto che questa persona fosse un suo vecchio nemico: Zhu Yan.


Zhu Yan.


A Qingsang, Zhu Yan aveva rubato il suo primo amore: Lan Yunyue.


Dopodiché Lin Ming aveva rinsaldato la sua determinazione di entrare nel Palazzo delle Sette Arti. Aveva portato con sé il suo gruzzolo e si era diretto nel regno di Fortuna Celeste per partecipare all'esame lì. Allora aveva incontrato Zhu Yan per caso mentre si stava registrando e uno degli amici di Zhu Yan, per attirare il suo favore, aveva fatto espellere Lin Ming dal suo alloggio. Per questo Lin Ming era andato nel padiglione dello Splendore dove aveva lavorato come disossatore ed era stato lì che aveva ottenuto il Cubo Magico.


Dopodiché la sua coltivazione era aumentata rapidamente. Quando aveva rivelato al mondo le sue abilità, la famiglia reale di Fortuna Celeste lo aveva notato e aveva fatto di tutto per conquistare il suo favore.


E Zhu Yan, visto che era un nemico di Lin Ming, era stato costretto a sopportare una grande pressione e l'isolamento.


Anche il suo signore, il decimo principe Yang Zhen, aveva iniziato a mettere sotto pressione Zhu Yan, costringendolo a rompere il suo fidanzamento con Lan Yunyue.


Alla fine Zhu Yan era stato sconfitto da Lin Ming.


Allora sia per la sua famiglia che per il decimo principe aveva perso ogni valore, era invece diventato un peso.


Così era stato esiliato.


Da allora Lin Ming non l'aveva più visto. Erano passati oltre 130 anni da quando si erano rivisti.


Lin Ming non avrebbe mai pensato che Zhu Yan sarebbe finito così.


La cicatrice sul suo volto, il suo unico braccio, il suo volto vecchio ed esausto...


Lin Ming poteva perfino vedere le ferite interne rimaste nel suo corpo, probabilmente avevano perfino influenzato la sua strada delle arti marziali.


Poteva immaginarsi quante difficoltà avesse sperimentato negli anni Zhu Yan.


"Tu... mi conosci?"


Zhu Yan aveva notato lo sguardo di Lin Ming e ne era rimasto sorpreso.


Lin Ming non rispose. Si appoggiò alla roccia dietro di lui. Era seduto su un po' di paglia. In quel momento sentiva ancora quel gelo pungente.


Questo dolore che proveniva dalla sua anima era quasi insopportabile.


"Sembra... sembra che stia tremando." Sussurrò qualcuno mentre guardava Lin Ming.


"Ha freddo?"


Tutti pensavano che la situazione fosse un po' assurda. Vedendo questo individuo con la maschera, avevano pensato che fosse un qualche maestro impareggiabile mandato ad assassinarli. Ma ora questa persona stava tremando violentemente, come se non potesse sopportare questo freddo vento di montagna.


"Mi ha spaventato. Pensavo che fosse un esperto..."


"Non abbassare la guardia!"


Il gruppo scelse l'angolo più lontano da Lin Ming e si sedette con cautela, tenendolo d'occhio per tutto il tempo.


"Vecchio Yan, dovremmo fare qualcosa..." Disse con una trasmissione di vera essenza una persona. "Non so se ha sentito la nostra conversazione prima..."


"C'è molta neve e vento. Non dovrebbe averci sentito. E se lo avesse fatto, questo dimostra che la sua coltivazione è di gran lunga superiore alla nostra. Se lo attaccassimo, potremmo finire noi uccisi. Così... non provate a causare guai inutili, specialmente quando non sapete con chi avete a che fare. Anche se sembra malato, per qualche motivo ho una strana sensazione quando lo vedo."


Disse lentamente Zhu Yan. Non si faceva più chiamare con il suo cognome, solo con Yan.
                                


                                



