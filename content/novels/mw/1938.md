---
weight: 1938
title: Capitolo 1938A – Vivere Senza Rimpianti
pubDate: 2025-12-15T08:37:10.469Z
tags:
    - mw
---


<em>Capitolo regolare,
16 (Matteo 0 + Mattia 6 + 10 Paolo) capitoli in coda 0/5,
-Schadenfreude


Se un mortale avesse vomitato così tanto sangue, si sarebbe dissanguato da tempo.


Ma quest'uomo con la maschera sembrava resistere. Poteva esserci una sola spiegazione per questo, il suo corpo stava rigenerando il suo sangue con una velocità inimmaginabile.


<em>Nota traduzione: del Nucleo = Sfera d'Energia, gradualmente cambierò il resto delle traduzioni.</em>


Zhu Yan poteva capire dal mento e dalle mani di Lin Ming che doveva essere una persona estremamente giovane. Eppure la sua forza aveva raggiunto un livello sconvolgente. Un maestro allo stadio della Sfera d'Energia avrebbe potuto fare lo stesso?


"Stai... stai bene?"


Disse con riluttanza Zhu Yan dopo un po' di esitazione.


Lin Ming si girò verso di lui. Non stava più vomitando sangue, ma non perché si fosse ripreso, ma perché a causa del dolore il suo corpo si era indebolito e non poteva più continuare a produrre sangue.


"Benefattore, ci ha salvato la vita. Ricorderò per sempre questo favore!"


Zhu Yan si inchinò profondamente.


Dietro di lui, anche gli altri e i due bambini fecero lo stesso.


Lin Ming fece gesto loro di rialzare la testa.


"Benefattore, ha intenzione di riposare qui o... vorrebbe viaggiare con noi?"


Disse con un po' di difficoltà Zhu Yan dopo aver guardato Lin Ming per un po' di tempo. Certamente desiderava che questo esperto viaggiasse con loro.


Sapeva bene che Lin Ming non apparteneva a questo mondo. E per quanto riguardava la sua malattia, nessuno avrebbe potuto aiutarlo, né avrebbe potuto capire.


Lin Ming osservò Zhu Yan e poi il piccolo principe e la principessina dietro di lui. Notando la preoccupazione nello sguardo della bambina, annuì lentamente.


"Forse le piacerebbe riposare qui e continuare il nostro viaggio di mattina?"


Dal punto di vista di Zhu Yan, prima se ne fossero andati e meglio sarebbe stato, ma temeva che Lin Ming non avrebbe avuto tempo di riposare.


Lin Ming scosse la testa: "Riposarsi è inutile per me. Andiamo."


"Bene... va bene."


Il gruppo radunò i suoi oggetti di valore e preparò una carovana. Poi partirono verso il deserto settentrionale.


Non sapevano se fosse stato perché Lin Ming aveva spaventato i loro nemici, ma anche dopo aver viaggiato per centinaia di chilometri, non incontrarono più la Guardia Bianca. Incontrarono due gruppi di banditi di montagna, ma Zhu Yan e gli altri si sarebbero potuti occupare facilmente di avversari di questo livello.


La strada era accidentata. La principessina era fiacca e pallida. Malnutrita per così tanto tempo e dopo aver sperimentato costante fame e freddo, si era indebolita. Fare un viaggio così lungo senza fermarsi era insopportabile per lei.


Era estremamente stanca, ma non riusciva a dormire a causa degli scossoni della carrozza.


Il principino era in condizioni leggermente migliori, ma anche lui era pallido visto che i venti freddi settentrionali soffiavano sul suo viso.


Mentre si riposavano sulla strada, Lin Ming si avvicinò ai due bambini e poi diede loro una borraccia.


"Fratellone, questa..."


La bambina aveva un po' più di familiarità con Lin Ming. Spalancò gli occhi.


"È acqua di pera neve. È buona..."


Lin Ming sorrise. I due bambini ne furono contenti e bevvero a grandi sorsi dalla borraccia.


Erano nati e cresciuti nel palazzo imperiale, e avevano bevuto lussuosa acqua di pera neve per tutte le loro vite, ma quella nella borraccia di Lin Ming chiaramente era diversa.


Non era dolce, ma era fragrante, molto più fragrante di qualsiasi vino di ottima qualità preparato dalla cucina reale. Inoltre non appena lo bevvero divennero un po' storditi, come se fossero ubriachi.


I due bevvero solo un altro po', poi i loro visi si arrossarono e riuscirono ad addormentarsi.


Zhu Yan aveva visto tutto questo con la coda dell'occhio.


"Benefattore, questo..."


Zhu Yan guardò la borraccia nelle mani della bambina. Un po' di liquido era colato dal contenitore ed emanava una debole fragranza che scaldava il cuore.


Questa poteva essere... una suprema medicina!


Pensò Zhu Yan. Aveva visto Lin Ming tirare fuori una pillola e poi immergerla nella borraccia per poi tirarla fuori subito. Poi l'acqua era diventata un tesoro. In tal caso, allora il valore di questa pillola...


Zhu Yan lo trovava incredibile.


Lin Ming prese la borraccia e disse con noncuranza: "Bevine anche tu."


"Io..." Zhu Yan sembrava un po' dispiaciuto. Rifiutò: "Sono già troppo vecchio... se la bevessi sarebbe uno spreco..."


"Ce n'è abbastanza." Disse con noncuranza Lin Ming. Zhu Yan alla fine accettò. Bevve un gran sorso e poi sentì una scia di calore riversarsi nel suo dantian e scaldarlo.


Non solo la sua stanchezza era svanita, ma il suo dantian che era rimasto in silenzio per così tanti anni iniziò ad agitarsi. Sembrava che il suo corpo ferito fosse stato rivitalizzato e fosse tornato in vita. Si riempì di gioia, ma al tempo stesso di incredulità!


Aveva combattuto anno dopo anno e aveva accumulato da fin troppo tempo diverse ferite.


Per questo si era recato da famosi dottori e perfino quei medici avevano detto che le sue ferite erano incurabili. Zhu Yan era ben consapevole delle sue condizioni e si era rassegnato.


Non si sarebbe mai immaginato che questa persona con la maschera avrebbe creato una bevanda così potente immergendo solo una pillola in una borraccia d'acqua. Era davvero inconcepibile!


Zhu Yan non poteva immaginarsi che cosa sarebbe successo se avesse mangiato questa pillola.


Lin Ming avvolse la pillola in un panno e la consegnò a Zhu Yan: "Prendila. Immergila in un po' d'acqua calda che potrai usare per guarire le ferite che hai accumulato. Ti permetterà di vivere per diverse decine di anni in più e potrà anche aiutare quei due bambini a recuperare le forze e a formare delle buone fondamenta. Ma ricorda, non puoi mangiarla direttamente, il tuo corpo esploderebbe a causa dell'energia. Inoltre non fare sapere a nessuno dell'esistenza di questa pillola, altrimenti attirerai un disastro fatale su di te."


Tra le innumerevoli pillole che Lin Ming aveva con sé, questo medicinale era di basso valore e i suoi effetti erano i più miti.


<em>Nota traduzione: Mare Divino = Mare Divino


Zhu Yan guardò con agitazione la pillola. Era una medicina che poteva suscitare desiderio in un maestro del Mare Divino!


Rifiutò più e più volte dicendo: "È troppo preziosa; non posso accettare. Inoltre il benefattore è ferito, così avrà bisogno di medicine nutritive..."


Zhu Yan non capiva. Se questa persona con la maschera possedeva una medicina spirituale così potente, come mai non la mangiava?


Lin Ming sospirò. Scosse la testa: "Anche se fosse cento o mille volte più preziosa, sarebbe comunque inutile per me. Prendila."


Zhu Yan rimase sbalordito. Perfino una medicina cento o mille volte più preziosa sarebbe stata inutile per questa persona?


Non ebbe nemmeno il tempo di rispondere. Lin Ming mosse le dita e la pillola volò nell'anello spaziale di Zhu Yan senza che il suo proprietario intervenisse.


Per Lin Ming che era esperto nelle leggi dello spazio, un anello di così basso livello esisteva solo in nome.


Zhu Yan guardò Lin Ming e rimase senza parole. Intuì che una pillola così inestimabile forse non era nulla per lui.


Non poté trattenersi dal chiedere: "Perché il benefattore ha fatto un dono così generoso ad una persona come me? Se non sbaglio, dovrebbe essere uno dei coltivatori più potenti al mondo, ma in qualche modo è finito qui. Temo che tutte le persone qui le sembrino solo formiche... perché si farebbe coinvolgere dagli affari dei mortali?"


Una persona per strada che vedeva un gruppo di formiche cadere in una pozzanghera raramente sarebbe andata ad aiutarle. Così Zhu Yan non capiva perché Lin Ming aveva cercato la principessina e ucciso alcuni membri della Guardia Bianca, facendoli scappare. Lin Ming aveva anche dato loro una pillola e aveva accompagnato il loro gruppo.


Era inconcepibile.


Lin Ming disse con tono cupo: "È la legge causa-effetto..."


Il Samsara della vita e della morte dei mortali era una parte del Dao Celeste. Lin Ming non voleva interferire, ma Zhu Yan era diverso.


Questo perché Zhu Yan era diventato così a causa sua. Allo stesso tempo, la sua vita era stata influenzata molto da Zhu Yan.


Se non avesse portato via Lan Yunyue, la sua vita forse sarebbe stata completamente diversa.


Ma... alla storia non importava delle ipotesi. Ciò che era successo era successo.


Lin Ming e Zhu Yan. Il primo un tempo era arrivato ai più alti livelli dei 33 Cieli e l'altro era un completo mortale. Eppure erano legati da un karma complicato.


E questo karma era stato deciso da quando Lin Ming aveva imboccato la strada delle arti marziali.


Oggi Lin Ming aveva salvato Zhu Yan non per interferire con il Samsara naturale, ma per porre fine al circolo karmico.


Naturalmente Lin Ming non poteva spiegarglielo e, vedendo che l'esperto non voleva parlarne, Zhu Yan non fece altre domande.


I due rimasero in silenzio per molto tempo.
                                


                                



