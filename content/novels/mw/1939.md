---
weight: 1939
title: Capitolo 1939 – Disperdere la Coltivazione
pubDate: 2025-12-15T08:37:10.469Z
tags:
    - mw
---


<em>Capitolo sponsorizzato, ringraziamo Mattia!
14 (Mattia 4 + 10 Paolo) capitoli in coda 0/5,
-Schadenfreude


Dopo aver accompagnato Zhu Yan a destinazione, Lin Ming se ne andò.


In questo vasto mondo, Zhu Yan poteva sembrare un mortale comune e non degno di nota. Ma a causa di qualche ciclo karmico sconosciuto e imprevedibile, era apparso due volte nella vita di Lin Ming ed entrambe le occasioni era stato un momento in cui Lin Ming era disperato...


Il cuore di Lin Ming era cambiato. Questa trasformazione non era dovuta solamente a Zhu Yan.


In questi anni, ciò che aveva visto, sentito, cosa aveva provato, tutto questo si era impresso nella sua mente, cambiando le sue emozioni e il suo atteggiamento nei confronti della vita.


Non cercava di cambiare il suo fato, voleva solo morire senza rimpianti...


Lin Ming non vagò più in giro, stimò che gli dovevano rimanere solo 30-40 anni.


Non voleva morire in silenzio.


Avrebbe lottato fino alla fine!


.....


Quel giorno arrivò in una montagna spoglia lontana da ogni forma di civilizzazione.


Con un movimento delle dita, creò una profonda caverna nella montagna con un'esplosione.


Lin Ming decise che sarebbe andato in isolamento ad allenarsi fino alla fine dei suoi giorni.


Forse c'era una possibilità, anche se era una possibilità infinitesimale, avrebbe comunque provato a fare del suo meglio.


Se alla fine fosse comunque morto, allora nei suoi ultimi anni sarebbe andato in un ultimo posto, il regno divino dell'Uccello Vermiglio.


Sarebbe andato lì a trovare i suoi genitori un'ultima volta. Poi sarebbe potuto morire.


Lin Ming entrò nella caverna e poi sigillò l'entrata.


Dopo aver fatto la sua decisione definitiva, si riempì di determinazione.


E questa via era il solo metodo a cui poteva pensare per coltivare.


Il prezzo di questa coltivazione sarebbe stato incredibilmente doloroso. Avrebbe diminuito drasticamente la sua forza e ridotto quel poco di vita di forza vitale che aveva.


I 30-40 anni di vita che gli rimanevano sarebbero stati ridotti a 10-20 anni. Si poteva dire perfino che fosse una decisione disperata!


Comunque Lin Ming doveva rischiare.


Deboli tracce di potere divino fluttuarono nel corpo del giovane. A causa del suo debole fuoco spirituale, Lin Ming non poteva più manipolare l'enorme quantità di energia immagazzinata nel suo mondo interno, invece questa forza era diventata un peso per lui.


Ma avrebbe potuto dissiparla lentamente.


Ogni volta, Lin Ming avrebbe spostato un millesimo della sua energia nel suo mondo interno. Attirò questa energia nei suoi meridiani e lasciò che si disperdesse. In altre parole... stava distruggendo la sua coltivazione!


A causa della sua anima indebolita, Lin Ming non poteva più sopportare la potenza della sua stessa coltivazione. In tal caso, allora avrebbe fatto calare la sua coltivazione fin quando la sua fonte spirituale non fosse riuscita a tollerarla!


Questa era una decisione folle! Disperdere la propria coltivazione avrebbe inflitto delle ferite tremende al corpo e il fuoco vitale di Lin Ming stava già tremolando come la fiamma di una candela in una tempesta!


Tutti i pori di Lin Ming si aprirono. Mentre la sua fonte d'energia sfuggiva dal suo corpo, aggrottò la fronte. Iniziò a provare una pura agonia.


Anche così, mantenne un'espressione decisa e risoluta. Il suo sguardo emanava un'ostinazione implacabile, una grande determinazione a non cedere al fato che il destino sembrava avergli imposto!


Mentre la sua energia si disperdeva, la sua essenza ne fu influenzata.


Anche se la sua anima era debole e il suo fuoco vitale si era quasi spento, il suo fisico era ancora incredibilmente potente. Una volta che la sua energia e il suo sangue ne furono influenzati, cominciò a fuoriuscire del sangue dai pori nel suo corpo.


Questo sangue fresco trasparì dal corpo di Lin Ming, mischiato al potere della divinità, condensandosi in strati di foschia di sangue.


Allo stesso tempo la sua coltivazione iniziò a calare costantemente.


Dal Lord Divino al Divine Transformation, e poi al Mare Divino Realm... fino agli stadi della Distruzione.


La velocità con cui la sua coltivazione stava calando era allarmante!


Per un praticante di arti marziali disperdere la coltivazione in questo modo non era diverso da un suicidio!


Il fisico di Lin Ming era troppo formidabile. Continuava a produrre sangue. I suoi pori continuarono ad emettere una foschia scarlatta.


Il sangue tinse di rosso le pareti e il soffitto della caverna.


Sempre più sangue si accumulò in strati. Il viso di Lin Ming era sbiancato, ma strinse i denti e continuò.


Voleva disperdere tutto in una sola volta, distruggersi e poi rialzarsi dalle macerie!


<em>Nota traduzione: Stadio della Sfera d'Energia = del Nucleo</em>


La sua coltivazione ormai era già precipitata allo stadio della Sfera d'Energia. La sua espressione era sfigurata dal dolore e i suoi denti scricchiolavano da quanto li teneva stretti.


Il suo mondo interno iniziò a tremare e a rompersi...


Un coltivatore allo stadio della Sfera d'Energia non aveva un mondo interno, ma un dantian.


Un mondo interno iniziava a formarsi durante lo stadio del Mare Divino Realm e, quando si diventava un Lord Divino, si sarebbe trasformato in un microcosmo. Ma quando la coltivazione di Lin Ming calò, il suo mondo interno non si sarebbe trasformato in un dantian. Invece iniziò a collassare.


Questo aggravò ancora di più le sue condizioni. Si accasciò in avanti e si resse usando le braccia, le sue nocche si conficcarono nella roccia.


Iniziò ad avere conati di vomito. Aveva perso quasi tutto il suo sangue. Doveva sopportare questo dolore inumano. Strinse i denti e non emise nemmeno un lamento.


Uno spirito disperato e saldo stava lottando per sopravvivere!


E in quel momento accadde qualcosa di positivo.


Quando la sua coltivazione diminuì fino allo stadio della Sfera d'Energia, quel poco di forza spirituale rimastagli iniziò a fondersi con l'energia nel suo mondo interno.


In altre parole, la sua coltivazione finalmente era alla pari con la sua fonte spirituale.


Poteva coltivare come un normale praticante di arti marziali.


Poteva di nuovo allenare il suo spirito, la sua coltivazione, continuando ad avanzare un passo alla volta...


Tuttavia... c'era qualcosa di diverso.


Era vecchio.


Il fuoco vitale di un giovane allo stadio della Sfera d'Energia poteva essere piccolo e debole, ma poteva crescere. Quello di Lin Ming era stato portato via e così era praticamente una persona nel crepuscolo dei suoi anni.


Gli rimanevano meno di 20 anni di vita. Era praticamente un vecchio.


Anche se il suo aspetto era ancora giovane, lo sguardo di Lin Ming era annebbiato e fiacco, e questo perché il suo potente fisico continuava a sostenerlo.


Se non avesse assorbito così tanto sangue di Bestia Divina e Asura, Lin Ming temeva che sarebbe diventato completamente un vecchio sull'orlo della morte.


Come avrebbe potuto un vecchio a cui rimanevano vent'anni di vita aumentare la sua coltivazione fino a raggiungere lo stadio di Sacro Lord?


Lin Ming non lo sapeva, ma avrebbe continuato a lottare.


Che fosse o no per aumentare la sua coltivazione, avrebbe comunque provato a fare del suo meglio, senza sprecare un solo momento.


Più di una volta aveva detto di essere una falena che stava volando verso il fuoco.


Lo aveva detto a Lan Yunyue, a Sheng Mei e anche a sé stesso.


"Anche se sono solo una debole falena, camminerò senza esitazione tra le fiamme. Combatterò il mio destino per quella possibilità su un milione in cui sperimenterò il mio samsara e rinascerò come una fenice..."


Ma quel giuramento non era mai stato messo alla prova in modo così brutale come oggi, ora che era finito in una trappola mortale disperata!


Lin Ming sapeva quanta poca speranza gli rimaneva, ma se avesse coltivato avrebbe avuto almeno un minuscolo raggio di speranza, una possibilità per ribaltare la situazione.


Se si fosse arreso, avrebbe solo aspettato la morte.
                                


                                



