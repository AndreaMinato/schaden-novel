---
weight: 1940
title: Capitolo 194 - Le sacre fiamme dell'Essenza di Fuoco
pubDate: 2025-10-16T07:28:18.452Z
tags:
    - mw
---


<em>
<strong>CAPITOLO SPONSORIZZATO</strong>, ringraziamo Atropal :)
Ah non vi preoccupate, arrivano anche gli altri di questa settimana, ma un po' più dilazionati per riprendermi dallo sprint... Puff puff pant.
-Schadenfreude</em>


Mentre Chi Guda moriva, le diverse migliaia di soldati dei Vermi di Fuoco erano intimorite. Lin Ming era tra l'esercito, ma nessuno osava affrontarlo.


Un normale soldato aveva un talento marziale di secondo grado. Potevano allenarsi per molti anni, ma la loro coltivazione non avrebbe comunque sorpassato il Secondo Stadio della Trasformazione del Corpo. Un ufficiale di medio livello poteva raggiungere lo Stadio delle Viscere o anche quello dell'Alterazione dei Muscoli, mentre uno di alto poteva arrivare allo stadio della Forgia delle Ossa. Tuttavia di fronte a Lin Ming sarebbe caduto con un solo colpo.


A parte Chi Guda, i soli con la forza allo stadio della Circolazione erano il Generale di Sinistra e il Generale di Destra.


Il Generale di Sinistra era già stato mandato a catturare i fuggitivi. Era rimasto solo il Generale di Destra, ma il suo corpo fradicio di sudore non osava nemmeno respirare. Temeva che Lin Ming sarebbe venuto ad ucciderlo e non sarebbe riuscito a sfuggirgli.


Di fronte a Lin Ming le guardie del corpo potevano essere considerate solo delle decorazioni. Si poteva dire che con la forza del ragazzo nemmeno migliaia di soldati avrebbero potuto fermarlo!


Lin Ming non si disturbò nemmeno di uccidere il Generale di Destra. Diede un'occhiata al gruppo di prigionieri catturati, che lo guardarono pieni di speranza e supplica, per loro Lin Ming era un dio della guerra inviato dallo Stregone per salvarli.


Lin Ming si intristì. Anche se aveva ucciso Chi Guda era impossibile cambiare il fato di questi prigionieri. Dopotutto era solo una persona, non poteva fermare un'intera tribù. Tutto quello che aspettava questi prigionieri era una vita di sofferenza, schiavitù e morte.


Lin Ming scorse i gemelli. Esitò per un momento e poi apparve accanto ai due.


Ne prese ciascuno per mano e usò subito il Roc Dorato che Squarcia il Vuoto, volando in avanti.


Non poteva rimanere qui, se i maestri Houtian della tribù dei Vermi di Fuoco fossero arrivati, avrebbe corso un grave pericolo.


Salvare i figli del capo era la sola gentilezza che Lin Ming poteva offrire e poteva essere considerata come una piccola speranza per la Tribù Paludenera. Se questi due avessero fatto ogni sforzo possibile, avrebbero potuto ricostruire la Tribù Paludenera in futuro e poi vendicare i membri della loro tribù.


"Andiamo!"


Mentre Lin Ming se ne andava dagli alloggi, nessuno osava fermarlo.


Il ragazzo accelerò, avrebbe lasciato i due ad una piccola tribù per non doversene occupare, ma in quel momento la sua espressione cambiò. Si girò e vide una luce rossa accelerare verso di lui.


"Fuoco?"


Lin Ming notò subito che quella luce rossa proveniva da una fiamma. Dopo che aveva formato un'Essenza di Fuoco nel Seme del Dio Blasfemo, Lin Ming non temeva più le fiamme. Fece fluire la vera essenza nella sua mano e puntò verso la luce, pronto a schiaffeggiarla via.


<em>Pof!</em>


La luce esplose, ma l'espressione di Lin Ming cambiò. Sentì il potere delle fiamme irrompere nei suoi meridiani, creando scompiglio! Non importava quanto provasse a far vibrare le fiamme nel suo corpo, era incapace di controllare questa fiamma!


"Cosa sta succedendo?"


Nella Caverna di Lava, non importava quanto fuoco ci fosse, il Seme del Dio Blasfemo era stato capace di domarlo, ma ora stava succedendo una cosa del genere.


Lin Ming fece circolare tutta la vera essenza nel suo corpo e soppresse la fiamma. Allo stesso tempo si agitò e guardò in avanti.


A cento piedi di distanza a mezz'aria si stava condensando una massa di fiamme cremisi, formando la figura di un ragazzino di tre piedi che fluttuava a mezz'aria.


Il corpo del ragazzino era rosso e i vortici di fuoco avvolgevano le sue mani e i suoi piedi. Sul suo volto c'era un'espressione ridente, ma il suo sorriso era malvagio.


Lin Ming si accigliò. Cos'era questo?


Sentiva che il corpo del ragazzo conteneva un attributo di vera essenza molto potente; superiore al suo. Non c'era da meravigliarsi che non fosse stato in grado di sopprimere quella fiamma di un momento fa.


Questo ragazzino era lo Sciamano della Tribù dei Vermi di Fuoco?


No, non poteva essere. Anche se lo sciamano avesse allenato qualche strana tecnica di coltivazione e avesse modificato il suo aspetto, avrebbe avuto comunque un corpo mortale. Questo ragazzino invece era chiaramente composto da fuoco, altrimenti sarebbe stato impossibile per lui fluttuare in aria.


Questo è...


Lin Ming si raggelò. Disse ai gemelli della Paludenera che stava portando:"Ora vi lascerò qui, non posso più aiutarvi."


I due gemelli ascoltarono Lin Ming e mostrarono un po' di disperazione. La ragazza aprì la bocca come se volesse dire qualcosa, ma smise ancora prima di pronunciare quelle parole.
Sapeva che in questo momento Lin Ming non poteva più salvarli. Dovevano scappare dall'esercito della Tribù dei Vermi di Fuoco e dovevano contare sulle loro forze.


Lin Ming lasciò le loro mani e i due gemelli lo ringraziarono silenziosamente prima di scappare nelle profondità della giungla.


Il ragazzino di fiamma sorrise cupamente. Delle fiamme vorticarono attorno alla sua mano e lanciò una palla di fuoco dritta verso i due gemelli.


Lin Ming sbuffò freddamente e sferrò un attacco con la Lancia Pesante d'Argento Flessibile. 5000 filamenti di vera essenza distrussero la palla di fuoco e ci fu il rumore di un'esplosione mentre si trasformava in una massa di scintille.


I due ragazzini rimasero sbalorditi. La ragazza si volse e mostrò uno sguardo grato a Lin Ming. Senza un'altra parola abbassarono la testa e continuarono a scappare nella giungla.


Il ragazzino di fuoco non li inseguì più. In confronto a quei due gemelli, Lin Ming era una vera minaccia.


Il ragazzino incrociò le braccia al petto e sorrise sinistramente. Le fiamme vorticarono attorno al suo volto, trasformandosi in un'espressione giocosa.


Lin Ming sogghignò. "Sei l'Essenza di Fuoco eterna. L'Essenza di Fuoco ha un'anima. Dopo che lo Sciamano della Tribù dei vermi di Fuoco ha fuso parte della sua anima nell'Essenza di Fuoco, ha formato te.
Una cosa né umana, né mostruosa, alla fine sei un'Essenza di Fuoco diventata la personificazione dello Sciamano."


Il volto del ragazzino rivelò un'espressione meravigliata, ma subito dopo rise sotto i baffi e disse:"La tua forza dell'anima è buona. Puoi riconoscere che sono una personificazione. Sono sempre più interessato a te! Oggi rimarrai indietro!"


La voce dell'Essenza di Fuoco era estremamente roca. Sembrava bizzarra visto che proveniva da un ragazzino.


"Rimanere qui? Chi me lo farà fare? Se fosse venuto il tuo vero io, allora avrei già perso, ma sei solo la sua personificazione e credi ancora di potermi trattenere qui?"


Disse Lin Ming e poi gridò. L'aura del suo corpo esplose e brandì la sua lancia. La vera essenza si condensò in una Lancia Astrale lunga decina di metri, che puntava verso il collo del ragazzino di fuoco!


Voleva rovinare il marchio dell'anima che lo Sciamano aveva lasciato nell'Essenza di Fuoco. Se l'avesse fatto allora l'Essenza di Fuoco non avrebbe più avuto un proprietario.


Mentre la Lancia Astrale sibilava in avanti, il ragazzino rise fragorosamente e il suo corpo scomparì istantaneamente. La sua velocità non era inferiore a quella di Lin Ming!


"Vuoi rompere il mio marchio dell'anima? Sognatelo! Muori!"


Il ragazzino di fuoco mosse le sue mani in avanti. Il potere delle fiamme che emanò si trasformò in migliaia di luci rosse che circondarono Lin Ming.


Tuttavia il ragazzino non si era aspettato che, dopo aver attaccato, Lin Ming sarebbe scappato via usando la sua tecnica di movimento.


<em>Puff puff puff!</em> L'attacco del ragazzino andò a vuoto. Le luci rosse simili ad una pioggia cremisi cadde sul terreno, che cominciò subito a diventare bollente.


"Umpf! Almeno sei intelligente, ma credi di potermi sfuggire? Stai sognando!" Il ragazzino di fuoco sogghignò e cominciò ad inseguire Lin Ming.


Il ragazzo si muoveva rapidamente, mostrava la piena forza del Roc Dorato che Squarcia il Vuoto senza alcuna riserva.


Se fosse riuscito a cancellare il marchio dell'anima che lo Sciamano aveva posto sull'Essenza di Fuoco, allora essa avrebbe perso la sua coscienza, allora Lin Ming avrebbe avuto l'occasione di assorbirla!


Questa idea era incredibilmente attraente, ma sapeva che stava arrivando lo Sciamano dei Vermi di Fuoco. Se fosse arrivato un vero maestro Houtian, allora non avrebbe avuto l'opportunità di scappare anche se avesse avuto delle ali!


Inoltre la vera essenza di questo ragazzino di fuoco era incredibilmente potente. Lui invece aveva già usato l'Annientamento Thunderfire e anche aperto il la Forza del Dio Blasfemo. Aveva consumato il 40% della sua vera essenza, se avessero combattuto non sarebbe stato sicuro di vincere. Cercare di rimanere qui e distruggere il marchio dell'anima dello Sciamano era un'assurdità.


Se non se ne fosse andato e fosse stato trattenuto ancora un po', sarebbe stato troppo tardi!


Lin Ming divenne sempre più veloce, era come se il suo corpo fosse privo di peso. Le punte dei suoi piedi toccavano la cima degli alberi e il suo corpo era come una freccia. Dopo diversi salti su e giù, Lin Ming raggiunse un posto altissimo finché non dovette più farsi leva sui rami più alti e volò!


Dopo aver raggiunto il picco della Forgia delle Ossa, la vera essenza di Lin Ming era diventata più densa e più pura e i suoi movimenti diventavano sempre più simili ad un vero volo.


Questa volta il ragazzino di fuoco rimase completamente stordito mentre guardava Lin Ming. Poteva volare anche lui, ma solo perché non aveva un corpo ed era una massa di fuoco. Ma quel ragazzo era chiaramente al picco della Forgia delle Ossa. Perché era in grado di volare?


Aveva un qualche raro tesoro capace di far volare?


Pensando a questo lo sguardo del ragazzino divenne pieno di una feroce avidità. In ogni caso doveva assicurarsi di trattenere questo ragazzo. Aveva sicuramente qualche sorta di segreto!


Il vento fischiava nelle orecchie di Lin Ming mentre volava. Non si guardò indietro; la sua forza dell'anima aveva già individuato il ragazzino dietro di lui. Non solo non era riuscito a seminarlo, ma si stava avvicinando sempre di più.


"Cavolo questo tipo è proprio come un fantasma infestante!" Si accigliò Lin Ming. Il suo Roc Dorato che Squarcia il Vuoto era una tecnica di movimento di massimo livello, ma questo ragazzino era composto da fuoco, non aveva alcun peso così era più veloce.


"Umpf! Tu rimarrai qui!"


Il ragazzino inseguì Lin Ming da 100 piedi di distanza. Mise le mani a coppa e sparò diverse decine di colonne di fiamma spesse un dito verso Lin Ming.


Il ragazzo mosse la lancia dietro di sé senza nemmeno guardare.


<em>Bang!</em>


I pilastri di fuoco crollarono e poi esplosero in una pioggia di luce rossa. Durante questo momento, il ragazzino aveva già raggiunto Lin Ming. Sorrise sinistramente mentre stese le mani ed emanò del fuoco dai palmi della mano:"Con la mia personificazione a trattenerti, non pensare nemmeno di scappare! Gabbia di Fuoco!"


<em>Fu-</em>


Strisce di fiamme volarono attorno a Lin Ming. Le colonne si intrecciarono e formarono una gabbia, intrappolando il ragazzo.


Lin Ming la colpì ma non riuscì a trapassarla!


"Dannazione!" Lin Ming divenne preoccupato. Questo ragazzino aveva detto chiaramente che lo stava solo trattenendo. Non appena sarebbe arrivato lo sciamano, avrebbe corso un grave pericolo.


Ma la vera essenza di questo ragazzino era più spessa e la sua velocità più grande. Non poteva ucciderlo nemmeno se l'avesse voluto, né riusciva a seminarlo. Con questo tipo a seguirlo, prima o poi lo avrebbe raggiunto.


Lin Ming strinse i denti. Cominciò a circolare fino al limite la vera essenza nel suo corpo e il potere del sangue di drago nel suo cuore esplose in un incendio di gloria.


"Rompiti per me!"


Lin Ming urlò attaccando con la sua lancia. La vera essenza nel suo corpo che portava il potere del sangue di drago cominciò a crescere sempre di più. Perfino le fiamme di un'Essenza di Fuoco non sarebbero riuscite a distruggerlo così facilmente.


<em>Cha!</em>


La gabbia di fuoco fu fatta a pezzi. Lin Ming avanzò e si levò al cielo!


Il ragazzino era sbalordito. Non si aspettava che il ragazzo sarebbe stato capace di uscire dalla gabbia di fuoco così velocemente. Ma questo lo rendeva ancora più contento perché significava che il segreto nel corpo di Lin Ming era ancora più prezioso.
                                


                                



