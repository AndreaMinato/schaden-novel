---
weight: 1940
title: Capitolo 1940 – Comprendere la Vita e la Morte
pubDate: 2025-12-15T08:37:10.469Z
tags:
    - mw
---


<em>Capitolo regolare,
14 (Mattia 4 + 10 Paolo) capitoli in coda 0/5,
-Schadenfreude


Lin Ming aveva cambiato strada.


In passato, quando Lin Ming era allo stadio della Sfera d'Energia, era andato nel Sacro Continente dei Demoni e nell'Antico Abisso Demoniaco per andare all'avventura. Poi era tornato nel continente Tianyan per uccidere Xuan Wuji e in seguito fare un viaggio verso i quattro Reami Divini. Dopo aver assorbito ogni sorta di risorse, era riuscito ad arrivare allo stadio della Distruzione.


Era stato il metodo di coltivazione migliore possibile date le sue circostanze.


Ma al momento per lui erano insignificanti.


Tutte le tecniche del passato non gli sarebbero state molto utili al momento.


La sua unica speranza erano le Sacre Scritture e il Sutra Celeste.


Il Grande Dao era sconfinato e illimitato. Come aveva detto Jiang Baoyun, se esisteva un picco delle arti marziali in questo mondo, probabilmente sarebbe stato la fusione delle Sacre Scritture con il Sutra Celeste, insieme al trio di essenza, energia e divino.


La fonte vitale di Lin Ming era rovinata e i metodi di coltivazione convenzionali non avevano significato per lui.


La sua sola possibilità era studiare le Sacre Scritture e il Sutra Asura per cercare un punto di svolta.


Però gli rimanevano solo circa vent'anni di vita.


Giorno dopo giorno, anno dopo anno.


Continuava ad allenarsi senza rendersi conto del passare del tempo. Presto trascorsero 15 anni.


Lin Ming era seduto immobile nella caverna di pietra.


La sua coltivazione si era fermata allo stadio della Sfera d'Energia e non era avanzata a quello della Distruzione.


Questo perché non aveva coltivato, ma aveva cercato un'illuminazione.


Una volta tornato nel mondo mortale per così tanti anni, aveva visto i miriadi di cambiamenti ed emozioni della mortalità, e aveva usato queste esperienze per diventare più consapevole delle Sacre Scritture e del Sutra Celeste.


Il Sutra Celeste che coltivava l'universo del mondo era in pratica il Dao Celeste e la natura stessa.


In passato, la comprensione di Lin Ming del Dao Celeste si era limitata nel percepire ciascuna legge, ciò che rientrava nei 33 Grandi Dao.


In realtà questo era un livello di comprensione incredibilmente profondo. Figuriamoci i coltivatori dei piani inferiori che non potevano nemmeno studiare un'intera legge, perfino un supremo esperto del Regno Divino spesso si sarebbe dedicato ad una legge sola. Non avrebbero avuto la fortuna di entrare in contatto con i 33 Grandi Dao.


Ma ora il Sutra Asura che Lin Ming stava studiando non dipendeva più da questi aspetti.


Le leggi facevano parte del Dao Celeste, ma non erano tutto.


C'era molto, molto di più.


Mentre Lin Ming aveva camminato per il mondo in questi anni, aveva visto il Samsara del Dao Celeste, nascite e morti; tutto questo faceva parte del Dao Celeste.


Il Dao Celeste era costante, ma la vita mutava in continuazione. Ora Lin Ming aveva una comprensione più profonda del Dao Celeste.


E queste comprensioni si erano fuse tutte nel Sutra Celeste, arricchendolo.


Bisognava sapere che il maestro della Strada Asura aveva impiegato 3,3 miliardi di anni per creare il Sutra Celeste. Una vita da Empireo, una vita da Divinità. Il Sutra Asura poteva essere considerato vasto e profondo, ma non era più facile a dirsi che a farsi volerlo arricchire?


Ma Lin Ming ci stava provando. Non sapeva se questa aggiunta fosse giusta o sbagliata, ma era certo che fosse perfettamente adatta a sé stesso.


Dopo il Sutra Asura c'erano le Sacre Scritture.


Per Lin Ming al momento erano le più importanti in realtà.


Questo perché le Sacre Scritture che coltivavano l'universo interno si dedicavano alla coltivazione dell'esistenza e della vita. In questi anni, la comprensione di Lin Ming della vita si era approfondita di molto.


Aveva assaporato lentamente il gusto della vita, non solo la sua, ma quella degli altri. I bambini sofferenti, la povera signora con la bancarella, Zhu Yan che era stato così ambizioso ma che alla fine era stato sconfitto dalla realtà e anche allora non si era arreso, ma aveva deciso di perseguire un nuovo obiettivo. E anche Jiang Baoyun, che inseguiva disperatamente i suoi scopi senza nessuna esitazione...


Aveva assistito alla mutevolezza della vita. Ora che riguardava le Sacre Scritture, aveva cambiato completamente mentalità.


Le Sacre Scritture che Lin Ming aveva ottenuto in realtà erano estremamente incomplete.


Non aveva visto le pagine della morte delle Sacre Scritture. La copia delle pagine passate da Sheng Mei riguardavano l'aspetto della vita. Inoltre inevitabilmente essendo delle trascrizioni, inevitabilmente ci dovevano essere delle informazioni sbagliate.


Lin Ming non aveva mai visto il libro nero in cui erano registrate le Sacre Scritture e che adesso era nelle mani dell'Imperatore Spirituale.


Le pagine della morte delle Sacre Scritture erano ancora più misteriose. Sarebbe stato impossibile per Lin Ming studiare le Sacre Scritture così. Dopotutto non era nemmeno vissuto per 200 anni.


Tuttavia Lin Ming si era reso conto di alcuni aspetti.


Naturalmente non aveva compreso delle verità profonde come quelle scritte nelle pagine della morte, ma sarebbe stato più che sufficiente che fossero adatte a sé stesso.


Questo perché al momento Lin Ming stava morendo!


Poteva percepire il suo fuoco vitale che si stava affievolendo sempre di più con il passare del tempo e percepiva la morte che si avvicinava. Poteva perfino sentire i passi del cupo mietitore.


Comprendere la vita e la morte sull'orlo dell'oblio, non c'era una situazione migliore!


In effetti perfino il creatore delle Sacre Scritture non era riuscito a comprendere appieno la morte. Anche l'Arte della Vita Eterna che aveva creato aveva i suoi difetti.


Di sicuro il creatore delle Sacre Scritture non era riuscito ad ottenere l'immortalità.


Forse era dovuto al fatto che non aveva sperimentato la disperazione che si provava nel vedere il proprio fuoco vitale attenuarsi giorno dopo giorno. Non aveva mai provato ciò che stava sentendo Lin Ming adesso...


Capire il Dao Celeste e percepire la vita e la morte.


Lin Ming rimase seduto immobile nella caverna.


La polvere cadeva sul suo corpo.


Così passarono altri tre anni.


Il fuoco vitale di Lin Ming era come la fiamma di una candela al vento, sembrava potesse estinguersi da un momento all'altro. Tuttavia l'espressione di Lin Ming era ferma come quella di una scultura, priva di emozione.


Era incredibilmente calmo.


In questo silenzio assoluto, Lin Ming meditò sulle pagine della morte delle Sacre Scritture.


Voleva comprendere appieno la morte e cercare di trovare un modo per sopravvivere.


Aveva fin troppe questioni di cui occuparsi...


Passarono dei giorni, lo sguardo di Lin Ming diventava sempre più annebbiato. I suoi occhi assochilometrivano a quelli dell'Imperatore Spirituale. Quando li apriva, le sue cataratte erano così pronunciate che quasi non ci vedeva.


Il suo corpo mortale era rimasto formidabile come prima, ma non riusciva più a controllarlo a causa della sua anima flebile.


Non poteva più muovere i piedi...


Lin Ming rimase in silenzio. Era rimasto seduto a gambe incrociate per tutto questo tempo e ora non poteva più sentirsi i polpacci.


Questo intorpidimento iniziò ad estendersi lentamente verso l'alto.


Dai polpacci alle cosce, la vita...


Al momento era proprio una statua. Se la sua anima fosse morta completamente, allora la sua vita sarebbe terminata.


Ma il suo corpo sarebbe rimasto intatto, non sarebbe marcito nemmeno dopo 100.000 anni.


Gradualmente Lin Ming perse ogni sensazione all'altezza del petto. Anche i movimenti delle braccia sarebbero stati più lenti.


Nonostante il suo cuore stesse ancora battendo e il sangue stesse scorrendo nelle sue vene, non poteva controllarlo affatto.


La morte non era mai stata così vicina.


Tuttavia non era ancora riuscito a trovare un modo per sopravvivere comprendendo le pagine della morte.


Era troppo difficile!


Anche se le fondamenta di Lin Ming fossero incredibilmente solide, anche se aveva sperimentato alti e bassi nella vita, vedendo la miriade di condizioni dell'umanità e diventando consapevole della sua vita...


Anche così, voler trovare un modo per sfuggire alla minaccia di morte certa era praticamente impossibile!


"Che amarezza... se avessi altri cento anni, se solo potessi usare il Cubo Magico..."


Lin Ming era riluttante. Non voleva morire così.


Se avesse potuto usare uno strumento divino come il Cubo Magico, anche se non avesse potuto riaccendere il suo fuoco vitale, avrebbe potuto usarlo per stabilizzare il suo mare spirituale e rallentare il collasso del suo mondo interno.


Lin Ming poteva sentire che i suoi giorni erano contati; non gli rimaneva molto tempo. Di questo passo non sarebbe riuscito a trovare un punto di svolta.


Tuttavia non si voleva arrendere come prima. Richiamò quel briciolo di forza spirituale rimasto nel suo corpo e lo riversò nel suo mondo interno collassato, dove fluttuò verso il Cubo Magico.


Il Cubo Magico fluttuava nell'universo interno, frammentato e pieno di buchi, di Lin Ming. Era uno spazio mortalmente immobile, innumerevoli crepe spaziali si estendevano in ogni direzione.


Un piccolo e impercettibile flusso di fuoco spirituale sfrecciò dalle fessure verso il Cubo Magico. Era quasi tutto il poco di forza spirituale che gli rimaneva.


Questa piccola traccia era stata infusa con le emozioni che aveva compreso. Conteneva tutta la sua comprensione sul Samsara dei mortali che aveva incontrato. Aggiunse tutto ciò che aveva appreso del Samsara della vita e della morte.


Questo era il frutto degli ultimi 20 anni di coltivazione di Lin Ming.


Il debole fuoco spirituale fluttuò verso il Cubo Magico e poi scomparì al suo interno.


Era stato come un ruscello che convergeva in un lago, non ci fu nessun cambiamento.


Il Cubo Magico continuò a roteare come prima.


Lin Ming aspettò in silenzio. Aspettava la morte o forse un miracolo.


La sua mente era calma come un placido lago. Anche se poteva percepire la sua forza forza spirituale che si indeboliva in continuazione, anche se non poteva attivare il Cubo Magico, mantenne un'espressione tranquilla dall'inizio alla fine.


Lin Ming si sentì stringere il cuore. Se avesse fallito, allora sarebbe il suo destino.


Se fosse morto qui, allora sarebbe stata parte del Samsara del Dao Celeste.


Se l'umanità fosse entrata in declino e alla fine fosse stata annientata dai saggi e dagli spirita, allora sarebbe stato il loro fato. Nel lungo fiume della storia, non c'era mai stata una razza che aveva prosperato per sempre!


Il tempo passò silenziosamente. Lin Ming raggiunse uno stato di chiarezza senza precedenti.


Ripensò alla sua vita.


Nei suoi brevi decenni di vita aveva sperimentato gloria, disperazione e non aveva mostrato altro che disdegno nei confronti dei rivali che osavano sfidarlo. Alla fine aveva anche fatto agitare una Vera Divinità saggia. Ma ormai era finito così?


Mentre ripensava alla sua vita, Lin Ming sentì un debole rumore.


Questo suono incredibilmente debole sembrava provenire dal suo mondo interno che entrava in risonanza con lui. Questo fece quasi tremare lentamente il suo mare spirituale rinsecchito!


Era un segno di lucidità mai visto prima!


Sentì il Cubo Magico tremare lievemente nel suo mondo interno!


Questo tremito era debole, ma Lin Ming poteva sentire una forza spirituale calorosa e affettuosa. Questa forza spirituale si connetté con il suo mare spirituale e proveniva dal Cubo Magico!


Tuttavia la forza spirituale di Lin Ming era ben lontana dall'aprire il Cubo Magico.


Così fu sorpreso nel sentire la voce di un vecchio riecheggiare nelle sue orecchie.


"Lin Ming... è passato molto tempo da quando ci siamo visti..."


Questo suono era...


Lin Ming ne fu sbalordito!


Era l'Empireo Nebbia Divina!


In passato, Lin Ming era entrato nella Strada Asura ed era stato costretto ad entrare nella valle della Morte Tragica da Tian Mingzi.


Lì aveva incontrato l'Empireo Nebbia Divina, che gli aveva mostrato grande gentilezza e lo aveva istruito.


Visto che l'Empireo Nebbia Divina era rimasto intrappolato lì per così tanti anni, aveva consumato una grande quantità della sua forza spirituale e non gliene rimaneva molta. Così Lin Ming aveva sigillato la sua anima nel Cubo Magico, dove aveva riposato profondamente. Lin Ming sperava che un giorno avrebbe potuto aiutarlo a fargli recuperare la sua vitalità e a riformare la sua anima. Anche se l'Empireo Nebbia Divina non fosse potuto tornare nelle sue condizioni di prima, sperava che potesse recuperare i suoi anni di vita naturali.


Dopodiché Lin Ming aveva iniziato a lottare. A causa della grande calamità e del fatto che l'Empireo Nebbia Divina si era addormentato nel Cubo Magico, non aveva mai pensato che un giorno si sarebbe risvegliato...
                                


                                



