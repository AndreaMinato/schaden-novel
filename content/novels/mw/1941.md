---
weight: 1941
title: Capitolo 1941 – Riaprire il Cubo Magico
pubDate: 2025-12-15T08:37:10.469Z
tags:
    - mw
---


<em>Capitolo regolare,
14 (Mattia 4 + 10 Paolo) capitoli in coda 0/5,
-Schadenfreude


"Senior!"


Lin Ming non sapeva cosa provare sentendo questa voce.


Quei giorni in cui lo aveva incontrato nella valle della Morte Tragica, quelle diverse decine di anni fa fino ad adesso, sembrava tutto un ricordo distante e lontano.


In questi ultimi vent'anni circa, anche se Lin Ming aveva incontrato nuovamente molte persone che conosceva, aveva sempre indossato una maschera e si era presentato come un estraneo. Le emozioni che aveva provato rivedendoli naturalmente ne erano state condizionate.


In realtà, durante questo periodo difficile, quando stava affrontando il suo momento più duro, aveva proprio bisogno che qualcuno lo sostenesse e lo accompagnasse.


Così provò profonda gratitudine quando rivide l'Empireo Nebbia Divina.


"Non c'è da meravigliarsi che il Cubo Magico si sia destato; così è stato lei."


Lin Ming non poteva più attivare il Cubo Magico. Era stato l'Empireo Nebbia Divina a compensare la sua debolezza.


L'Empireo Nebbia Divina aveva lasciato solo la sua forma spirituale ed era estremamente debole. In questi ultimi anni, sigillato nell'artefatto divino, si era ripreso un po'. Ma non era più possibile per lui tornare nelle condizioni di un tempo.


Il Cubo Magico tremò lentamente. Volò fuori dal mondo interno di Lin Ming e nel suo mare spirituale.


Il mare spirituale di Lin Ming era secco, ma quando apparì il Cubo Magico, recuperò un po' di deboli tracce di vita.


Dopo vent'anni circa, Lin Ming era riuscito a riaprire il Cubo Magico. Questo fece palpitare la sua anima con una nostalgia che inumidì i suoi occhi e lo riempì di emozione...


"Senior, grazie per l'aiuto."


Disse con sincera gratitudine Lin Ming. Fuse lentamente la sua anima con il Cubo Magico.


Rivide lo spazio nell'artefatto e quella galassia di frammenti spirituali che brillavano come stelle. Dopo così tanti anni, continuavano a roteare lentamente.


Lin Ming aveva visto questa scena molte volte in passato; era fin troppo familiare.


Tuttavia, quando si guardò attorno, sussultò. Guardò verso il punto centrale con incredulità.


Un tempo c'era stata una sfera brillante come il sole lì. Tutti i frammenti erano girati attorno ad essa.


La sfera di luce era stata l'anima di Mu Qianxue.


In passato, Mu Qianxue aveva bruciato la sua anima per usare il Cubo Magico e il suo spirito si era addormentato profondamente da allora. Dopodiché, quando la sua anima si riprese e si era impossessata di un nuovo corpo, la sfera era scomparsa.


Tutti i frammenti avevano iniziato a girare in cerchio attorno ad uno spazio vuoto.


Oggi però in quel posto centrale c'era un filo di fuoco spirituale che emanava un'aura insolita.


Era solo delle dimensioni di un fagiolo e non brillava troppo intensamente, ma in contrasto con i frammenti attorno, Lin Ming poteva sentire che questo filo di fuoco spirituale brillava come una pela nella notte.


Questo era...


Lin Ming era certo che questo fuoco spirituale fosse apparso di recente. La sua aura non apparteneva né a lui, né all'Empireo Nebbia Divina. Era nettamente diverso dai frammenti spirituali attorno.


Lin Ming trattenne il respiro. In questo fuoco spirituale bruciare con lentezza e tranquillità nel vuoto distinse un puntino brillante al centro di questo bagliore, sembrava un seme.


Quando la sua forza spirituale toccò questo seme, sentì una sensazione di armonia.


Come se condividesse le stesse origini della sua anima.


Ma questo seme spirituale aveva una natura molto più gentile. Quando la forza spirituale di Lin Ming ci entrò in contatto, ebbe la sensazione di galleggiare in un mare caldo, la sua forza spirituale veniva nutrita e rivitalizzata.


Era incredibilmente confortevole ed era una sensazione che sembrava avesse già sperimentato prima.


Oltre vent'anni fa, quando Lin Ming aveva mangiato quel frutto diabolico che gli aveva fatto perdere la lucidità, si era unito a Sheng Mei. Era la stessa sensazione di allora.


Anche se era un ricordo a cui non voleva pensare, Lin Ming doveva ammettere che era stato meraviglioso. Non era stato un mero piacere del corpo, ma una forma di sublimazione spirituale.


Quando si erano uniti, avevano connesso le loro anime e le loro menti. Il corpo era solo una componente minore.


Anche se Lin Ming aveva perso la lucidità visto che aveva mangiato il frutto diabolico, si ricordava bene della sensazione che aveva avvolto la sua anima. Poteva richiamarlo alla memoria come se fosse accaduto ieri.


Guardando il seme spirituale nascosto nel Cubo Magico, Lin Ming rimase sbalordito: "Sheng Mei?"


Questa sorta di aura, di compatibilità spirituale, non poteva sbagliarsi.


Era stata Sheng Mei a lasciarla!


"Questa è... fonte spirituale lasciata da Sheng Mei?"


Lin Ming era sconvolto. Sheng Mei aveva lasciato un filo di fonte spirituale nel Cubo Magico?


La fonte spirituale era infinitamente preziosa. Ogni volta che un coltivatore ne perdeva un po', avrebbe fatto indebolire il suo fuoco vitale.


Anche se Sheng Mei aveva lasciato solo questo briciolo, questo inevitabilmente avrebbe influenzato la sua coltivazione in futuro.


E Lin Ming aveva intuito che la situazione di Sheng Mei non era affatto positiva. Condivideva qualche oscuro segreto, altrimenti non avrebbe proposto di partire con lui per cento milioni di anni...


In una situazione del genere, Sheng Mei aveva lasciato un po' di fonte spirituale nel suo corpo.


Quali erano i suoi piani?


"Ha nascosto la sua fonte spirituale nel Cubo Magico; ha scoperto il Cubo Magico?"


Lin Ming era perplesso. Se Sheng Mei aveva scoperto il Cubo Magico, perché non l'aveva preso?


"Forse no..." Nebbia Divina scosse la testa. "Il Cubo Magico è un oggetto divino che trascende il livello di una Vera Divinità. Se è attivo è facile da individuare, ma se giace in silenzio è estremamente, estremamente difficile da percepire. Probabilmente è stato il Cubo Magico a prendere della fonte spirituale da quella donna..."


L'Emprieo Nebbia Divina suggerì una possibilità. Lin Ming annuì. Quando Sheng Mei aveva mangiato il frutto diabolico di quell'albero abissale, anche lei aveva perso la lucidità, sarebbe stato difficile per lei percepire il Cubo Magico.


Inoltre, anche se si fosse accorta dell'esistenza dell'artefatto divino, non avrebbe osato prenderlo, perché avrebbe dovuto nascondere la verità dall'Imperatore Spirituale. Probabilmente non erano veri alleati...


Pensandoci con attenzione, forse il motivo per cui Sheng Mei aveva scelto di usare quel metodo per estrarre la sua Anima Eterna era stato per lasciare di nascosto questo filo di fonte spirituale.


"Ha preso il 99% della mia fonte spirituale, eppure ne ha lasciato un filo della sua..." Sussurrò Lin Ming. Sheng Mei sembrava aver escogitato un piano elaborato...


Che intenzioni aveva?


Lin Ming pensava che la ragione per cui Sheng Mei si era unito a lei e gli avesse dato il suo yin primordiale fosse perché si sentiva in colpa nei suoi confronti anche se aveva provato un po' di sentimenti per lui.


Ma ora sembrava che non fosse necessariamente vero.


Forse aveva delle intenzioni più profonde di quanto pensasse.


Lin Ming guardò il filo di fonte spirituale. Non era forte e, anche se l'avesse assorbito, sarebbe stato impossibile per lui guarire, non sarebbe tornato nemmeno ad un decimo delle sue condizioni ottimali. Inoltre assorbire la fonte spirituale di un'altra persona non era affatto facile.


Lin Ming sporse con esitazione una mano e la toccò. La fonte spirituale rimase pacifica come prima e un flusso di ricordi iniziarono a scorrere nella sua mente.


Erano i ricordi di Sheng Mei: le pagine della morte delle Sacre Scritture!


Sheng Mei aveva lasciato un po' delle sue comprensioni riguardo alle pagine della morte in questa fonte spirituale e gliel'aveva passata...


Per un po' Lin Ming rimase sconvolto.


Le pagine della morte delle Sacre Scritture erano estremamente misteriose e nemmeno Sheng Mei possedeva i mantra di quelle sezioni.


Lin Ming aveva fatto di tutto per usare i suoi ultimi anni per percepire sempre meglio la morte. Desiderava poter scrivere una sua versione delle pagine della morte delle Sacre Scritture, ma non era più facile a dirsi che a farsi?


Anche se aveva ottenuto un risultato di cui andare orgogliosi, era ben lontano dall'essere sufficiente.


Dopotutto gli rimanevano solo vent'anni.


Non importava quanto avesse compreso, sarebbe stato inutile.


Ma se Sheng Mei avesse aggiunto ciò che aveva compreso delle pagine della morte delle Sacre Scritture, allora la situazione sarebbe andata diversamente.


"Sheng Mei, lei... cosa sta..."


Lin Ming ripensò al momento in cui si era svegliato dopo essersi unito a Sheng Mei. A causa dell'estrema disperazione e odio, l'aveva insultata velenosamente.


Allora l'espressione di Sheng Mei era stata piena di emozioni contrastanti. Il suo sguardo si era riempito di rabbia e amarezza.


Ma un momento dopo era tornato gelido e il suo tono era diventato indifferente.


Ripensandoci, Lin Ming provò una strana emozione.


Sheng Mei aveva pagato un prezzo così alto per lasciare delle comprensioni riguardo alle pagine della morte. Lo aveva fatto affinché le comprendesse?


Lin Ming poteva sentire che le pagine della morte lasciate da Sheng Mei erano incredibilmente incomplete.


Forse il libro nero che l'Imperatore Spirituale le aveva dato non era completo.


E dopo che Sheng Mei lo aveva studiato, aveva dato solo una porzione delle sue esperienze a Lin Ming. Dopotutto doveva pensare alla sua coltivazione. Doveva seguire la sua strada e non avrebbe potuto sacrificare più di quel filo di fonte spirituale.


Inoltre, anche se Sheng Mei fosse stata disposta a perdere altra fonte spirituale, l'Imperatore Spirituale avrebbe potuto scoprire questa anomalia. Se avesse esaminato Lin Ming con la sua percezione divina, ogni sforzo di Sheng Mei sarebbe andato sprecato.


Aveva lasciato solo queste briciole di esperienza così che Lin Ming potesse provare ad usarle e sopravvivere.


Era un'impresa incredibilmente ardua!


Normalmente Lin Ming non avrebbe avuto possibilità di riuscirci, ma adesso...


Negli ultimi anni aveva percepito la vita e la morte. Le sue emozioni, la sua personalità erano cambiate in modo radicale.


Lin Ming poteva compensare le mancanze delle pagine della morte con le sue leggi.


"Quando l'ha lasciata, probabilmente non aveva molte speranze che ci riuscissi..."


Mormorò Lin Ming. Forzò un sorriso.


Sheng Mei lo aveva capito profondamente. Questo perché lo aveva visto creare così tanti miracoli che pensava che avesse una possibilità di ribaltare una situazione disperata. Così lo aveva fatto senza badare a quanto fosse improbabile.


Visto che aveva pagato un così caro prezzo, Lin Ming immaginava che non ci fossero solo disaccordi tra lei e l'Imperatore Spirituale, ma che ci fosse un odio profondo.


In effetti Sheng Mei forse non provava dei sentimenti per Lin Ming. Tutto ciò che desiderava era un alleato.


Un vero talento, un genio infinitamente raro che sarebbe diventato una Vera Divinità in futuro. Voleva un alleato per aiutarla a resistere all'Imperatore Spirituale!


Una volta che se ne rese conto, Lin Ming capì quanto doveva essere terrificante l'Imperatore Spirituale.


Una persona che poteva incutere così tanta paura in Sheng Mei... cosa stava tramando?
                                


                                



