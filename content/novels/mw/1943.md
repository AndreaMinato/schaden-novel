---
weight: 1943
title: Capitolo 1943 – Grande Arte della Reincarnazione
pubDate: 2025-12-15T08:37:10.470Z
tags:
    - mw
---


<em>Capitolo sponsorizzato, ringraziamo Mattia!
12 (Mattia 2 + 10 Paolo) capitoli in coda 0/5,
-Schadenfreude


Il tempo passava, anno dopo anno.


Nessuno sapeva che in questa piccola montagna dall'aspetto comune stava accadendo qualcosa che avrebbe influenzato il futuro dei 33 Cieli...


In un batter d'occhio trascorsero 30 anni.


Nella caverna, il bozzolo era già volato fuori dallo spazio del Cubo Magico. Era cresciuto e le mura del bozzolo erano trasparenti e sottili, pulsavano di vita. Si poteva vedere chiaramente la vita al suo interno.


Il piccolo bambino aveva la pelle rossastra e limpida, come se fosse stato scolpito usando la giada più splendida. Il suo viso era piccolo e delicato, e sorrideva, come se si stesse godendo questa lenta crescita.


Da sotto il bozzolo si estendevano sottili vasi sanguigni che si collegavano ad un uovo di drago.


Il guscio era coperto da dei motivi semplici e mistici.


Era estremamente sottile e si poteva vedere il piccolo drago che stava crescendo lentamente al suo interno...


Passarono altri dieci anni.


Un'enorme quantità di essenza d'energia iniziò a radunarsi nella caverna.


Nel mondo attorno iniziarono a sollevarsi venti e a formarsi nuvole. L'energia primaria del mondo iniziò a radunarsi in questo territorio, con la piccola montagna dall'aspetto comune come punto focale. Da lontano si potevano vedere raggi di energia multicolori brillare in questo vortice. Era un fenomeno visibile perfino da mille chilometri di distanza.


"Cos'è quello?"


"Sta nascendo un tesoro supremo!"


I praticanti di arti marziali attorno rimasero scioccati vedendo questo spettacolo e si riempirono di gioia.


Vista quanta energia si stava radunando, era difficile immaginare quanto sarebbe stato prezioso questo tesoro.


Molti coltivatori trasmisero questa notizia usando talismani di trasmissione del suono. Per un po', nel raggio di 10.000 chilometri, i coltivatori raggiunsero rapidamente questo luogo.


Volevano tutti mettere alla prova la loro fortuna.


Arrivarono sempre più coltivatori, inclusi guerrieri allo stadio del Mare Divino.


Ma quando provarono ad avvicinarsi a questa piccola montagna, sentirono una pressione terrificante a causa dell'enorme quantità di energia del mondo. Perfino i coltivatori al Mare Divino non riuscirono ad andare oltre.


Rimasero tutti sbalorditi, ma allo stesso tempo si entusiasmarono ancora di più.


Se nemmeno un guerriero al Mare Divino poteva avvicinarsi a questo tesoro, quanto doveva essere prezioso?


Era impossibile immaginarlo!


.....


In quel momento, al centro della montagna, l'Empireo Nebbia Divina stava osservando l'enorme vortice di energia radunato di fronte a lui. Fece un lungo sospiro.


"Finalmente sta finendo... dopo 40 anni..."


L'Empireo Nebbia Divina aveva assistito all'intero processo di rinascita. Durante questo periodo di tempo, era stato lui a controllare il Cubo Magico e aveva consumato molta energia.


Risuonò un crepitio.


Non proveniva dal bozzolo, ma dall'uovo di drago sotto.


Era apparsa una fenditura nell'uovo nero delle dimensioni della testa di un bambino.


<em>Crack!</em>


Con un crepitio, iniziò a sporgere una piccola testa nera ricoperta di muco. Mangiò un pezzo del guscio e poi aprì i suoi grossi occhi neri come la pece.


Dopodiché usò i suoi artigli e i denti per divorare il resto del guscio.


Dopo aver finito di mangiare, il piccoletto uscì allo scoperto. Era metà delle dimensioni di un bambino ed era paffuto e rotondo. Sembrava una pallottola e sul suo dorso c'era un paio di ali sottili lunghe quanto un dito.


In realtà questo piccoletto non sembrava affatto un drago, ma un piccolo lupo con un paio di ali nere.


Questo piccoletto riuscì a volare subito. I suoi occhi acquosi e intelligenti guardarono con curiosità l'Empireo Nebbia Divina. Poi batté le ali e arrivò a diversi piedi d'altezza, fissando il bozzolo che aveva di fronte.


<em>Pa! Pa!</em>


Il bozzolo pulsava, come se scorresse del sangue al suo interno.


Ad ogni pulsazione, iniziò ad attirare tutta l'energia primaria nel raggio di 10.000 chilometri. Era difficile immaginare che la piccola vita in questo bozzolo avesse un'energia del sangue così vasta e incredibile che assochilometriva ad un oceano.


Questo piccolo drago iniziò a fare le fusa per l'entusiasmo. Il bozzolo bianco iniziò a rompersi...


Il bagliore del bozzolo assochilometriva a quello di una supernova, era accecante.


Un momento dopo, un bambino alto poco più di un piede balzò fuori dalla luce divina e atterrò...


Questo piccolo bambino delicato era la reincarnazione di Lin Ming.


Aveva assorbito tutta l'essenza del suo corpo originale e l'aveva riforgiata in questa forma. Adesso, anche se era un bambino, il suo mondo interno si era già aperto nel suo dantian. Allo stesso tempo, l'Albero del Dio Blasfemo, il sangue Asura e quello delle Bestie Divine, l'immagine dell'Albero Bodhi e perfino le Nove Stelle del Palazzo del Dao lasciarono delle tracce in questo giovane corpo.


Inoltre il suo mare spirituale era diventato incredibilmente profondo. La sua anima era rinata.


Questo era il vantaggio sconvolgente che si poteva ottenere coltivando la Grande Arte della Reincarnazione. Ereditando l'esperienza e l'essenza del corpo precedente, si poteva riformare un nuovo organismo e riniziare a coltivare da capo!


Così, più volte uno si sarebbe reincarnato, più sarebbe aumentato il talento, raggiungendo un livello inimmaginabile.


L'unico svantaggio era la coltivazione ancora bassa. Era rimasto allo stadio della Sfera d'Energia senza aver fatto grandi progressi. Questa era una caratteristica della Grande Arte della Reincarnazione. Dopo ogni rivoluzione, la coltivazione sarebbe calata drasticamente e bisognava ripartire da capo.


"Lin Ming, alla fine ci sei riuscito..."


L'Empireo Nebbia Divina sospirò con emozione. Lin Ming aveva assorbito i ricordi di Sheng Mei e, grazie alle sue emozioni e alle sue comprensioni, era riuscito a coltivare la sua Grande Arte della Reincarnazione.


Le due sezioni principali delle Sacre Scritture erano composte dalla Legge della Vita Eterna e dalla Grande Arte della Reincarnazione. La Legge della Vita Eterna era incompleta e nemmeno il creatore delle Sacre Scritture era riuscita a finirla.


In altre parole, Lin Ming coltivava sia il Sutra Asura che le Sacre Scritture.


Naturalmente Lin Ming aveva solo i primi due volumi del Sutra Asura, così era incompleto. Ma non era importante. Visto che aveva la giada dell'imperatore, Lin Ming sarebbe potuto tornare nella prova finale della Strada Asura e avrebbe potuto ottenere il terzo volume.


Così sarebbe diventato l'unico nell'arco di 10 miliardi di anni ad aver allenato sia il Sutra Asura che le Sacre Scritture. Se avesse potuto fondere l'universo del corpo con quello del mondo, sarebbe riuscito a raggiungere un picco delle arti marziali senza precedenti.


"Grazie senior per avermi aiutato ad aprire il Cubo Magico e per avermi protetto per 40 anni..."


Lin Ming si inchinò profondamente di fronte all'Empireo Nebbia Divina. Dopo la sua rinascita, la sua voce assochilometriva a quella di un bambino, era più acuta e dolce.


L'Empireo Nebbia Divina annuì con affetto. La nuova vita di Lin Ming gli dava una sensazione di sentita felicità.


In quel momento, il piccolo drago nero emise un gridolino e si lanciò tra le braccia di Lin Ming.


Dopo oltre 100 anni dove avevano condiviso lo stesso sangue e le stesse radici, per poi schiudersi insieme dopo 40 anni, Lin Ming e il piccolo drago nero non potevano essere più familiari l'uno con l'altro. Nelle loro vene scorreva il sangue dell'altro.


Lin Ming abbracciò questa pallottola color nero, pieno d'emozione.


Considerando la sua età, aveva più di 200 anni. E in questo periodo aveva avuto fin troppe esperienze.


Ciò che aveva visto, ciò che aveva provato, era tutto diventato parte della sua vita, si era inciso profondamente nel suo mare spirituale e non sarebbe stato mai dimenticato.


"Lin Ming, cos'hai intenzione di fare adesso?"


Chiese l'Empireo Nebbia Divina. Lin Ming al momento era molto debole. Anche se aveva riottenuto una nuova vita, aveva bisogno di tempo per tornare al suo livello precedente.


Lin Ming rispose: "Continuerò a coltivare. Non ho bisogno di metodi di coltivazione e le mie fondamenta non possono essere più solide. Non incontrerò ostacoli mentre avanzerò. Finché potrò recuperare lentamente le mie forze, ho intenzione di raggiungere la settima rivoluzione della Grande Arte della Reincarnazione o anche l'ottava, prima di tornare nel Regno Divino."


Lin Ming immaginava che nell'arco dei 60-70 anni in cui era tornato nel pianeta Sky Spill, doveva esserci stata la guerra tra i saggi e l'umanità.


Non poteva cambiare il risultato del conflitto. Inoltre era troppo debole adesso. Se fosse tornato imprudentemente nel Regno Divino e qualcuno lo avesse scoperto, allora lo avrebbero assassinato sicuramente.


Aveva intenzione di rimanere nel pianeta Sky Spill. Contando sulle sue emozioni, sulle sue risorse ed esperienze, avrebbe riposato e recuperato le forze, coltivando fino a raggiungere il punto in cui avrebbe potuto uccidere facilmente un Empireo. Solo allora avrebbe considerato l'idea di ritornare nel Regno Divino.


"Vuoi coltivare la settima o l'ottava rivoluzione della Grande Arte della Reincarnazione?"


L'Empireo Nebbia Divina guardò Lin Ming con sorpresa. In questo periodo di tempo aveva anche appreso qualche informazioni su quest'arte, era un metodo di coltivazione che diventava sempre più difficile più si progrediva.


Tuttavia, pensandoci, per il genio mostruoso che era adesso, poteva esistere un metodo di coltivazione fuori dalla sua portata?


Era quasi impossibile immaginare cosa sarebbe successo se questo genio mostruoso fosse rinato sette od otto volte. Se il suo talento fosse aumentato ad ogni rinascita, a che livello sarebbe arrivato?
                                


                                



