---
weight: 19450
title: Capitolo 1945 - Una Vita Sola (2)
pubDate: 2025-12-15T08:37:10.470Z
tags:
    - mw
---


<em>Capitolo sponsorizzato, ringraziamo Mattia!
10 (Mattia 0 + 10 Paolo) capitoli in coda 0/5,
-Schadenfreude


Lin Ming giocò con il piccolo lupo nero. Di frequente accompagnava i suoi genitori e si godeva il loro affetto. A volte sarebbe andato a cavallo da solo per le praterie, galoppando a tutta velocità.


Era come un bambino ordinario che si godeva la sua infanzia.


Questa sorta di vita felice e confortevole piena dell'affetto dei suoi genitori era una corrente piacevole che ripulì la mente di Lin Ming.


Aveva vagato per il mondo per troppo tempo e aveva fatto troppa esperienza. Si era stancato fin troppo e doveva vivere un po' in tranquillità per diluire questi eventi.


Ad otto anni entrò nell'accademia Lin fondata dal regno divino dell'Uccello Vermiglio.


Il regno dell'Uccello Vermiglio esisteva da poco tempo. Anche se aveva prestigio e risorse, gli mancavano talenti.


Per trovare dei geni, il regno divino aveva organizzato un incontro di arti marziali e aveva fondato l'accademia Lin. Nella sezione delle arti marziali, poteva crescere dei praticanti di arti marziali sbalorditivi su larga scala e creare ogni sorta di fazione.


Alle porte dell'accademia c'era una statua di giada bianca alta cento piedi. Era di Lin Ming a circa vent'anni.


L'accademia Lin era stata fondata solo 150 anni fa ed era già diventata la più famosa nell'intero continente Tianyan.


Il Vecchio Zaohua e la Sacra Bestia guardiana Moguang erano entrambi presidi di facoltà onorari. Nell'accademia dei guerrieri al Mare Divino Realm istruivano personalmente gli studenti.


Si diceva che occasionalmente anche la Sacra Bestia guardiana Moguang avrebbe fatto delle lezioni. Si diceva che fosse un enorme colpo di fortuna venire istruiti da lui.


Lin Ming rimase senza parole. Aveva difficoltà ad immaginare come quel cane sciocco avrebbe istruito altre persone...


A causa della fama della famiglia Lin, non solo figure importanti del continente Tianyan sarebbero state disposte a radunarsi qui, ma ogni sorta di giovane membro d'élite desiderava entrarci e sarebbe stato orgoglioso e onorato di farlo.


La soglia di ammissione dell'accademia Lin erano estremamente elevati. Molti grandi talenti erano stati eliminati all'esame di ingresso.


Lin Ming era entrato su raccomandazione, aveva una posizione speciale nell'accademia.


Tuttavia la sua presenza suscitò del malcontento.


Se fosse stato davvero un discepolo della famiglia Lin, allora nessuno avrebbe avuto da obiettare visto se avesse goduto di privilegi in più. Dopotutto l'intero continente Tianyan era stato salvato dal saggio Lin, e Lin Ming aveva impedito che innumerevoli guerrieri al Mare Divino Realm venissero uccisi da Yang Yun.


Era perfettamente giustificabile che i discendenti della famiglia Lin avessero dei privilegi del genere, ma il punto chiave era che questo Lin An era un figlio adottivo.


La gente pensava che non avesse nessun rapporto con Lin Ming, né credevano che fosse la reincarnazione del saggio. Pensavano che fosse solo un bambino abbandonato che aveva avuto la fortuna di essere stato adottato dalla famiglia Lin.


Perché quindi avrebbe dovuto godere di privilegi speciali? Figuriamoci la gente comune, perfino i discepoli delle famiglie reali dei Reami Divini volevano entrare nell'accademia Lin, ma avevano dovuto superare l'esame di ingresso. Solo Lin Ming, che era stato favorito dalla coppia Lin, poteva usare quante risorse desiderava. Gli altri certamente non sarebbero stati contenti della situazione.


"Lin An, Lin An, come mai continui a bigiare? Cosa stai facendo? Queste lezioni sono le più cruciali, parlano di come fare circolare l'energia nel tuo dantian. Se non completerai il corso, come farai dopo?"


Una giovane vestita di verde ansimava con indignazione. Aveva corso a lungo e finalmente era riuscita a trovare Lin Ming.


Aveva una lunga coda di cavallo e indossava l'uniforme dell'accademia Lin. Indossava pantaloni e maniche lunghe. Il suo fisico era prosperoso, pieno dell'energia vibrante della giovinezza.


In quel momento Lin Ming era sdraiato confortevolmente su un prato, teneva uno stelo d'erba in bocca. Lo masticava lentamente, ripensando alla sua infanzia.


Un piccolo lupo nero era seduto in silenzio accanto a lui. Sembrava estremamente pacifico. I suoi occhi grandi e neri come la pece guardarono la giovane.


Quest'anno Lin Ming aveva 15 anni.


In passato, quando era partito da Qingsang, aveva dato l'addio ai suoi genitori e aveva raggiunto la capitale, anche allora aveva avuto 15 anni.


Era stato allora che Lin Ming e Lan Yunyue si erano separati, e lui aveva imboccato la strada delle arti marziali.


Vedendo questa ragazza, Lin Ming sorrise lievemente. Non poté che ricordare la giovinezza della sua vita precedenza. Allora era stato così, ah...


Non rispose, continuò a masticare il filo d'erba.


I fili d'erba di inizio primavera erano teneri. Mordendoli sentiva una traccia di amarezza e di lieve dolcezza, la rappresentazione perfetta della sua giovinezza.


La ragazza sembrava agitata. Arricciò le labbra e ricacciò la coda di cavallo all'indietro. "Non puoi continuare così. Anche se ti stanno viziando, non significa che puoi passarla sempre liscia. Gli altri non possono coltivare per te. Se non farai del tuo meglio, nessuno potrà aiutarti."


Questa giovane di 15 anni iniziò a parlare di grandi princìpi di vita.


Lin Ming pensò che fosse piuttosto divertente. In realtà non tutti erano scontenti della sua presenza nell'accademia Lin.


Ad alcuni piaceva.


Ad esempio alle ragazze.


Dopo la sua rinascita, Lin Ming era diventato ancora più bello e il suo temperamento era diventato indescrivibile. I suoi occhi erano brillanti e profondi, sembravano contenere una traccia dello scorrere del tempo, affascinando chi lo guardava.


Molte ragazze lo lodavano in continuazione, anche se Lin Ming sembrava uno studente svogliato che non faceva molti progressi.


"Sei proprio rumorosa." Lin Ming sputò il filo d'erba e si rialzò con un salto. Al momento sembrava aver recuperato la natura ribelle della sua infanzia e ora si era adeguato perfettamente a questo ruolo.


Solo adattandosi al presente si sarebbe immedesimato in questa prospettiva.


"Tu..." La giovane arrossì per la rabbia.


E in quel momento Lin Ming iniziò ad andarsene con un sorriso.


"Dove stai andando?"


"A lezione!"


Lin Ming se ne andò. La giovane batté i piedi e lo seguì a denti stretti.


Lin Ming stava davvero andando a lezione, non ad uno dei corsi importanti di arti marziali, ma ad una delle lezioni secondarie create affinché gli studenti potessero ampliare le loro conoscenze.


Ogni maestro organizzava delle lezioni in giorni prefissati, ma poteva cambiare orario.


Questa lezione si sarebbe tenuta fuori durante questo giorno soleggiato. Insegnava la storia del continente Tianyan. Parlava dell'enigma di 100.000 anni del Mare dei Miracoli, della comparsa dell'Imperatore Demoniaco, dell'ascesa dei quattro Reami Divini e anche dei complotti e della sconfitta di Yang Yun.


Lin Ming si era presentato perché c'era una maestra speciale.


Il suo nome... era Lan Yunyue.


Una donna che sembrava avere circa 30 anni d'età salì su un podio, indossava un abito dello stesso colore della luce lunare. Il suo portamento era raffinato ed elegante, sembrava una persona eccezionale. Guardava dall'alto gli studenti seduti in gruppi di due o tre.


Dopo che Lin Ming aveva ucciso Yang Yun, anche Lan Yunyue era andata nel Reame dell'Uccello Vermiglio. Viveva con la famiglia Lin e, dopo la fondazione dell'accademia, era diventata una delle maestre.


Era allo stadio Xiantian. Naturalmente aveva contato su delle pillole per arrivare a questo livello. Non voleva istruire su come coltivare le arti marziali, così aveva scelto di insegnare storia.


Quando scorse con lo sguardo gli alunni, Lan Yunyue posò lo sguardo su un giovane che era seduto sotto un albero.


Vedendolo, Lan Yunyue non sapeva cosa provare.


Ogni volta che iniziava una lezione, avrebbe cercato istintivamente questo giovane. E questo ragazzo non si sarebbe mai perso una sua lezione.


Sembravano proprio simili... in particolare quello sguardo e qualcosa di misterioso che sembrava provenire dalle profondità del suo sangue...


Come poteva esserci una coincidenza così incredibile al mondo?


Lan Yunyue scosse la testa. Poi tirò fuori uno spesso libro di storia dal suo anello spaziale...


...


D'estate ci sarebbe stato un corso di sopravvivenza nelle lande selvagge. Gli studenti dell'accademia Lin sarebbero andati in una foresta piena di bestie feroci, dove si sarebbero temprati per un mese.


In questa foresta, mentre il maestro responsabile della sorveglianza non stava prestando attenzione, Lin Ming sparì.


Scappò molto lontano.


Lasciò il continente Tianyan e arrivò nel Sacro Continente dei Demoni.


Il Sacro Continente dei Demoni era dall'altra parte del pianeta Sky Spill. Molti guerrieri al Mare Divino Realm sapevano di questo segreto ed era stata costruita una formazione di trasmissione che collegava i due territori.


Lin Ming portò il piccolo lupo nero con sé.


La sua destinazione era l'Antico Abisso Demoniaco.


"Nerino, oggi ti porterò in un certo luogo. Te ne ho già parlato, ricordi...?"


Il tono di Lin Ming divenne serio.


Prima, mentre stava per morire o quando aveva appena completato la sua reincarnazione, o perfino quando non era ancora cresciuto, non avrebbe potuto portare il piccolo drago nero nell'Antico Abisso Demoniaco.


Ora, durante la sua prima nuova vita, aveva recuperato una considerevole parte della sua forza e ora poteva farlo.


Anche se la sua coltivazione non era elevata, la sua vera forza non dipendeva solo dal suo livello. Perfino il più grande guerriero al Mare Divino del continente non sarebbe riuscito a capire i misteri che si celavano in lui.


Questo perché il dantian di Lin Ming in realtà era il mondo interno di un Sacro Lord che stava per diventare un Re del Mondo. Questo superava ogni capacità di comprensione dei coltivatori del continente Tianyan.


Così ora che Lin Ming aveva portato il suo piccolo compagno nell'Antico Abisso Demoniaco, avrebbe porto visita al grande drago.
                                


                                



