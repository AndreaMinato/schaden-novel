---
weight: 1947
title: Capitolo 1947 – Una Vita Sola (4)
pubDate: 2025-12-15T08:37:10.470Z
tags:
    - mw
---


<em>Capitolo sponsorizzato, ringraziamo Paolo!
8 capitoli in coda 0/5,
-Schadenfreude


Quando Lin Ming tornò silenziosamente nel continente Tianyan e arrivò nella foresta oscura vicino all'accademia Lin, ormai erano passati 25 giorni. Mancavano altri 5 giorni alla conclusione del corso di sopravvivenza.


Oggi forti piogge lavavano a fondo la terra. D'estate diluviava spesso in questa sorta di foresta calda e umida.


In mezzo alla cascata di gocce d'acqua, Lin Ming si grattò la testa. Aveva intenzione di intrufolarsi nella foresta senza farsi notare e poi riunirsi al gruppo dopo aver trovato un pretesto, ma non riusciva a pensare ad un motivo valido da dire.


Mentre era colto da questo dilemma, scoprì che nella foresta dell'accademia vagavano un'enorme quantità di soldati.


Indossavano tutti la stessa armatura con motivi argentati. Mantenevano la loro forza anche sotto la forte pioggia e tra il folto sottobosco, e i loro movimenti erano flessibili come quelli di un leopardo; erano un'unità ben addestrata.


Questi soldati avevano ognuno una coltivazione allo stadio Xiantian o ad un grado superiore.


Un guerriero Xiantian in un piccolo Sect sarebbe stato considerato un Anziano, eppure nel regno dell'Uccello Vermiglio erano solo soldati.


Questi uomini non facevano parte delle comuni unità militari, ma della legione d'argento del regno divino. Molti diplomati dell'accademia Lin entravano nella legione per andare all'avventura e fare esperienza, e questo esercito produceva anche molti guerrieri famosi.


Era sotto il controllo diretto della famiglia Lin ed era considerata una delle sue armi più affilate.


Non venivano schierati facilmente, ma ora stavano setacciando l'intera foresta. Gridavano "principe An"; era chiaro che stessero cercando Lin Ming già da diversi giorni.


Vedendo questo, Lin Ming ne fu un po' stordito.


La situazione era andata fuori controllo... in realtà mancavano ancora cinque giorni alla fine del corso di sopravvivenza. Non avrebbe mai pensato che la famiglia Lin avrebbe usato la legione d'argento per cercarlo. Probabilmente pensavano che fosse stato catturato o anche divorato da qualche bestia feroce nella foresta...


Dovevano essere stati i suoi genitori a mobilitare la legione. Erano preoccupati per la sua sicurezza.


Lin Ming si fece coraggio e uscì dalla foresta.


Un soldato che lo aveva visto si riempì di gioia e iniziò a gridare più che poteva: "Principe An! Il principe An è laggiù!"


In un momento, molti altri soldati si precipitarono verso Lin Ming, radunandosi attorno a lui.


Arrivò un uomo che indossava un'armatura dorata e un grande mantello rosso. Aveva delle sopracciglia folte e delle spalle ampie e robuste.


Era il capo della legione d'argento: Zhou Yutian.


Zhou Yutian era genero della famiglia Lin.


Possedeva un sangue speciale ed era considerato uno dei migliori talenti del continente Tianyan. Proveniva da una famiglia di piccole dimensioni, ma dopo era stato ammesso all'accademia Lin per via del suo talento sbalorditivo e aveva ottenuto risultati straordinari. In seguito era anche diventato il campione del grande incontro di arti marziali e alla fine era stato accettato dalla famiglia Lin come genero.


Dopo che Lin Ming e Lin Xiaoge erano ascesi, i genitori di Lin Ming avevano avuto altri tre figli. La persona che si era sposata con Zhou Yutian era la seconda sorella di Lin Ming, Lin Ping.


"Principe An, lo ha fatto apposta..."


Zhou Yutian rimase senza parole dopo aver visto Lin Ming tornare sano e salvo. "Principe An, sa quanto si è preoccupata la signora in questi ultimi giorni? Era così preoccupata che non è riuscita nemmeno a bere o a mangiare, temeva che ti fosse accaduto qualcosa. Sai quanto sono pericolose le foreste attorno all'accademia Lin e quanti pericoli sono in agguato nell'oscurità? Nelle profondità della foresta ci sono bestie feroci che nemmeno i maestri del Mandato del Cielo possono affrontare. Non farlo mai più!"


Zhou Yutian lo ammonì con severità.


Lin Ming provò un po' di vergogna. Normalmente la personalità di un ragazzo perdigiorno. I suoi genitori probabilmente pensavano che fosse entrato nelle profondità della foresta per gioco.


Lin Ming poté solo scusarsi.


Fu scortato a casa dalla legione d'argento. Lin Mu ne aveva ricevuto notizia ed era all'entrata della foresta oscura. Non era seduta sulla carrozza, era fuori a guardarsi ansiosamente attorno mentre una domestica le teneva l'ombrello.


La pioggia cadeva, picchiettando sull'ombrello. La frangia di Lin Mu era già fradicia di sudore; era troppo preoccupata.


Come aveva detto Zhou Yutian, in questi ultimi giorni Lin Mu non era riuscita a dormire.


Tutte le madri erano così. Più si preoccupavano per i loro bambini e più credevano che fosse accaduto loro qualcosa.


Vedendo sua madre aspettare nella pioggia, Lin Ming si addolorò un po'. Era stato troppo ansioso di vedere il grande drago, ma era troppo giovane ed era impossibile che gli permettessero di andare all'avventura. Aveva dovuto cogliere questa opportunità per partire, ma non si sarebbe mai immaginato che sua madre si sarebbe preoccupata così tanto.


Accorse da lei e le tenne l'ombrello.


"Piccolo An, mi hai fatto preoccupare così tanto..." Rimproverò Lin Mu. Ma anche se aveva un'espressione severa, il suo sguardo era pieno di gentilezza e preoccupazione.


"Ti sei fatto male?"


Lin Ming scosse la testa. Decise con fermezza che avrebbe accompagnato i suoi genitori finché non fossero invecchiati e giunti al termine delle loro vite naturali...


.....


Così il tumulto terminò. Lin Ming pensava che questa questione poco importante sarebbe stata dimenticata velocemente.


Ma andò diversamente.


Iniziarono a diffondersi delle dicerie nell'Accademia Lin e nel Reame Divino dell'Uccello Vermiglio.


Le voci affermavano che la coppia Lin aveva viziato troppo il figlio adottivo. Lin An era soltanto un'inutile pecora nera, un perdigiorno che aveva rovinato il buon nome della famiglia. Aveva delle origini miserabili e non aveva nessuna qualità, e per giunta saltava tutte le lezione e causava guai.


Durante il corso di sopravvivenza nella foresta oscura aveva causato dei problemi, rovinando completamente l'evento per tutti gli altri!


Se uno studente ordinario dell'Accademia Lin avesse avuto qualche problema durante il corso di sopravvivenza, l'Accademia Lin non avrebbe fatto nulla e lo avrebbe dato per morto durante un allenamento. Questa sorta di incidenti accadevano tutto l'anno e diversi allievi sarebbero morti.


Ma Lin An era scomparso per soli 20 giorni e questo era stato sufficiente a mobilitare la Legione d'Argento. Questo aveva occupato risorse militari ed era stato un enorme trambusto per niente. Perfino il corso di sopravvivenza era stato interrotto.


L'evento era durato per soli dieci giorni. Pochissimi erano riusciti a completare le missioni assegnate dall'accademia. Questo aveva fatto sì che il 99% degli studenti non fossero riusciti ad ottenere buoni risultati.


Gli studenti dell'Accademia Lin divennero proprio scontenti. Chi si credeva di essere Lin An? Non era nemmeno imparentato con la famiglia Lin, non era nient'altro che un bastardo abbandonato dai suoi genitori!


Il suo talento e la sua coltivazione erano uguali a quelli di una persona comune. Normalmente non sarebbe stato altro che una canaglia incapace, un ratto di strada.


La coppia Lin non solo aveva adottato un bastardo del genere, ma gli permetteva di comportarsi in modo arrogante e di causare problemi. Non solo era indisciplinato, ma la coppia Lin aveva coinvolto altre persone nella ricerca.


Era una chiara ingiustizia e influenzò molto il prestigio della coppia Lin.


Alcuni affermavano perfino che la coppia Lin non fossero altro che comuni cittadini inesperti. Se non avessero avuto la fortuna di dare alla luce un figlio sbalorditivo come Lin Ming, allora sarebbe già morti da un pezzo.


Anche adesso la gente pensava che ricoprissero la posizione importante che avevano solo grazie a Lin Ming. Credeva che la coppia non avrebbe dovuto interferire con il Reame Divino dell'Uccello Vermiglio e che non avrebbero avuto il diritto di mobilitare l'esercito. Dovevano solo cercare un posto bello e tranquillo per ritirarsi.


Queste discussioni, intenzionalmente o meno, arrivarono all'orecchio di Lin Ming.


Lin Ming si accigliò. Aveva intenzione di accompagnare i suoi genitori. Mentre li onorava, voleva sperimentare il loro amore paterno e materno, diventando sempre più consapevole del Samsara della vita e della morte.


Non credeva che le sue imprudenze avrebbero fatto sì che i suoi genitori venissero criticati.


"Ci saranno sempre delle lotte. Volevo essere solo un principe senza ambizioni, ma sembra che qualcuno mi abbia preso di mira..."


Non si sarebbe preoccupato delle dicerie su di lui, ma non avrebbe tollerato che qualcuno danneggiasse i suoi genitori.


Forse avrebbe dovuto considerare di ottenere abbastanza meriti così che i suoi genitori non venissero criticati.


Andò a guardare la classifica dell'Accademia Lin. Per incoraggiare gli studenti e farli impegnare, i nomi degli allievi più sbalorditivi di ogni classe sarebbero stati incisi su delle lastre di pietra ricoperte da formazioni nelle montagne posteriori.


Inoltre l'Accademia Lin aveva organizzato degli eventi simili a quelli del Palazzo delle Sette Arti e aveva creato molti esami. In classifica sarebbero finiti anche i detentori dei record di questi esami.


Queste classifiche venivano osservate da molti studenti ogni giorno. Gli allievi motivati sarebbero venuti qui più di una decina di volte al mese.


Lin Ming non ci era mai andato prima.


Oggi era venuto a dare un'occhiata. Un nome attirò la sua attenzione, Situ Mingyue.


Sembrava il nome di una ragazza e appariva spesso nelle classifiche, manteneva diversi record al momento ed era anche in posizioni elevate.


"Situ Mingyue?"


Lin Ming si incuriosì. Un'altra persona di cognome Situ. Membri di quella famiglia spesso possedevano una variante del dantian ed erano estremamente talentuosi. Che fosse...


Lin Ming fece una domanda ad uno degli studenti di fronte alla lista: "Chi è questa Situ Mingyue?"


Lo studente sembrò un po' scocciato nel sentire questa domanda, ma non osò non rispondere. Disse: "Non hai nemmeno sentito parlare di Situ Mingyue? ...è la studentessa più incredibile della terza ed è la sorella minore di Situ Yaoyuao, la nipote di Situ Yaoyue!"


Le parole di questo studente confermarono l'ipotesi di Lin Ming. Non sembrava che si fosse sbagliato.


Situ Yaoyue era stata un talento del Reame Divino Asura. Aveva il dantian viola ed era abile nelle leggi dell'oscurità. Era stata dichiarata il membro della giovane generazione più talentuoso del Reame Divino Asura.


Quando il Reame Divino Asura aveva inseguito Lin Ming fino al territorio del clan Abbandonato da Dio e lo aveva costretto a fare diversi duelli, Lin Ming aveva affrontato un avversario dopo l'altro finché non aveva incontrato Situ Yaoyue.


Anche se Situ Yaoyue era una donna, aveva brandito la grande alabarda sanguigna e aveva affrontato Lin Ming. Erano entrati in stallo, ma alla fine Lin Ming aveva contato sulla tecnica della trasformazione del corpo per sconfiggerla.


Nonostante Situ Yaoyue allora era stata molto più grande di Lin Ming, era comunque sbalorditiva.


E Situ Yaoyao era la sua sorella minore, possedeva anche lei il dantian viola. Quando Lin Ming era tornato nei piani inferiori in passato, aveva visto Lin Xiaoge combattere contro di lei. In realtà Lin Xiaoge non era riuscita a battere Situ Yaoyao, ma aveva vinto a causa delle fondamenta stabilite usando moltissime medicine preziose. Aveva vinto solo grazie ad una competizione di resistenza. Da questo punto di vista, si poteva dire che avesse perso contro Situ Yaoyao.


Ora Situ Yaoyao aveva avuto una figlia. Ed era chiaro che anche lei possedesse un dantian viola. Questa famiglia Situ possedeva fin troppi talenti e tramandava questa abilità.


Sembrava che il destino volesse farlo incontrare di nuovo con la famiglia Situ.
                                


                                



