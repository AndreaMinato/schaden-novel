---
weight: 19480
title: Capitolo 1948 - Una Vita Sola (5)
pubDate: 2025-12-15T08:37:10.470Z
tags:
    - mw
---


<em>Capitolo sponsorizzato, ringraziamo Paolo!
7 capitoli in coda 0/5,
-Schadenfreude


Mentre Lin Ming stava all'accademia Lin, continuarono a diffondersi delle dicerie.


Se avesse esteso la sua percezione, avrebbe potuto sentire facilmente molte persone criticarlo.


Gli altri dicevano che la coppia Lin tollerasse il comportamento crudele e tirannico del loro figlio adottivo. Queste discussioni diventarono sempre più feroci, arrivando perfino alla classe dirigente del Reame Divino dell'Uccello Vermiglio.


Questo sorprese Lin Ming. Una questione che non riteneva importante sembrava essere stata esacerbata da qualcuno dietro le quinte e aveva controllato l'opinione pubblica.


Qualcuno lo stava prendendo di mira?


Pensò subito Lin Ming. Dopo aver vissuto diverse generazioni di vita mortale, era diventato più riflessivo, avrebbe pensato anche a particolari come questo. Il Reame Divino dell'Uccello Vermiglio dopotutto era il paese numero uno del continente Tianyan e chi era al governo poteva godere della massima autorità e controllare ricche risorse. Se qualcuno avesse minacciato gli interessi di queste persone, era normale che ci fossero dei casi del genere.


La situazione stava diventando sempre più complessa.


In quel momento però qualcuno della classe dirigente intervenne. Iniziarono da diversi punti finché le voci gradualmente si placarono.


Anche se alcune persone erano insoddisfatte di Lin Ming, non erano mai state così spudorate.


La persona che aveva aiutato Lin Ming era il re orientale dell'Uccello Vermiglio, Lin Xiaodong.


Lin Xiaodong era uno dei buoni fratelli di Lin Ming da giovane. Quando Lin Ming si era separato da Lan Yunyue, Lin Xiaodong si era preso cura di lui.


Dopo la fondazione del Reame Divino dell'Uccello Vermiglio, tutti i cari di Lin Ming, inclusi i suoi genitori, Lan Yunyue e Lin Xiaodong, erano venuti tutti qui.


A Lin Xiaodong era stato dato il titolo di re. Durante la sua giovinezza spesso accompagnava i suoi genitori a fare affari e aveva un po' di esperienza in politica e comunicazione. Contando anche lo stretto rapporto che aveva avuto con Lin Ming, pochissimi a corte osavano provocarlo od opporsi a lui.


Mentre Lin Xiaodong non era troppo forte, aveva aiutato a crescere alcuni ospiti che erano dei maestri. Erano guerrieri allo stadio della Distruzione e alcuni di loro erano riusciti a rientrare nel Mandato del Cielo. Così Lin Xiaodong poteva spadroneggiare a corte ed era una figura che possedeva un prestigio considerevole.


"Moccioso, perché non provi a combattere per aumentare almeno un po' il prestigio dei tuoi genitori!"


Lin Xiaodong vide Lin Ming nel suo palazzo e gli diede un pugno al petto.


In questi ultimi 200 anni, Lin Xiaodong aveva messo su molto peso. Già non era alto e, con le sue cosce grosse quanto quelle di un elefante, assochilometriva ad un uovo. Non riusciva nemmeno a vedersi i piedi da quanto era panzuto.


Manteneva bene la sua salute aveva sposato tre mogli e aveva decine di concubine. Queste concubine avevano tutte un buon talento.


Inoltre era servito da molte domestiche. Questo aveva fatto sì che avesse frotte di discendenti. Al momento aveva più di 40 figli e più di 30 figlie.


Diede dei colpetti al petto di Lin Ming e gli arruffò i capelli come avrebbe fatto un vecchio con un bambino. I suoi occhi già non erano grandi e, visto la sua corporatura robusta, i suoi occhi diventavano delle fessure quando sorrideva. Sembrava un uomo d'affari losco di 30-40 anni.


Questo lasciò senza parole Lin Ming. Ripensò a quando in passato Lin Xiaodong lo seguiva ovunque andasse. Ora era diventato un membro della vecchia generazione per lui e Lin Ming doveva perfino chiamarlo zio Dong.


Naturalmente Lin Xiaodong chiamava i genitori di Lin Ming zia e zio, così i gradi di anzianità erano diventati un po' caotici. Ma Lin Xiaodong non ci badò molto. Non voleva assolutamente che un bambino immaturo come Lin Ming lo chiamasse fratellone.


In questi ultimi anni, Lin Xiaodong si era preso cura di Lin Ming. Questo perché aveva sempre pensato che Lin An assochilometrisse inspiegabilmente al suo vecchio amico.


Dopo che fu rimproverato da Lin Xiaodong, Lin Ming lasciò il palazzo orientale. Naturalmente non voleva che i suoi genitori venissero coinvolti nella lotta per il potere, così si trattenne un po' e iniziò a presentarsi a lezione.


Oggi sarebbe riniziato il corso di sopravvivenza nella foresta oscura. Visto che Lin Ming era scomparso la scorsa volta, l'evento era stato cancellato e gli studenti non erano riusciti ad ottenere alcun risultato.


Per rimediare era stato organizzato questo corso di sopravvivenza.


Dopo che iniziò la prova, molti entrarono nella foresta cupa in gruppi di due o tre. Tuttavia Lin Ming partì da solo.


Vagò senza meta nella foresta, uccidendo occasionalmente qualche piccola bestia feroce.


Ai confini c'erano molte bestie feroci di basso livello tutte divise in vari livelli. Cacciare e uccidere bestie feroci di gradi diversi corrispondeva ad un determinato punteggio. Se alla fine del corso dei 30 giorni si fosse ottenuto un punteggio abbastanza alto, allora lo studente avrebbe superato il corso di sopravvivenza.


Se uno avesse ottenuto risultati sbalorditivi, allora avrebbe ottenuto una valutazione dal buono, all'ottimo o all'eccellente a seconda del punteggio.


Ogni anno nella foresta oscura, solo la metà degli studenti superava l'esame. La maggior parte erano buoni, diversi ottimi e spesso c'era un solo allievo con un punteggio eccellente.


Il piano di Lin Ming era di ottenere un punteggio tra il buono e l'eccellente. Voleva dare un po' di onore ai suoi genitori, ma non desiderava che i suoi risultati fossero troppo scioccanti.


In quel momento però sentì un grido nella foresta.


Guardò nelle profondità della foresta e trovò una giovane che stava combattendo contro un rospo velenoso occhi blu.


Questo rospo velenoso occhi blu era una delle bestie feroci più letali qui. Uccidendone una, lo studente avrebbe potuto soddisfare le condizioni necessarie per guadagnarsi un punteggio "eccellente".


Lin Ming riconobbe la ragazza. Era Situ Mingyue.


Durante il corso di sopravvivenza di quest'anno, era stata la sola ad aver ottenuto un grado "eccellente".


Era estremamente simile alla giovane Situ Yaoyue. Indossava un abito viola ed era alta. Le sue gambe erano lunghe e snelle, la sua pelle scintillava come una perla, cremosa e perfetta. Anche se la sua espressione era fredda, non dava la sensazione di essere una donna gelida e inavvicinabile. Invece emanava un lieve fascino diabolico, dando una strana sensazione.


Anche mentre affrontava il rospo velenoso occhi blu, Situ Mingyue rimase calma, come se si fosse fusa completamente con l'ambiente circostante.


Lin Ming e la stirpe Situ aveva un considerevole legame karmico. Aveva distrutto completamente la nazione di Situ Mingyue, il Reame Divino Asura, e perfino diversi Anziani di Situ Mingyue erano morti durante quella catastrofe.


La zia di Situ Mingyue e sua madre erano Situ Yaoyue e Situ Yaoyao. Queste due donne in origine erano i talenti più grandi del Reame Divino Asura. Con il supporto del loro paese, il loro futuro sarebbe dovuto essere illimitato.


Ma visto che il Reame Divino Asura era stato distrutto, Situ Yaoyue e sua sorella avevano dovuto cavarsela da sole.


Da talenti orgogliosi, erano cadute dalla loro posizione elevata, diventando le figlie della famiglia reale miserabile di un regno sconfitto. La differenza di posizione era troppo vasta.


Si poteva dire che il Reame Divino Asura avesse provocato molte persone. Situ Yaoyue e Situ Yaoyao erano splendide e avevano molto talento, così molti guerrieri al Mare Divino le avevano prese di mira. Alcuni volevano catturarle insieme e per questo avevano lottato per molto tempo.


Da questo punto di vista, non sarebbe stato sbagliato dire che la famiglia Lin fosse in conflitto con quella Situ.


Dopo una serie di attacchi violenti, Situ Mingyue alla fine uccise il rospo velenoso occhi blu.


Nella foresta oscura, il suo corpo era fradicio di sangue e muco verde. Stava ansimando lievemente. Era chiaro che uccidere una bestia feroce così potente avesse esaurito buona parte della sua forza.


<em>Ca!</em>


Situ Mingyue menò un altro fendente, infilzando il cuore del mostro per assicurarsi della sua morte.


Dopo aver confermato che il rospo velenoso occhi blu era davvero perito, si girò e fissò freddamente Lin Ming. Aveva scoperto da tempo la presenza di Lin Ming, ma non ci badò molto. Si chinò e tagliò la pelle ricoperta di pustole del mostro. Si sporse in avanti e raccolse il nucleo delle dimensioni di un pugno del mostro. Questa sarebbe stata la prova di come aveva ucciso la bestia.


Poi guardò Lin Ming.


Lin Ming notò un po' di ostilità e disprezzo nel suo sguardo.


Anche se la famiglia Situ era decaduta e aveva espiato le sue colpe, bisognava ammettere che producevano talenti sorprendenti ad ogni generazione e che la loro stirpe era sbalorditiva!


Lin Ming non sapeva che Situ Mingyue aveva sempre avuto un'ossessione. A causa di Lin Ming, la sua nazione era stata distrutta. Così, mentre naturalmente odiava la famiglia Lin, sapeva bene che era impossibile detronizzarli. Così sperava di sconfiggere un discepolo tra i discendenti diretti della famiglia Lin e recuperare un po' di orgoglio per la famiglia Situ.


Bisognava sapere che in passato Situ Yaoyue aveva perso contro Lin Ming e Situ Yaoyao aveva perso contro Lin Xiaoge.


Erano stati soppressi dalla famiglia Lin.


Ora Situ Mingyue voleva sconfiggere i membri della giovane generazione della famiglia Lin e riconquistare un po' di onore per sua madre, ma i talenti della famiglia Lin erano scarsi, sembrava che sarebbero crollati al primo colpo.


A parte Lin Ming e Lin Xiaoge, la famiglia Lin non aveva prodotto altri geni talentuosi. Anche con il supporto delle risorse, i discepoli della famiglia Lin erano stati solo ordinari.


Visto che non poteva trovare degni avversari, Situ Mingyue si era riempita di frustrazione.


Sperava che Lin An sarebbe stato un po' più feroce. Questo tipo assochilometriva a Lin Ming, così il loro talento naturale sarebbe dovuto essere almeno un po' simile.


Mentre sconfiggere Lin Ming era impossibile, sarebbe stato più che sufficiente battere Lin An. Alcuni dicevano che Lin An fosse la reincarnazione di Lin Ming.


Tuttavia era rimasta di nuovo delusa. Lin An era solo un signorino perdigiorno, un rifiuto. Non aveva provato il minimo interesse nell'affrontarlo.


Situ Mingyue mise da parte il nucleo del mostro e si girò per andarsene. In quel momento però Lin Ming sussultò e spostò lo sguardo verso le profondità della foresta.


Situ Mingyu non poteva sentirlo, ma Lin Ming aveva scoperto qualcosa di strano nell'aria.


Una bestia feroce di alto livello si stava avvicinando!


Una creatura di così alto livello stava per apparire nella foresta, sarebbe stato un disastro assoluto per gli studenti dell'accademia Lin!


Come poteva essere?


L'Accademia Lin non avrebbe dovuto commettere un errore del genere, lasciando che una bestia feroce così terrificante si facesse strada nella foresta.


Inoltre c'era qualcosa di strano...


Questa bestia feroce era estremamente veloce. A questa distanza, l'esperto che era stato mandato a proteggerlo in segreto avrebbe già dovuto scoprire questo problema, ma come mai non stava intervenendo?


Che fosse...


Lin Ming si accigliò. Estese la sua percezione e scoprì qualcos'altro, qualcosa che lo fece rabbuiare.


La forza mentale di Lin Ming era incredibilmente formidabile. Era così potente da poter penetrare facilmente nel mare spirituale di una bestia feroce di alto livello. Lì nel mare spirituale scoprì il marchio spirituale di un praticante di arti marziali!


In altre parole, questa creatura era sotto il controllo di qualcuno, era una bestia da contratto di un praticante di arti marziali di alto livello!


E ora, a giudicare dalla direzione che stava prendendo la creatura, era stata mandata per uccidere lui o Situ Mingyue. Lin Ming poteva immaginarsi chi fosse l'obiettivo viste le dicerie.


"Così c'è qualcuno che vuole attaccarmi. Temono che i miei genitori mi favoriscano troppo e che mi diano ancora più risorse preziose. Hanno paura che mi passino anche la loro suprema autorità?"
                                


                                



