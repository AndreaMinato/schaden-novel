---
weight: 1949
title: Capitolo 1949 - Una Vita Sola (6)
pubDate: 2025-12-15T08:37:10.471Z
tags:
    - mw
---


<em>Capitolo sponsorizzato, ringraziamo Paolo!
6 capitoli in coda 0/5,
-Schadenfreude


Lin Ming sogghignò senza darlo a vedere. I suoi genitori erano sostenuti dal prestigio che aveva lasciato in passato; nessuno avrebbe osato attaccarli.


Ma alcune persone si sarebbero approfittate della loro ignoranza in quanto a tecniche e metodi di coltivazione, e riguardo alle politiche di corte. Tramavano e manipolavano lentamente la situazione da dietro le quinte influenzando le decisioni dei suoi genitori.


Altre persone volevano usare metodi subdoli per rubare autorità dai loro genitori e dominare il regno.


Dopotutto i suoi genitori erano solo mortali. Anche con l'aiuto di molte medicine spirituali, rimanevano loro al massimo 2000 anni di vita.


Una volta che i suoi genitori fossero morti, a chi sarebbe passato il comando?


Era un problema incredibilmente serio che coinvolgeva una grandissima quantità di benefici. Era naturale che tutti volessero una parte della torta.


Pensandoci, Lin Ming percepì che la bestia feroce di alto livello si era avvicinata.


Situ Mingyue all'inizio si era allontanata di dieci passi, ma poi tremò. Si girò e guardò nelle profondità della giungla cambiando istantaneamente espressione!


"Un Centipede del Fuoco! Perché apparirebbe una bestia feroce di così alto livello nella foresta?!"


Situ Mingyue si inorridì. Questo Centipede del Fuoco poteva uccidere perfino un guerriero della Distruzione. E Situ Mingyue era solo un'adolescente allo stadio Xiantian. Il divario di forza che c'era tra di loro era così grande che non sarebbe stata sufficiente nemmeno a fare da stuzzicadenti alla bestia feroce.


"Idiota! Non rimanere lì impalato ad aspettare la morte!"


Situ Mingyue vide Lin Ming rimanere senza fiato sul posto. Estrasse una lunga frusta che usò per trascinarlo verso di lei. Lo afferrò per mano e si nascose con lui nella boscaglia.


"Se non vuoi morire, allora non muoverti!"


Situ Mingyue coprì la bocca di Lin Ming, temeva che questo idiota si sarebbe mosso e avrebbe rivelato la loro posizione. Inoltre immaginava che Lin Ming non avesse capito nulla di ciò che stava accadendo o che forse non sapesse nemmeno cos'era un Centipede del Fuoco. Se questa sorte di catastrofe fosse capitata ad una persona ignara e debole, naturalmente sarebbe morta senza capire cos'era successo.


Comunicò velocemente con Lin Ming usando una trasmissione di vera essenza e poi mosse le dita. Un segnale luminoso sfrecciò nel cielo.


Era un segnale speciale dato dall'Accademia Lin ai suoi studenti per richiedere soccorso. Una volta usato, il responsabile sarebbe arrivato immediatamente. Se ci fosse stato qualche pericoli, gli studenti avrebbero dovuto usare questo segnale luminoso.


Situ Mingyue sapeva che non sarebbe sopravvissuta se il centipede del fuoco l'avesse trovata, né credeva di poterlo seminare. Tutto ciò che poteva fare era nascondersi quanto poteva e sperare che il mostro stesse solo passando di lì e li prendesse di mira. O poteva pregare che venissero salvati prima di morire.


Situ Mingyue però ebbe uno strano presentimento. Questo Lin An non era sotto la protezione di un maestro? E questo esperto stava lasciando che un centipede del fuoco si avvicinasse a loro?


Poi Situ Mingyue si raggelò. Fissò impotente il segnale luminoso che aveva lanciato rompersi all'improvviso. Le luci vennero inghiottite dall'oscurità, riducendosi in cenere per poi disperdersi nel vento, senza lasciare nemmeno una briciola.


"Questo..."


Situ Mingyue era terrorizzata. Solo un esperto del Concetto di Oscurità avrebbe potuto farlo. Solo il Concetto di Oscurità divorante avrebbe potuto inghiottire tutta la luce del segnale luminoso.


Si rese conto di una possibilità terrificante. Questa possibilità la riempì di disperazione!


Qualcuno voleva uccidere lei o Lin Ming. Questa persona si era infiltrata nella squadra che doveva proteggere gli studenti e li aveva attaccati. Aveva anche portato il Centipede del Fuoco qui per dare l'impressione che fossero morti durante il corso di sopravvivenza.


Questo individuo poteva essere perfino uno dei maestri dell'Accademia Lin.


"Dobbiamo scappare!"


Disse rapidamente Situ Mingyue. I suoi palmi erano bagnati di sudore. Immaginava già quale fosse l'obiettivo di quest'altra persona, avrebbe ucciso ogni testimone. Questo significava che sarebbero morti entrambi qui!


E nel momento in cui Situ Mingyue disse queste parole, il terrificante centipede color fuoco si precipitò fuori dalla boscaglia!


Questo mostro era lungo oltre 100 piedi e il suo carapace era avvolto dalle fiamme. Rilasciava ruggiti terrificanti e, ovunque andasse, avrebbe spezzato albero come se fossero dei ramoscelli.


Era stato troppo veloce. Non appena era apparso, non si fermò e si lanciò su Lin Ming e Situ Mingyue. Stese i suoi artigli ricoperti di veleno e fiamme e li puntò come due lunghe lance!


Situ Mingyue non aveva mai sentito la morte così vicina.


Disperata, strinse i denti e usò tutte le sue forze per menare un fendente con la spada. Non credeva che questo colpo sarebbe stato efficace, voleva solo lasciare una cicatrice sul mostro, anche un segno superficiale. Questa era la risposta rabbiosa dovuta all'amarezza che provava!


Sarebbe morta così?


Morire così velocemente e inspiegabilmente, non avrebbe nemmeno saputo chi l'aveva uccisa o quale fosse il suo obiettivo?


Sua madre sarebbe stata triste?


Situ Mingyue pensò a tutto questo. Fissò con sguardo vacuo gli artigli del centipede che puntavano verso il suo petto come le falci di un dio della morte. Guardò il suo debole fendente precipitarsi sulla fronte del centipede come una pagliuzza.


E quasi sentì il suono del suo cuore che veniva infilzato e del sangue che schizzava.


In quell'istante però accadde qualcosa di incredibile.


Nel momento in cui il fendente cadde sulla fronte del centipede di fuoco, si scatenò una forza superiore ad ogni immaginazione, come se un grande sole fosse sorto nel fendente, irradiando una luce divina accecante!


Questo...


Situ Mingyue spalancò gli occhi. Il centipede del fuoco aveva un carapace duro come il ferro divino, ma il fendente lo tagliò come se fosse tofu!


Un enorme arco di energia di spada continuò ad avanzare, squarciando il centipede!


Il mostro sembrò essere afferrato da un'enorme mano invisibile, violando completamente le leggi della fisica mentre si congelava a mezz'aria!


Poi una linea dorata si estese dalla testa del centipede e continuò a scendere. Un momento dopo, il mostro fu diviso di netto a metà!


<em>Pa! Pa!</em>


Le due metà del centipede caddero a terra. Solo dopo che la luce dorata svanì che il sangue iniziò a schizzare e a tingere la terra di rosso.


Un centipede poteva muoversi dopo la morte. Anche se fosse stato diviso a metà, gli sarebbe rimasta ancora un po' di vita e si sarebbe dovuto dimenare violentemente.


Ma dopo essere stato tagliato dal fendente di Situ Mingyue, il centipede del fuoco rimase completamente immobile, privo di vita.


Situ Mingyue strabuzzò gli occhi. Era anche rimasta a bocca spalancata, incapace di credere a ciò che era appena accaduto.


Sembrava che il suo fendente avesse ucciso il centipede del fuoco, una bestia feroce potente quanto un guerriero della Distruzione di alto livello. Naturalmente... era impossibile!


Situ Mingyue in quel breve momento aveva sentito una forza divina attaccare all'improvviso. Questo potere si era fuso nel suo fendente e così aveva creato il miracolo a cui aveva assistito.


E l'origine di questa forza sembrava essere provenuta da dietro di lei. Si girò e guardò Lin Ming.


In quel momento il giovane era a soli tre piedi di distanza da lei. Non mostrò nessun panico, solo calma. La sua espressione si era perfino un po'... rabbuiata!


I suoi occhi erano profondo come un lago di ghiaccio, incutendo paura in cui li guardava.


Questa sorta di freddo proveniva dalla rabbia. Forse c'erano altri motivi dietro la sua irritazione, ma non era assolutamente spaventato.


Perfino Mingyue era agitata di fronte a questo centipede del fuoco, ma questo giovane non aveva la minima paura.


Non sapeva perché, ma quando guardò Lin Ming Situ Mingyue provò agitazione e timore.


Non avrebbe mai creduto che questo tipo che sembrava un idiota e che si comportava come un signorino viziato avrebbe potuto mostrare un'espressione così ferma e calma.


Aveva anche il presentimento che questo Lin An serbasse un segreto sconvolgente!


Questo agguato chiaramente era diretto a lui.


Ma anche se avevano usato una bestia feroce così potente, il loro tentativo di assassinare Lin An era fallito. Da dove proveniva quel potere?


Non doveva essere opera di... Lin An, vero?


Situ Mingyue guardò Lin Ming, non poteva credere che qualcuno come Lin An, una persona più giovane di lei, sarebbe riuscito ad uccidere il centipede del fuoco. Non aveva senso.


In quel momento risuonarono dei lievi fruscii nella foresta. Senza ascoltare con attenzione, sarebbe stato impossibile sentirli.


Chi era?!


Situ Mingyue sussultò. C'era qualcuno qui ed era anche un maestro!


Tuttavia questa persona nascosta non si avvicinò, stava scappando invece.


Esatto... era la persona che aveva distrutto il segnale luminoso con le leggi dell'oscurità. Questa persona proveniva dall'Accademia Lin e forse era perfino il maestro che aveva il compito di proteggerli!


Avevano preso parte all'assassinio, ma dopo aver fallito avevano deciso di fuggire.


Questo perché la loro forza non era superiore a quella del centipede di fuoco.


"Sono scappati."


Situ Mingyue non sapeva cosa fare. Si limitò a guardare Lin Ming. Naturalmente non poteva fermarlo. Voleva vedere cosa avrebbe deciso.


Lin Ming aggrottò le sopracciglia. Disse a Situ Mingyue: "Perché non stai fuggendo? Perché rimani lì impalata come un idiota? Stai aspettando che radunino i rinforzi così che possano tornare ad ucciderti?"


Le sue parole furono come una secchiata d'acqua.


Solo diversi respiri di tempo fa aveva detto a Lin Ming la stessa cosa.


Il giovane aveva ragione. La situazione era poco chiara, così scappare velocemente per trovare soccorso era la scelta più sensata. Se fossero rimasti qui, forse sarebbero arrivati altri assassini; era estremamente pericoloso.


Prima di scappare, si girò verso Lin Ming per chiedergli qualche consiglio sul chi cercare. Dopotutto, data l'attuale situazione, non sapeva chi avrebbe voluto ucciderli e chi salvarli. Sarebbe stata spacciata se fosse incappata in qualche individuo pericoloso e fosse finita in trappola.


Tuttavia, quando si girò scoprì che dopo quel breve momento di distrazione, Lin Ming era già scomparso.
                                


                                



