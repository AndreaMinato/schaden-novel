---
weight: 195
title: Capitolo 195 - Il Prestigio di una Bestia Sacra
pubDate: 2025-10-16T07:28:18.452Z
tags:
    - mw
---


...


Regno di Fortuna Celeste, Palazzo delle sette arti.


Era passato solo un mese da quando Lin Ming aveva lasciato la città di Fortuna Celeste.


Era un freddo pomeriggio d'inverno del <a href="https://en.wikipedia.org/wiki/Xiaoxue">ventesimo periodo solare</a> e una lieve coltre di neve ricopriva la terra. Le nuvole si erano disperse, il sole luminoso era alto nel cielo e stava sciogliendo lentamente la morbida neve, riempiendo l'aria di umidità.


<em>Nota Traduzione: nella versione inglese "ventesimo periodo solare" non è stato incluso nella traduzione inglese, non so se sia una scelta del traduttore o io abbia capito male, nel dubbio inserisco "del ventesimo periodo solare".
I calendari tradizionali asiatici dividono un anno in 24 periodi solari. Xiaoxue ("小雪") è il 22–23 Novembre ed è il periodo in cui inizia a nevicare.</em>


In un angolo a nord-est della sede del Palazzo delle sette arti, il responsabile per l'Ufficio di registrazione stava cincischiando annoiato e sfogliava con noncuranza le pagine di un romanzo.


Lavorare nell'Ufficio Registrazioni del Palazzo Marziale era piuttosto noioso. Il suo compito era principalmente di registrare il periodo e il luogo delle missioni dei discepoli, questo per garantire la loro sicurezza. Se fossero andati via troppo a lungo senza una spiegazione adeguata, allora il Palazzo delle sette arti avrebbero iniziato un'indagine.


Visto che non c'erano molti allievi che andavano all'avventura o a fare esperienza nel mondo, se fossero venuti a registrarsi tre o cinque discepoli sarebbe stato un pienone. Questo lavoro tedioso era considerato un lavoro senza sbocchi, una mansione che un potente praticante di arti marziali non si sarebbe mai abbassato a fare.


Sun Liang era un talento marziale di grado due. Nonostante non potesse reggere il confronto con i giovani di grandi famiglie aristocratiche, grazie alle sue connessioni era comunque entrato nel Palazzo Marziale di Fortuna Celeste per coltivare diversi anni prima, per poi raggiungere a stento lo Stadio delle Viscere. Dopodiché era diventato troppo pigro e si era ritirato nell'Ufficio Registrazioni dov'era diventato un addetto.


Era arrivato ad una parte molto soddisfacente del romanzo. L'espressione di Sun Liang cambiava mentre seguiva le ascese e le cadute del protagonista. A volte ridacchiava, a altre volte era nervoso, ma era sempre molto preso dalla storia. All'improvviso sentì la luce offuscarsi mentre una figura gli arrivava davanti.


Sun Liang pensò che fosse un discepolo venuto per registrare un periodo di assenza. Era un po' insoddisfatto di essere stato interrotto mentre leggeva. Alzò lo sguardo e proprio quando stava per chiedere a questo discepolo quando avesse intenzione di partire e per dove, si congelò sul posto.


Di fronte a lui c'era un uomo di mezz'età con un abito bianco e che portava un lungo Guqin sulle spalle. Era magro e le sue sopracciglia spesse gli davano un aspetto saggio. Aveva un temperamento simile a quello delle nuvole ed era un'esistenza elegante.


<em>Pah.</em>


Il romanzo di Sun Liang cadde a terra. Tremando si alzò e aprì bocca. Disse con un tono di voce roco: "Maestro... Maestro del Palazzo Marziale..."


Sun Liang si sentì quasi svenire. Perché il Maestro del Palazzo delle sette arti Qin Ziya era qui?


Qin Ziya sorrise. Naturalmente non intendeva occuparsi di questioni così poco importanti come Sun Liang che leggeva racconti durante l'orario di lavoro. Disse: "Un mese fa, Lin Ming si è registrato qui?"


Sun Liang annuì velocemente. Non c'erano molte persone registrate. La posizione di Lin Ming era unica e per questo lo ricordava bene.


"Lascia che guardi."


"V... va bene."


Sun Liang tremò mentre sfogliava le note, passando al setaccio lo schedario prima di tirare fuori una pagina. Ringraziò il cielo di esserla riuscito a trovare, altrimenti avrebbe davvero voluto picchiare la testa contro il muro e suicidarsi.


Qin Ziya diede un'occhiata al foglio e vide il periodo di viaggio di Lin Ming e la sua firma. Si accigliò.


Sarebbe andato ad avventurarsi per due mesi, luogo sconosciuto...


"Capisco."


Qin Ziya chiuse gli occhi prima di girarsi e andarsene.


Lin Ming era già scomparso da un mese. Nonostante nelle note ci fosse chiaramente scritto che era andato volontariamente ad avventurarsi e a fare esperienza nel mondo esterno, Qin Ziya sentiva che c'era qualcosa di strano.


Lin Ming aveva semplicemente offeso troppe persone. Andare fuori all'avventura in questo periodo era una decisione decisamente imprudente.


Una volta che la sua posizione fosse stata rivelata, avrebbe anche potuto incontrare un disastro.


Non solo, non c'erano molte aree vicino al regno di Fortuna Celeste in cui avventurarsi, avrebbe ottenuto un guadagno inferiore alla veloce coltivazione nel Palazzo delle sette arti. Perfino le sette Formazioni d'Assalto Principali erano completamente a disposizione per Lin Ming; dove avrebbe trovato un posto così buono per allenarsi fuori?


La sola cosa che mancava al Palazzo delle sette arti erano vere e proprio situazioni di vita e di morte. Se Lin Ming avesse voluto sperimentare qualcosa del genere, allora sarebbe potuto andare nell'esercito per un po', ma Qin Ziya aveva già chiesto informazioni alle forze armate e Lin Ming non si era unito a loro.


Questo aveva riempito di dubbi Qin Ziya. Cosa stava facendo Lin Ming?


Il motivo per cui era tornato questa volta era per prepararsi per il Torneo tra le varie fazioni.


Tra due mesi le Sette Valli Misteriose avrebbero chiamato tutti i discepoli principali del Palazzo Marziale da tutti i paesi vicini per tenere un raduno di arti marziali.


Il raduno avveniva ogni tre anni. Allora i discepoli principali si sarebbero incontrati a bere tè insieme confrontando le proprie arti marziali.


Questa era una valutazione dei vari discepoli principali di varie nazioni, ma era anche una dimostrazione di forza dei Palazzi Marziali stessi. Perfino Qin Ziya, che raramente si preoccupava degli affari interni del Palazzo Marziale, dava molta importanza a questa valutazione. Quando era stato consegnato un Decreto dei Sette Misteri a Lin Ming, Qin Ziya aveva approfittato di quel momento per dare molti benefici al ragazzo.
Sperava che Lin Ming sarebbe stato capace di crescere velocemente, per poi fare un'ottima impressione nel raduno marziale.


Se i risultati fossero stati buoni, allora non solo avrebbe ricevuto delle ricompense il discepolo principale, ma anche il Maestro del Palazzo Marziale.


Il premio più prezioso era una Pillola Apertura Celeste.


Una pillola Apertura Celeste era una medicina miracolosa che un maestro al picco dell'Houtian avrebbe assunto quando cercava di avanzare allo stadio Xiantian. Avrebbe rimosso l'aria impura Houtian, depurato i muscoli e il midollo, riproducendo uno stato simile allo Xiantian che avrebbe permesso un ritorno allo stato naturale, per poi finalmente avanzare allo stadio Xiantian.


Non importava quanto fosse sbalorditivo il proprio talento, bisognava assumere una Pillola Apertura Celeste per arrivare allo stadio Xiantian.


La differenza tra lo stadio Houtian e quello successivo stava nel respiro Xiantian. Con esso l'anima sarebbe entrata in uno stato tranquillo e sarebbe stata capace di comunicare con l'energia Heaven Earth Origin. Si poteva usare la propria anima per capire la saggezza del mondo e usare la vera essenza per muovere il potere della terra e del cielo.


Quando un bambino è ancora nel corpo della madre, avrebbe contato sul cordone ombelicale che trasportava il sangue per respirare; questo era il respiro Xiantian.


Dopo la nascita, il bambino iniziava a respirare con la bocca e il naso. Inevitabilmente avrebbe respirato l'aria Houtian impura, abbandonando lo stato Xiantian.


Dall'Houtian allo Xiantian, bisognava sbarazzarsi delle radici terrene e modificare il proprio respiro.


Per farlo bisognava depurare i muscoli e il midollo e riprodurre il respiro Xiantian con la Pillola Apertura Celeste!


In teoria si poteva dire che un talento marziale impareggiabile avrebbe potuto sbarazzarsi della sua aria Houtian con le proprie forze e non avrebbe dovuto dipendere da una medicina. Tuttavia questa era solo una teoria, in realtà non c'era nessuno che era riuscito a fare una cosa del genere.


La Pillola Apertura Celeste era un tesoro incredibilmente prezioso nelle Sette Valli Misteriose e non solo lì, era estremamente rara perfino negli altri grandi Sect.


I materiali per creare una pillola del genere erano troppo difficili da trovare. Anche dopo averli radunati tutti, ci sarebbe stata la possibilità di fallire durante la raffinazione alchemica della pillola.


Le Sette Valli Misteriose avrebbero prodotto una partita di Pillole Apertura Celeste ogni tre anni. Alla fine avrebbero ottenuto circa 20 o 30 pillole.


Era una quantità insufficiente da dividere tra così tanti discepoli.


Le regole delle Sette Valli Misteriose stabilivano che la Pillola Apertura Celeste sarebbe stata data in premio a maestri al picco dell'Houtian con un talento sbalorditivo. Comunque anche se avessero assunto una Pillola Apertura Celeste, non significava che sarebbero stati in grado di avanzare allo stadio Xiantian.


Il talento di Qin Ziya poteva essere considerato stravolgente. Aveva iniziato a coltivare a vent'anni e a quarantacinque anni aveva già raggiunto il picco dell'Houtian. Una volta aveva anche ottenuto una Pillola Apertura Celeste e dopo averla presa aveva tentato di avanzare allo Xiantian. Tuttavia era sorto un problema nel suo cuore del Guqin e aveva fallito proprio all'ultimo!


Alla fine Qin Ziya era ad un passo dallo stadio Xiantian. In questi anni aveva vagabondato tra le valli profonde per temprare il suo Cuore del Guqin, che ora aveva raggiunto il Gran Successo. Avrebbe solo avuto bisogno di una Pillola Apertura Celeste per avanzare!


Ogni tre anni sarebbero state date in premio due Pillole Apertura Celeste. Una per il discepolo principale e una per il Maestro del Palazzo Marziale.


Solo il primo posto sarebbe stato premiato!


Naturalmente un discepolo principale doveva aspettare di raggiungere il picco dell'Houtian per riscuotere questa ricompensa.


Se la loro coltivazione fosse stata insufficiente allora sarebbe stato uno spreco assumere la Pillola Apertura Celeste.


Per un discepolo principale, a parte la Pillola Apertura Celeste, c'erano anche molti altri ricchi premi. Ad esempio tesori di grado Human di alta qualità, pillole rare, metodi di coltivazione e altri ottimi oggetti.


Naturalmente Qin Ziya voleva ottenere la Pillola Apertura Celeste, ma sapeva che Lin Ming non avrebbe potuto ottenere il primo posto; era un sogno troppo distante. Il Palazzo delle sette arti del regno di Fortuna Celeste erano forti, ma erano inferiori a quelli della Nazione Huoluo o il Paese del Sole Orientale.


Comunque, solo perché non potevano ottenere il primo posto non significava che non avrebbero potuto farcela la prossima volta o anche la volta ancora dopo. Lin Ming aveva solo 15 anni e quindi sarebbe stato capace di partecipare a tre raduni di arti marziali.


Anche se Lin Ming avesse fallito, se fosse riuscito a progredire, sarebbe stato considerato un merito di Qin Ziya.


Ma il maestro del Palazzo Marziale non pensava che Lin Ming sarebbe scomparso per un mese recandosi chissà dove.


............


Landa Selvaggia del Sud, Palude Acquanera.


L'inseguimento tra Lin Ming e il ragazzino di fuoco era durato per più di un'ora!


I due avevano combattuto diverse volte, ma nessuno era riuscito ad andare in vantaggio.


A Lin Ming era rimasto solo il 30% della sua vera essenza. Dato che aveva volato per molto tempo e aveva combattuto in continuazione, nonostante la sua vitalità fosse forte e avesse la 'Formula True Primal Chaos' a potenziarlo, non sarebbe riuscito a resistere a lungo.


Di questo passo avrebbe esaurito completamente la sua vera essenza in un'ora!


Invece il ragazzino di fuoco non si era indebolito. Questo perché la sua coltivazione era molto più alta di Lin Ming e non era un essere umano, ma un'Essenza di Fuoco. Un'Essenza di Fuoco era perpetua e non poteva essere estinta.


Lin Ming diventava sempre più nervoso; non poteva continuare così!


Se avesse smesso di combattere, non avrebbe vinto. Se avesse temporeggiato, allora il vero Sciamano dei Vermi di Fuoco l'avrebbe raggiunto.


Se avesse continuato a fuggire, avrebbe potuto resistere per un'ora al massimo. una volta che la sua vera essenza si fosse esaurita, non sarebbe dovuto arrivare nemmeno il vero io dello Sciamano; perfino il ragazzino poteva ucciderlo!


Era in una situazione senza via d'uscita...


No, finché fosse sopravvissuto ci sarebbe stata una possibilità, solo che non ci aveva ancora pensato!


<em>Calmati!</em>


Il respiro di Lin Ming divenne sempre più regolare. La sua mente era entrata in uno stato simile a quello del suo intento marziale etereo. Doveva trovare un modo per uscire da questa situazione!


In quel momento, a 600 chilometri di distanza di Lin Ming, un uomo pelato di mezz'età vestito di nero era seduto a gambe incrociate su un'Aquila Celeste con un'espressione fredda. Era lo Sciamano dei Vermi di Fuoco, Chi Yue.


Era sull'Aquila Celeste da più di un'ora mentre la sua personificazione stava cercando di trattenere Lin Ming. Anche così era ancora a 600 chilometri di distanza.


Tuttavia Chi Yue non era preoccupato. Per lui andava bene inseguire la sua preda fino a farle esaurire le forze. Se avesse continuato per un'altra ora avrebbe vinto automaticamente.


Ma la forza di questa preda superava le sue aspettative. Era solo al picco della Forgia delle Ossa, ma le sue capacità arrivavano ad un maestro Houtian negli stadi intermedi. Non solo, poteva anche volare e la sua resistenza era spaventosa!


"Non importa quali segreti abbia nel tuo corpo, saranno tutti miei!"


Chi Yue sogghignò. Il suo obiettivo era di conquistare la Landa Selvaggia del Sud. Nessuno poteva ostacolare il suo cammino!


Ma in quel momento il sorriso di Chi Yue si congelò e impallidì!


"Quello... quello è l'Uccello Vermiglio!"


A 600 chilometri di distanza Lin Ming strabuzzò gli occhi mentre fissava un enorme uccello color rosso che stava volando. Aveva un'espressione incredula, <em>questo era l'Uccello Vermiglio?</em>


Era davvero apparsa una leggendaria Bestia Sacra di fronte a lui?
                                


                                



