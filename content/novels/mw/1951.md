---
weight: 19510
title: Capitolo 1951 - Una Vita Sola (8)
pubDate: 2025-12-15T08:37:10.471Z
tags:
    - mw
---


<em>Capitolo sponsorizzato, ringraziamo Paolo!
4 capitoli in coda 0/5,
-Schadenfreude


"Signorina Mingyue, è qui anche lei? Che coincidenza."


Mentre Situ Mingyue stava guardando Lin Ming, risuonò una voce dietro di lei. Si girò e vide un giovane di 17-18 anni con abiti lussuosi che brandiva una spada mentre usciva dal campo di arti marziali. Era sorridendo mentre si rivolgeva alla ragazza.


Era un principe del Reame Divino della Raffinazione Sublime. Con il suo talento, sarebbe potuto diventare un principe ereditario o avrebbe almeno ricevuto il titolo di re. Aveva sempre avuto un'impressione favorevole di Situ Mingyue.


Tuttavia non era un ruffiano, manteneva una distanza appropriata, così non faceva una brutta impressione.


"Cosa sta guardando la signorina Mingyue?" Il giovane rivolse lo sguardo nella stessa direzione e vide Lin Ming.


Questo lo fece accigliare un po'. Perché Situ Mingyu avrebbe osservato quel perdigiorno?


"Quel tipo è un po' strano. Ho sentito che i due maestri mandati a proteggerlo sono morti. Loro sono morti ma lui è completamente illeso... inoltre è riuscito in qualche modo a superare il corso di sopravvivenza e ad ottenere un punteggio ottimo. Al suo livello attuale è un po' sospetto."


Situ Mingyue si accigliò. Non rispose.


In quel momento le venne in mente un'idea scioccante, qualcosa a cui poteva credere a stento. Lin An era così giovane, eppure era così formidabile. La sua vera forza superava di gran lunga ogni logica.


Non era qualcosa che poteva essere spiegato da mero talento.


Inoltre assochilometriva a quell'uomo del passato. Che fosse una reincarnazione di quella persona?


Questa idea fece sussultare Situ Mingyue. Non sapeva cosa provare al momento.


Quella persona era tornata nel continente Tianyan? Perché sarebbe voluto tornare qui?


Ma mentre ci pensava, vide Lin Ming girarsi all'improvviso per osservarla. Il suo sguardo sembrò penetrare attraverso il campo di arti marziali, attraverso ogni cosa, e scintillava come delle stelle...


Passarono dei giorni. Gli anni volarono.


Erano trascorsi tre anni. Lin Ming adesso aveva 18 anni.


Durante questi tre anni, la forza di Lin Ming era aumentata rapidamente.


Dopo aver ottenuto una nuova vita, tutta l'essenza che aveva accumulato in passato era stata trasferita nel suo nuovo corpo. E non solo non si era indebolita, si era rafforzata dopo la sua rinascita.


Così, Lin Ming non aveva bisogno di allenare il suo fisico e la sua vitalità del sangue.


Allo stesso modo, il suo mondo interno si era consolidato da tempo.


Anche quando la sua coltivazione era decaduta, il suo dantian aveva mantenuto un mondo interno e non si era ridotto ad una sfera d'energia.


Così la sua coltivazione procedeva senza intoppi. Finché si fosse radunata nel suo mondo interno, la sua energia sarebbe diventata stabile come quando era stato al picco del Sacro Lord.


Così Lin Ming non aveva nessun problema per quanto riguardava le sue fondamenta. Erano incredibilmente solide.


Aveva bisogno di allenare il suo stato mentale.


Inoltre doveva radunare le forze.


Doveva solo aspettare.


Quel giorno, mentre stava coltivando in silenzio nelle sue stanze, Lin Ming spalancò gli occhi e la sua percezione si estese, avvolgendo l'intero Reame Divino dell'Uccello Vermiglio.


Questo paese era molto più grande del regno di Fortuna Celeste del passato. Ora la sua forza spirituale crescente era sufficiente a coprirlo tutto.


Le formazioni sparse nei vari palazzi del Reame Divino dell'Uccello Vermiglio non potevano fermare la sua percezione divina.


Nel momento in cui la sua percezione coprì tutta la nazione, alcuni guerrieri al Mare Divino del Reame Divino dell'Uccello Vermiglio sembrarono sentire qualcosa. Si agitarono ed ebbero la sensazione che una brezza avesse soffiato su di loro. Tuttavia si calmarono immediatamente. Cercarono di capire cosa c'era di diverso, ma non riuscirono a trovare nulla, così pensarono che fosse stata solo una loro illusione...


"La mia abilità è di gran lunga inferiore rispetto a prima..."


Lin Ming scosse la testa. Al suo attuale livello, più grande fosse stata l'area che voleva coprire, meno avrebbe potuto nasconderlo.


Tuttavia non era preoccupata. Aveva solo 18 anni e aveva molto tempo a disposizione.


Nel momento in cui la sua percezione divina coprì il Reame Divino, monitorò anche le posizioni di tutti gli abitanti. Nonostante questo consumasse un'enorme quantità della sua forza spirituale, continuò. Lo considerava un esercizio per il suo mare spirituale.


Durante questa reincarnazione, si concentrava sul coltivare sé stesso e il suo mare spirituale.


Manteneva questa condizione ogni giorno. All'inizio poteva resistere per pochi quarti d'ora, ma in seguito riuscì a continuare per due, quattro o anche dieci ore.


Lin Ming sfidò i suoi limiti più e più volte. Le sue azioni lo lasciarono un po' esausto.


Durante questi tre anni Lin Ming aveva ottenuto gradualmente risultati migliori all'Accademia Lin, così gli altri non avrebbero avuto motivo per criticare i suoi genitori. Da punteggi inferiori, era passato a quelli intermedi e a quelli superiori, ora si stava avvicinando ai primi posti in classifica.


Per quanto riguardava lui stesso, stava diventando sempre più bello. Il suo sguardo era profondo e brillante. Il suo temperamento era accattivante come un libro emozionante. A volte era misterioso, a volte era caldo come il sole, a volte era composto, a volte ansioso...


Nel quarto anno, l'Accademia Lin organizzò un'enorme prova. Lin Ming aveva ottenuto dei risultati incredibili e aveva anche infranto i record di due delle prove.


Questo sorprese tutti quanti. Nessuno voleva riconoscere i suoi progressi, ma non avevano altra scelta.


Alla fine del quarto anno, l'Accademia Lin organizzò un enorme torneo. Lin Ming aveva raggiunto le finali, sconfiggendo molti studenti più grandi e arrivò alla fine tra i primi cinque posti.


Il nome di Lin Ming fu inciso sulla tavola di pietra dell'Accademia Lin. Inoltre apparì in molti altri posti. Questo riempì di gioia estatica Lin Ming.


Durante questo grande torneo, Lin Ming era riuscito a zittire tutte le persone scontente di lui.


Dopotutto solo la vera forza combattiva contava davvero!


In pochi brevi anni, Lin Ming era passato da un inutile signorino a qualcuno che quasi raggiungeva il livello di Situ Mingyue. Questo dimostrava che Lin Ming possedeva un talento terrificante.


Di questo passo Lin Ming sarebbe diventato incredibilmente forte. Avrebbe superato molte persone e le avrebbe seminate quando fosse arrivato al Mare Divino.


Era incredibile.


Avrebbe avuto un futuro brillante. Dato anche il suo bell'aspetto e il prestigio della sua famiglia, molte giovani all'Accademia Lin si presero una cotta per lui.


Le ragazze di 16-17 anni sembravano dei fiori ingenui ed innocenti. Spesso si sarebbero innamorate del ragazzo più bello, educato e più sicuro di sé che incontravano.


E Lin Ming aveva tutti questi vantaggi, così era naturale che ottenesse un risultato del genere.


In effetti a volte mentre Lin Ming vagava per l'accademia, una ragazza coraggiosa si sarebbe avvicinata, gli avrebbe dato una lettera rosa e poi sarebbe scappata con imbarazzo e il viso arrossato.


Le leggere erano scritte con grazia. Le dediche d'amore immaturo di queste ragazze conteneva timidezza e l'entusiasmo di un giovane, insieme a tensione e aspettativa...


Lin Ming accettò tutte queste lettere a pile.


Si ricordò che, durante la sua giovinezza, aveva visto innumerevoli signorini di grandi famiglie.


Queste persone avevano tutti origini prestigiose e ricche. Il loro talento era superiore e la loro forza era sbalorditiva. Erano di bell'aspetto e sembravano prediletti dal cielo.


In confronto a loro gli altri uomini frustrati avevano umili origini, poco talento, mancavano di risorse, la loro forza era mediocre ed erano anche brutti.


Per splendide giovani nel fiore degli anni, era chiaro chi avrebbero scelto tra queste due categorie.


Anche se non avessero potuto ricevere le attenzioni di questi ricchi signorini, non avrebbero accettato la corte diligente di quegli uomini frustrati...


Queste erano le emozioni della giovinezza. Lin Ming un tempo non aveva potuto trattenersi dall'invidiare questi signorini. Aveva invidiato la loro vita frivola e facile.


Da giovane, anche se non era stato frustrato, non aveva nemmeno fatto parte di una famiglia ricca. Doveva combattere costantemente e prendere questi giovani come obiettivo per superarli e lottare per il successo.


Anche se ci era riuscito, aveva sviluppato una disposizione calma ed esperta. piena di compostezza. Aveva perso molto in cambio.


Solo oggi poteva sperimentare una vita del genere.


In questa Accademia Lin era un signorino. Tutto quello che aveva destava invidia negli altri. Aveva la sensazione che la sua natura giovanile soppressa in passato si stesse sfogando, soddisfacendolo.


Sperimentare il battesimo della vita mortale e rendersi conto degli innumerevoli sapori della vita.


Lungo la strada delle arti marziali, molti supremi esperti sarebbero tornati nel mondo mortale quando incontravano un brutale ostacolo. Sarebbero vagati per il mondo, percependo la vita attorno a loro.


Avrebbero capito queste emozioni e avrebbero provato a stravolgere ogni loro comprensione per raggiungere un livello superiore.


Anche Lin Ming lo stava facendo.


Tuttavia quei supremi esperti non potevano fare come lui e rivivere un'altra volta la loro giovinezza.


Potevano solo provare a dimenticare e a recitare qualche ruolo nel mondo mortale. Ma questo non avrebbe permesso loro di avere davvero successo.


Lin Ming invece, per ogni sorta di motivo, quando era stato ridotto in condizioni disperate, non aveva avuto altra scelta se non sperimentare di nuovo questo mondo mortale e percorrere la strada sinuosa della vita. Così la sua esperienza di vita era stata molto più completa. Passò un altro anno. Ora Lin Ming aveva 18 anni.


La sua coltivazione progredì ancora. Il suo mare spirituale diventava sempre più profondo e la sua percezione poteva già coprire l'intero Reame Divino dell'Uccello Vermiglio per 16 ore senza sentirsi stanco.


Per un momento, Lin Ming poteva coprire con la sua percezione l'intero pianeta Sky Spill. Poteva estenderla perfino fino al Sacro Continente dei Demoni.


Quel giorno, mentre si stava allenando, scoprì la presenza di una certa persona nel Reame Divino dell'Uccello Vermiglio.


Questa persona conteneva il filo di un'aura simile a quella che aveva percepito nel centipede del fuoco che aveva ucciso anni fa.


Lin Ming divenne pensoso. Durante gli anni di allenamento aveva sempre cercato questa persona. Tuttavia, visto che il centipede del fuoco era stato ucciso all'istante, questo individuo doveva essere fuggito dal paese.


Era chiaro che temeva la figura misteriosa che aveva ucciso il mostro. Questo era il motivo per cui Lin Ming non era riuscito ancora a trovarlo.


Ora erano passati cinque anni e questa persona era tornata.


Lin Ming fissò la sua percezione divina su questa persona. Era a diverse migliaia di chilometri ma ora stava sentendo ogni movimento, azione, la sua coltivazione, le sue fondamenta e il movimento dell'energia dei suoi meridiani.


Lin Ming confermò che questa persona era il padrone del centipede del fuoco.


Sorrise. Lasciò un marchio su quell'uomo, proprio come le Vere Divinità avevano fatto con lui in passato.


Voleva usare questa persona come esca ed eliminare tutte le persone che avevano cercato di usurpare il potere dei suoi genitori da dietro le quinte.
                                


                                



