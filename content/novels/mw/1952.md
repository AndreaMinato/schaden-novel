---
weight: 1952
title: Capitolo 1952 - Una Vita Sola (9)
pubDate: 2025-12-15T08:37:10.471Z
tags:
    - mw
---


<em>Capitolo sponsorizzato, ringraziamo Paolo!
3 capitoli in coda 0/5,
-Schadenfreude


Nelle profondità della notte, una vettura all'apparenza ordinaria si fermò alle porte posteriori di una tenuta lussuosa e opulenta. Le tende della carrozza furono scostate e una persona misteriosa con un mantello nero uscì dalla vettura ed entrò dalla porta.


I suoi passi erano leggeri, simili a quelli di un fantasma.


Teneva un gettone d'entrata speciale che gli permise di dirigersi senza impedimenti verso una stanza nelle profondità della tenuta.


In questa stanza, un uomo di circa 30 anni lo stava già aspettando da molto tempo.


Era alto e le sue spalle erano ampie. Sotto le sue folte sopracciglia brillavano i suoi occhi duri.


Quest'uomo emanava un debole intento omicida. Era una presenza che si poteva formare solo facendo massacri per molti anni.


Di fronte a lui c'era una bottiglia di vino. La stava tenendo e stava versando vino in una coppa di bronzo.


Le sue mani erano forte e salde, sembravano fatte di ferro. Riempì la coppa fino all'orlo senza che traboccasse una sola goccia.


In quel momento si aprì la porta frontale della camera. Il misterioso nuovo arrivato con il mantello entrò e si inchinò rispettosamente di fronte all'uomo di circa trent'anni.


"Marchese Yutian, il suo sottoposto è tornato."


Disse con cortesia la persona con il mantello nero.


Quest'uomo di nome Marquis Yutian era il genero della famiglia Lin, Zhou Yutian. Aveva sposato la seconda sorella minore di Lin Ming, Lin Ping, ed era il genero dell'attuale imperatore. Gli era stato dato il titolo di marchese e comandava una delle forze d'élite del Reame Divino dell'Uccello Vermiglio: la Legione d'Argento.


Naturalmente, il motivo per cui Zhou Yutian ricopriva una posizione così importante era perché possedeva una stirpe speciale. Era estremamente forte e talentuoso, ed era anche diventato il campione di un grande incontro di arti marziali.


Cinque anni fa, dopo che Lin Ming era scomparso per andare nell'Antico Abisso demoniaco durante il suo corso di sopravvivenza, erano stati Zhou Yutian e la Legione d'Argento ad aver ricevuto il compito di cercarlo.


"Mm." Zhou Yutian rispose piano. Fece un cenno verso un posto davanti a lui e disse: "Avanti, goditi questo vino del fiore di nebbia di 10.000 anni, è un dono di benvenuto per te!"


L'uomo con il mantello nero alzò le sopracciglia. Guardò la coppa di vino, era lievemente sorpreso. Il vino del fiore di nebbia di 10.000 anni era estremamente prezioso e berlo sarebbe stato di grande beneficio per la coltivazione.


Disse in tono di scusa: "Marchese, ho gestito male la questione. Dopo che non sono riuscito ad assassinare Lin An cinque anni fa, l'ho messa in pericolo. Sono fuggito per cinque anni dopo e sono tornato solo ora, così non mi merito di bere con il marchese."


Zhou Yutian rise: "Se dubitassi di tutti i miei sottoposti, allora non ne sarebbe rimasto nessuno. Cinque anni fa hai fallito, ma non è stato per un tuo errore, ma perché l'ho sottovalutato. Non avrei mai pensato che ci fosse un guerriero al Mare Divino che lo proteggeva in segreto. Anche se hai fallito, sei riuscito a rivelare il livello di protezione di cui gode Lin An. Fortunatamente, quando è scomparso dal corso di sopravvivenza e ho mandato la Legione d'Argento a cercarlo, mi sono trattenuto. Altrimenti, visti i molti occhi ed orecchie della Legione d'Argento, questa persona misteriosa avrebbe scoperto la verità..."


Arrivato a questo punto, il marchese Yutian sbuffò freddamente, intento omicida risentito brillò nei suoi occhi.


"La ringrazio per il suo perdono marchese." L'uomo con il mantello nero svuotò la coppa di vino di 10.000 anni.


Zhou Yutian sorrise con soddisfazione: "Come hai gestito la questione di cui ti dovevi occupare?"


"Ho viaggiato nel Sacro Continente dei Demoni e sono riuscito a trovare la stirpe del precedente maestro della Steppa del Massacro che serba rancore nei confronti di Lin Ming... ho fatto un'indagine in segreto e posso confermare che oltre 200 anni, l'ex capo della steppa è stato ucciso da Lin Ming. Dopodiché Lin Ming è diventato un Demone Celeste a Dodici Ali ed è diventato il nuovo maestro della Steppa. Ha impiantato sigilli dello schiavo nei corpi dei molti Anziani supervisori per prendere il controllo dell'intera Steppa del Massacro."


"Dopodiché la stirpe dell'ex maestro della steppa fu costretta a fuggire. Ma dopo che lui se n'è andato, sono riusciti a crescere di nascosto. Ora hanno un'enorme influenza. A causa della loro ostilità nei confronti della famiglia Lin, sono disposti a cooperare con noi."


Mentre l'uomo con il mantello nero parlava, tirò fuori un gettone. "Marchese, questo è il marchio di trasmissione del suono che ho ottenuto. Ho già formato una via di comunicazione. Usandolo potrà localizzare una persona che potrà condurla ai membri della famiglia del precedente maestro della steppa."


"Meraviglioso!" Zhou Yutian annuì contento. Prese il gettone e lo sondò con la sua percezione divina. Era autentico.


"I piani del marchese sono proprio incredibili. Immaginavo che quando sono stato mandato nella Steppa del Massacro, tutti questi piani erano stati formati in anticipo. I genitori di quella persona sono troppo spesso d'intralcio. Il marchese ha intenzione di fare qualcosa a quelle vecchie scarpe...?" La persona con il mantello nero si passò un dito sul collo.


Nonostante Lin Ming fosse già asceso oltre 200 anni fa, temevano ancora menzionare il suo nome. Così potevano riferirsi a lui solo con "quella persona".


Zhou Yutian si accigliò. Disse freddamente: "Come potrei azzardarmi a farlo. Se quei due vecchiacci avessero dei problemi, se quella persona indagasse su ciò che è accaduto, mi ridurrebbe in polvere! Ma non importa. Sono solo dei vecchi confusi. Anche se li lasciassi vivere, alla fine l'autorità assoluta ricadrebbe nelle mie mani! Per quanto riguarda il secondo principe, è un inutile degenerato di cui non bisogna avere paura. Solo Lin An è troppo favorito. Temo che quei due vecchi sciocchi stiano aspettando che cresca così da dargli altro potere. Ora non so perché, ma Lin An sta diventando sempre più sveglio. Devo eliminarlo non appena possibile... ma non so nemmeno chi lo sta proteggendo di nascosto. Ah, quanto è problematico..."


"Il marchese è saggio. Bisogna uccidere questo Lin An prima che cresca. Allora, anche se quella persona tornasse dal Regno Divino, non farebbe nulla per un figlio adottivo dei suoi genitori. Dopo uno o duemila anni poi moriranno di morte naturale, lasciando tutta l'autorità nelle mani della principessa Lin Ping. Così l'intero Reame Divino dell'Uccello Vermiglio passerebbe sotto il controllo del marchese!"


L'uomo con il mantello nero ridacchiò e così anche Zhou Yutian. Poi però tremò violentemente e si aggrappò al tavolo. Spalancò gli occhi. Poteva sentire un dolore straziante diffondersi nel suo corpo. Una forza crudele e sinistra stava invadendo i suoi meridiani, sciogliendo il suo midollo!


Guardò la coppa di bronzo e poi fissò incredulo Zhou Yutian.


"Lei... lei..."


Sangue nero iniziò a colare dagli angoli della bocca dell'uomo con il mantello nero. Le sue labbra impallidirono e il suo corpo si infradiciò di sudore.


Il vino che aveva bevuto era avvelenato!


Zhou Yutian rimase a guardare con calma terrificante. Osservò con indifferenza l'uomo di fronte a lui e disse lentamente: "Ho prodotto questo veleno dei sette mesi io stesso usando sangue divorante, divina erba demoniaca, fiori mortali del drago e altri tipi di materiali celesti. È inodore e insapore, e ho anche aggiunto un po' delle leggi del Veleno che coltivo. L'ho mischiato con il vino del fiore della nebbia di 10.000 anni. Dopo averlo bevuto, perderai le tue capacità e la tua essenza si esaurirà finché non morirai..."


"Ma... perché..."


L'uomo con il mantello nero strinse i denti, guardando Zhou Yutian con odio, così infuriato da strabuzzare gli occhi. L'uomo gettò indietro il suo mantello nero, rivelando un viso magro e smunto, dalla sua espressione sembrava che stesse morendo dalla disperazione. Stava tremando.


Zhou Yutian estrasse una spada dal suo anello spaziale. Guardò l'uomo con il mantello nero e rise: "Mi hai seguito per così tanto tempo, eppure mi fai una domanda così stupida? Sai troppe cose. Il guerriero che protegge Lin An potrebbe avere qualche metodo per trovarti. Se lo facesse, ci sarebbero delle conseguenze inconcepibili!"


"Cinque anni fa quando non sei riuscito ad assassinare Lin An, non ti ho ucciso e ti ho mandato nel Sacro Continente dei Demoni perché avevo ancora una missione per te. Ora che hai completato la tua missione, tenerti vivo mi metterebbe solo in pericolo. Non è affatto una decisione saggia..."


"Per compiere grandi imprese bisogna essere spietati e crudeli. Anche se credo di poterti uccidere io stesso, causerebbe troppo trambusto. Dovresti essere soddisfatto di poter morire con il veleno dei sette semi e il vino del fiore della nebbia."


"Non biasimarmi per questo."


Mentre parlava, Zhou Yutian si apprestò ad infilzare l'uomo con il mantello!


L'assassino aveva già perso tutta la sua energia. Questa spada l'avrebbe ucciso facilmente.


L'uomo con il mantello nero guardò l'arma con disperazione ed odio. Aspettò che la morte arrivasse, ma per un po' non successe nulla. Zhou Yutian era rimasto congelato sul posto.


La sua spada sembrava essersi bloccata a mezz'aria, completamente immobile.


"Chi va là?!"


Zhou Yutian era terrorizzato. Questa era la sua stanza privata protetta da strati di formazioni che la nascondevano. Nessuno avrebbe potuto infiltrarsi silenziosamente qui senza che lo sapesse. La sola eccezione possibile era... che la forza dell'altra persona abbia raggiunto un livello incomprensibile!


Che fosse il guerriero impareggiabile che proteggeva Lin An di nascosto?


Pensando a questo, Zhou Yutian sentì rivoli di sudore freddo scorrere lungo la sua schiena.


In quel momento, il vuoto di fronte a lui iniziò a tremare. Un paio di mani lisce come la giada si sporsero dal vuoto e squarciarono lo spazio come se fosse carta.


Poi un giovane uscì dal vuoto. Aveva le sopracciglia dritte che si inarcavano vicino alle tempie. Sembrava avere 18-19 anni. Era il Lin Ming rinato.


Sembrava che Zhou Yutian avesse visto un fantasma. Il suo sguardo era incredulo: "Tu... tu... tu... Lin An?!"


Poteva credere a stento ai suoi occhi. Localizzare la sua camera nascosta, squarciare facilmente il vuoto e teletrasportarsi, ignorare tutte le formazioni e monitorare la sua conversazione, erano metodi che nemmeno un guerriero negli stadi avanzati del Mare Divino aveva a disposizione!


E Lin An stava facendo tutto questo! Un mero ragazzo immaturo di circa 20 anni!


Che... quel fendente che aveva tagliato il centipede a metà non fosse stato opera di qualche esperto nascosto, ma da Lin An stesso?!


Zhou Yutian ebbe la sensazione che la sua visione del mondo fosse stata completamente stravolta. "Tu... chi sei?!"


Zhou Yutian non credeva che un ragazzo di circa vent'anni avesse delle abilità del genere!


Lin Ming sogghignò freddamente: "Sei piuttosto abile. Anche se il continente Tianyan e quello dei Demoni ora sono collegati, sono troppo distanti e non sono molto in contatto. Anche così sei riuscito ad indagare sugli eventi accaduti quando sono andato nella Steppa del Massacro e hai anche scoperto che ho ucciso il precedente capo della steppa. I tuoi piani sono ben architettati!"


"Dopo che il tuo sottoposto non è riuscito ad uccidermi, volevi che fuggisse nel Sacro Continente dei Demoni e unisse la marmaglia malvagia della stirpe del capo precedente della steppa, poi li avresti usati per sovvertire il governo del Reame Divino dell'Uccello Vermiglio? Prenderesti due piccioni con una fava e sei abbastanza spietato. Mi ricordi un po' di quel Yang Yun di 200 anni fa. Ma che peccato, non sei Yang Yun, sei di gran lunga inferiore a lui..."


Disse senza fretta Lin Ming. Quando sentì queste parole però, Zhou Yutian ne fu folgorato.


Si raggelò sopratutto quando lo sentì parlare di come era andato lui stesso nel Sacro Continente dei Demoni e aveva ucciso l'ex capo della steppa. Chi era questo Lin An? Era chiaramente Lin Ming!!


"T-tu..."


Zhou Yutian rabbrividì e perse coraggio. Non importava quanto fossero grandi le proprie ambizioni e quanto si fosse crudeli, non avrebbe osato fronteggiare la figura leggendaria di fronte a lui!


Ora che guardava dritto negli occhi di Lin Ming, quasi crollò!


Esatto, solo quella persona poteva avere capacità del genere. E lui aveva pensato di assassinarlo di nascosto. Non era praticamente un suicidio?


Ma perché, perché quella persona sarebbe tornata nel Regno Divino? Perché sarebbe tornato bambino per poi crescere lentamente?


Zhou Yutian non poteva più capire cosa stava accadendo e ormai non riusciva più a pensare. La forza mentale di Lin Ming fu come un ago appuntito che infilzò il mare spirituale di Zhou Yutian.


"Dato che sei il marito della mia seconda sorella, non volevo ucciderti. Ma hai intenzione di approfittarti della gentilezza dei miei genitori e di fare loro del male. Hai superato il limite, così morirai."


Mentre parlava, Lin Ming usò la sua forza spirituale per pungere il mare spirituale di Zhou Yutian. Ogni colpo portava un dolore straziante, Zhou Yutian strabuzzò gli occhi e boccheggiò come un pesce morente.


Zhou Yutian voleva urlare, ma non poteva. Si strinse il collo, cercando di soffocarsi a morte. Era evidente quanto dolore provasse.


Dopo dieci respiri di tempo, Zhou Yutian morì. Cadde a terra come un cane morto.


E dietro Lin Ming, l'uomo con il mantello nero sembrava aver già perso il suo spirito.


Lin An era una reincarnazione di quella figura leggendaria...


Gli tremarono le labbra e impallidì.


Lin Ming usò il Cubo Magico per estrarre tutti i ricordi di Zhou Yutian. In quell'istante seppe di tutti i suoi piani di ribellione, inclusi gli strumenti e i materiali che aveva nascosto per iniziarli. Zhou Yutian li aveva nascosti e potevano essere usati come prova delle sue trame.


Inoltre c'era anche un testimone.


Lin Ming mosse le dita e una sfera di luce sfrecciò nel mare spirituale di questa persona con il mantello nero.


Con questo sigillo dello schiavo, Lin Ming non temeva che quest'uomo avrebbe rivelato i suoi segreti.


Lin Ming disse con fredda indifferenza: "Ti darò tre giorni per testimoniare contro Zhou Yutian. Dopodiché ti permetterò di morire in pace. La tua famiglia e i tuoi discendenti non saranno implicati, ma verranno spostati altrove in posti appropriati."


L'uomo con il mantello nero si inginocchiò. La pressione che emanava Lin Ming era troppo grande. Non avrebbe potuto disubbidire ai suoi ordini.


Mentre Lin Ming parlava, svanì un'altra volta. Dopo diversi respiri di tempo riapparì. Aveva radunato le prove del complotto di Zhou Yutian e le aveva date all'uomo con il mantello nero che si sarebbe consegnato a Lin Xiaodong.


.....


Quella notte, la capitale del Reame dell'Uccello Vermiglio si era animata. Fu dichiarata la legge marziale. Soldati, legioni d'élite e potenti coltivatori furono mandati a circondare la tenuta del marchese Yutian e tutta la sua gente fu catturata e interrogata.


Il corpo del marchese Yutian fu trovato nella sua stanza nascosta. Le prove di come stesse tramando una ribellione furono raccolte da Lin Xiaodong.


Il tentativo di assassinio di Lin An di cinque anni fa venne a galla. L'uomo con il mantello nero spiegò tutto quello che era successo con il centipede del fuoco e i due maestri.


Situ Mingyue osservò con attenzione tutti questi eventi nella capitale.


Così era stato il marchese Yutian ad aver cercato di uccidere Lin An quella volta...


 Aveva cercato di assassinare quell'inutile perdigiorno, ma non solo il suo tentativo di assassinio era fallito, ma cinque anni dopo era stato lui a rimanere ucciso...
                                


                                



