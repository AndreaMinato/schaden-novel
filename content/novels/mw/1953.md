---
weight: 19530
title: Capitolo 1953 – Una Vita Sola (10)
pubDate: 2025-12-15T08:37:10.471Z
tags:
    - mw
---


<em>Capitolo sponsorizzato, ringraziamo Paolo!
2 capitoli in coda 0/5,
-Schadenfreude


Situ Mingyue aveva già intuito quanto era freddo e calcolatore il marchese Yutian. Era stato un campione nell'incontro di arti marziali e aveva ottenuto molte, molte occasioni fortunate.


Era perfino il detentore di alcuni record dell'Accademia Lin.


Una persona così forte con dei piani così intricati era finita in condizioni così miserabili.


Era finito così probabilmente perché aveva cercato di assassinare Lin An.


Situ Mingyue non poteva immaginare come i piani del marchese Yutian di assassinare Lin An e di fare un colpo di stato fossero stati scoperti, ma era sicura che Lin An fosse coinvolto.


Questo giovane era troppo misterioso...


Erano passati tre giorni da quando i piani del marchese Yutian erano stati rivelati, ma la capitale era rimasta in allerta e l'intera città era avvolta da un'atmosfera tesa. Con la caduta di una figura così importante naturalmente ci sarebbe stata un'ampia pulizia.


Ogni questione fu gestita da Lin Xiaodong.


Lin Xiaodong non uccise innocenti. Le persone associate al marchese Yutian furono riassegnate in altre aree, la loro autorità fu ridotta o furono perfino esiliati in presidi lontani.


Questa era una fine inevitabile.


Situ Mingyue osservò tutti questi eventi, non ci trovava nulla di strano. Oltre 200 anni fa, quando il Reame Divino Asura era stato distrutto, anche allora c'era stata una ripulita su grande scala.


Camminava senza meta, poi si fermò...


Vide che non troppo lontano, su una collina vicino al campo di arti marziali dell'Accademia Lin c'era un giovane che si rilassava al sole tenendo un filo d'erba in mano...


Era Lin Ming. In quel momento era di pessimo umore.


Anche se aveva risolto la questione, la persona dietro ad ogni complotto era il marito di sua sorella Lin Ping.


Lin Ming in realtà in questa vita non aveva avuto molti contatti con Lin Ping e gli altri figli dei suoi genitori. Tra le politiche di palazzo, quando si parlava di questioni di potere, l'affetto lentamente sarebbe diventato freddo e distante.


Allo stesso tempo, ci sarebbero state persone disposte a correre rischi, assassinare e a complottare per ottenere più potere.


Zhou Yutian poteva essere il primo per il Reame Divino dell'Uccello Vermiglio, ma non sarebbe stato l'ultimo.


Mentre la famiglia Lin diventava sempre più grande, non sarebbe stato sorprendente se fratelli e sorelle avessero iniziato ad uccidersi a vicenda.


Era una verità inevitabile.


Lin Ming non voleva immischiarsi in queste questioni. Voleva solo accompagnare tranquillamente i suoi genitori fino alla loro morte naturale. La prosperità o il declino della famiglia Lin sarebbe dipeso dal loro destino.


Nessuna famiglia poteva prosperare per sempre. Decine di millenni dopo, quando il suo prestigio fosse calato, il Reame Divino dell'Uccello Vermiglio che aveva fondato poteva cambiare nome e la famiglia Lin forse sarebbe tornata ad essere comune... e in realtà forse poteva non essere negativo.


Pensandoci, Lin Ming sentì una ragazza avvicinarsi silenziosamente. Si girò e vide Situ Mingyue arrivare al suo fianco. Indossava un abito nero e si sedette con eleganza.


Teneva le braccia avvolte alle ginocchia. Non guardò Lin Ming, rimase a fissare in lontananza in silenzio.


Lin Ming aveva notato da tempo che a volte Situ Mingyue sarebbe apparsa al suo fianco, che fosse per caso o no. A volte lo avrebbe guardato silenziosamente.


Ma non si era mai seduta accanto a lui come oggi.


Sorrise lievemente, ma non parlò. Così i due rimasero a guardare l'orizzonte.


Il sole che tramontava era color rosso sangue. Le nuvole sembravano tinte di cremisi. Quando il bagliore solare si riversò dalle montagne, formava un velo divino, uno spettacolo infinitamente bello...


.....


Il tradimento di Zhou Yutian causò un po' di tensione ai genitori di Lin Ming. In questi ultimi giorni Lin Ming li accompagnò frequentemente, cercando di rallegrarli e confortarli.


"Padre, brindo in suo onore."


Al banchetto di famiglia, Lin Ming riempì una coppa di vino per suo padre.


Non importava quanti anni fossero passati, suo padre aveva ancora gli stessi due passatempi: bere e giocare a scacchi.


"Padre, madre, stavolta vorrei partire per andare all'avventura..."


Disse all'improvviso Lin Ming alla fine del banchetto.


Nella sua prima nuova vita voleva accompagnare i suoi genitori, ma questo non significava che sarebbe stato vicino a loro. Doveva partire, percorrere più strade e fare altre esperienze.


"Va bene. Parti e dai un'occhiata a quanto è grande questo mondo."


Lin Fu ridacchiò, ma Lin Mu provò un po' di amarezza. Tuttavia, era necessario fare esperienza per suo figlio e alla fine accettò.


Lin Ming partì. Stavolta se ne andò per vent'anni.


Dopodiché tornò e passò due anni accanto ai suoi genitori.


Poi ripartì di nuovo.


Viaggiò per il continente Tianyan e quello dei Demoni. Nelle lande selvagge del sud, si recò in un paese che era stato fondato dalle due sorelle Na Yi e Na Shui.


Queste due donne erano diventate le sovrane della più grande tribù delle Lande Selvagge del Sud. Si erano incontrati ed erano sopravvissuti ad una catastrofe, erano legati da un destino comune.


Ora le due erano invecchiate. La sorella più grande, Na Yi, aveva una casa piena di nipoti. L'altra, Na Shui, era diventata la sacerdotessa più devota e aveva giurato di non sposarsi mai.


Lin Ming diventò un indovino vagante che viaggiò ai quattro angoli del mondo. Arrivò nel paese delle due sorelle e vide velocemente Na Shui e Na Yi per poi andarsene.


"Sorella, quell'uomo..."


Na Shui guardò le spalle di Lin Ming mentre lui svaniva in lontananza. Non sapeva perché, ma provò dolore al cuore.


"Cosa succede?"


Na Yi guardò confusa Na Shui, che scosse la testa.


Abbassò la testa e vide un bagliore blu radunarsi nel suo palmo e poi condensarsi in una bottiglia di pillole.


"Ha lasciato questo?"


Na Shui rimase sbalordita. Aprì il contenitore e ne uscirono due pillole color verde acceso.


Questi due medicinali emanavano una fragranza medicinale indescrivibile. Solo annusandola sentirono i loro meridiani ripulirsi e la loro carne e il loro sangue riscaldarsi, come se tutti i loro meridiani fossero stati trasformati da queste pillole.


Cielo! Solo la loro fragranza possedeva una forza medicinale così potente. Era difficile immaginarsi quanto fossero preziose!


In quel momento Na Shui sentì una trasmissione del suono: "Immergete le pillole nell'acqua calda e bevetene solo il liquido. Ricordatevi di non inghiottire direttamente la pillola. Questa medicina può prolungare le vostre vite, può aiutarvi a mantenere la lucidità e ripulire il vostro midollo. Potrà aumentare anche la vostra coltivazione ed estendere la durata della vostra vita di diverse volte..."


Sentendo queste parole, le sorelle rimasero scioccate.


Questa persona, che fosse...


Dopo aver completato questo collegamento karmico, Lin Ming se ne andò silenziosamente. Arrivò nel Sacro Continente dei Demoni e qui visitò la razza degli elfi.


Vide Duanmu Qun, Feng Shen e Lan Xin.


Questi tre si erano uniti a Lin Ming nella Steppa del Massacro e avevano combattuto con lui. Avevano rischiato le loro vite insieme a lui e si poteva dire che avessero avuto un rapporto d'amicizia.


Anche queste tre persone erano arrivate allo stadio Mare Divino.


Nel pianeta Sky Spill, chi poteva diventare un imperatore entro cento anni sarebbe stato un genio impareggiabile. Duanmu e gli altri ci erano riusciti verso i sessant'anni.


In particolare Duanmu Qun. Stava facendo progressi verso gli stadi intermedi del Mare Divino. Nella sua Terra Sacra possedeva un altissimo livello di autorità e stava per diventare il successore del capo della setta.


Lin Ming arrivò silenziosamente, lasciò delle risorse ai tre e poi ripartì.


Stavolta Lin Ming se ne andò per cento anni.


Lasciò il pianeta Sky Spill e vagò liberamente nel vasto cosmo dei piani inferiori. A volte andava in isolamento e altre volte avrebbe viaggiato per fare esperienza.


Ogni volta che si recava in un posto nuovo, si sarebbe sistemato lì per un certo periodo di tempo.


Vide persone diverse, nazioni differenti. Alcune erano primitive, altre avanzate, alcune erano povere, altre prospere.


Lentamente, durante la sua prima nuova vita, Lin Ming raggiunse 160 anni d'età.


Grazie alle fondamenta stabilite in passato non incontrò nessun ostacolo nella sua coltivazione.


Era tornato al livello di prima ed era ancora più forte.


Si stava avvicinando sempre di più allo stadio di Re del Mondo.


Diventare un Re del Mondo era un importantissimo passo in avanti. Così non aveva fretta. Aveva molto tempo per prepararsi.


Il tempo passò, anno dopo anno.


Quest'anno Lin Ming compieva 200 anni. Contando anche la sua vita passata, aveva più di 400 anni. Aveva intenzione di tornare dai suoi genitori e coltivare con cautela per altri 20-30 anni.


Allora avrebbe iniziato i suoi preparativi per raggiungere lo stadio di Re del Mondo.


Arrivare a questo punto prima dei 500 anni, per un talento come Lin Ming che superava i membri d'élite dei 33 Cieli, non era affatto veloce e si poteva perfino dire che fosse lento...


Ma mentre si preparava, diventando sempre più consapevole di sé stesso, Lin Ming ottenne molti, molti benefici.


Quest'anno Lin Ming tornò dai suoi genitori.


Mascherò la sua coltivazione agli inizi del Mare Divino. Aveva intenzione di fare i suoi ultimi preparativi per avanzare allo stadio di Re del Mondo.


Tuttavia non pensava che i suoi genitori lo avrebbero posto di fronte ad un dilemma.


Durante i giorni in cui era partito, i suoi genitori avevano fatto una decisione e avevano preparato un matrimonio per lui.


E la fidanzata non era un'estranea. Inaspettatamente... era Situ Mingyue.


Questo perché negli ultimi anni, si era rivelata un talento davvero incredibile.


I genitori di Lin Ming avevano avuto una buona impressione di questa ragazza e avevano fatto da intermediari per il matrimonio. Avevano anche incontrato Situ Yaoyao e Situ Yaoyue, dando loro una dote...
                                


                                



