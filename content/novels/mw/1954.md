---
title: Capitolo 1954 – Diventare un Re del Mondo
pubDate: 2025-12-15T08:37:10.472Z
tags:
    - mw
---


<em>Capitolo sponsorizzato, ringraziamo Paolo!
1 capitoli in coda 0/5,
-Schadenfreude


Dopo un periodo di separazione così lungo, i suoi genitori si riempirono di gioia nel rivederlo.


Lin Mu andò personalmente nelle cucine e preparò i piatti preferiti di Lin Ming.


Data la sua posizione così importante, raramente Lin Mu preparava del cibo. Solo quando Lin Ming tornava avrebbe cucinato personalmente per lui e lo faceva anche giornalmente.


Dopo apparecchiato, Lin Ming si sedette con calma e poi disse: "Non mi sposerò."


"Mm? Perché?" Lin Fu e Lin Mu lo guardarono sorpresi. Lin Fu disse: "Sei già innamorato di un'altra? Perché non la porti qui e non ce la fai vedere, così ne saremo contenti."


Lin Ming rimase in silenzio.


Dopo non aver ricevuto risposta per molto tempo, Lin Mu spalancò gli occhi: "Nessuna? Allora perché non ti sposi? Abbiamo già scelto una moglie per te. Nell'intero Reame Divino dell'Uccello Vermiglio o perfino nell'intero continente è la donna più sbalorditiva disponibile.
Ha innumerevoli corteggiatori e l'intermediario di matrimoni ha visitato entrambe le famiglie. Se potessi sposare una così bella signorina, allora tua madre sarebbe contenta per il resto dei suoi giorni. Ho già accettato, come possiamo rimangiarci la nostra promessa?"


Lin Ming scosse la testa, senza lasciare nessuno spazio per un compromesso.


"Perché non parli?" Disse con ansia Lin Mu. "In che modo quella ragazza, Mingyue, non potrebbe essere adatta a te? Il suo aspetto è splendido, ha un buon talento ed è intelligente, come può non piacerti una moglie del genere? Vuoi davvero rimanere da solo per il resto della vita? I tuoi fratelli si sono tutti sposati, il tuo secondo fratello ha perfino avuto più di cento figli."


Secondo Lin Mu, sposarsi e fare figli, continuando la stirpe di famiglia, era la cosa più giusta da fare. Lin Ming sembrava aver pianificato di vivere da solo per il resto dei suoi giorni e questo la faceva preoccupare molto.


Lin Ming continuò a rimanere in silenzio e Lin Mu fu lasciata ad arrampicarsi sugli specchi.


Questo banchetto in famiglia non finì in modo felice.


Il giorno dopo, Lin Ming entrò di nuovo nell'Accademia Lin. Dopo duecento anni, l'accademia non era cambiata molto. Nel campo di allenamento c'erano giovani ovunque che sognavano raggiungere un alto livello nelle arti marziali. Facevano tutti pratica qui, sperando di avere successo in futuro.


C'erano molte persone, ma nessuno notò Lin Ming. Tra la giovane generazione dell'accademia, nonostante molti avessero sentito storie su Lin Ming, pochi tra di loro avevano visto il suo ritratto.


Come faceva in passato, andò in una delle colline vicino al campo di arti marziali e si sdraiò sul prato tenendo un filo d'erba tra le labbra. Assaporò in silenzio l'atmosfera vivace del mondo mortale, percependolo in tranquillità...


Rimase lì fino al tramonto, ma in quel momento risuonò la voce di una donna.


"Scusami. Non intendevo causarti un tale problema."


Lin Ming si girò e vide Situ Mingyue. Illuminata dalla luce dorata del tramonto, sembrava uno spirito che danzava tra le fiamme.


"Quando l'imperatrice Dowager ha mandato qualcuno ad organizzare questo matrimonio, non mi ha detto che non sapevi della questione..."


La voce di Situ Mingyue era un po' malinconica. Dopo duecento anni, il suo aspetto non era cambiato molto. Era splendida come quando era giovane, ma aveva un'aura ancora più misteriosa.


Era già avanzata al Mare Divino e stava per raggiungere gli stadi intermedi.


Nell'intero mondo marziale del pianeta Sky Spill, Situ Mingyue ricopriva una posizione molto importante e la sua famiglia stava iniziando a riformarsi lentamente. Anche se non avevano più da tempo il loro paese, erano diventati una famiglia potente che era temuta da molti paesi.


In termini di posizione, sarebbe stata adatta a Lin Ming.


"Dovrei essere io a scusarmi." Lin Ming scosse la testa: "Non voglio sposarmi, né mi sposerò."


Situ Mingyue lo guardò negli occhi, come se potesse leggergli nel pensiero e capire le sue emozioni più profonde. "Perché? Perché hai già una moglie?"


Lin Ming rimase in silenzio.


In quel momento il tono di Situ Mingyue si alleggerì. Disse con calma e chiarezza: "Sei davvero la sua reincarnazione..."


Queste parole sorpresero Lin Ming. Si girò verso Situ Mingyue mostrando uno sguardo stupito, ma poi si calmò immediatamente.


Non confermò, né lo negò.


Erano stati eventi a cui Situ Mingyue aveva assistito personalmente. Inoltre, negli ultimi anni, la sua comprensione delle arti marziali era diventata sempre più profonda. Aveva ripensato a 200 anni fa, quando Lin Ming era stato attaccato da un assassino e, mentre rifletteva su quei ricordi, era diventata sempre più convinta che fosse stato Lin Ming stesso a contrattaccare, non un esperto al Mare Divino che lo proteggeva in segreto.


Poi aveva confrontato la sua forza con il livello di Lin Ming allora. Poi aveva determinato che quel fendente aveva rivelato una potenza che superava ogni sua comprensione.


Perfino oggi Situ Mingyue lo trovava sempre più difficile da capire.


Alla fine era giunta alla conclusione che aveva ipotizzato in passato, che Lin An fosse Lin Ming. Forse aveva incontrato qualche pericolo nel Regno Divino o forse per qualche altro motivo, ma in breve, era tornato...


Il silenzio di Lin Ming fu considerato come un tacito accordo.


Rendendosi conto che si trovava di fronte ad una figura così leggendaria, Situ Mingyue scoprì di non provare molta paura o timore reverenziale. Aveva la sensazione di trovarsi ancora di fronte a Lin An, il giovane di duecento anni fa.


Disse piano: "Non ne parlerò a nessuno e capisco anche il motivo per cui non ti vuoi sposare. Ho già detto a mia madre di annullarlo. Davvero, mi dispiace..."


Dopo aver detto questo, Situ Mingyue si girò e se ne andò silenziosamente.


Per un po' Lin Ming provò una sensazione inspiegabile. Il modo in cui Situ Mingyue si era riferita al suo nome inoltre era stato particolare per lui.


Lasciò il campo di arti marziali e tornò dai suoi genitori.


In questi giorni sua madre sembrava avvilita. Lin Ming la accompagnò in silenzio.


Un anno dopo l'altro passò.


Così trascorsero 20 anni. Quel giorno Lin Ming lasciò il pianeta Sky Spill e usò il palazzo di Primordius per volare in un pianeta lontano.


Voleva... raggiungere lo stadio di Re del Mondo!


Un Re del Mondo!


Per un coltivatore dell'essenza, lo stadio della Circolazione era l'inizio della strada delle arti marziali. A questo stadio, un praticante di arti marziali formava i suoi meridiani e poteva iniziare ad accumulare energia primaria attraverso i suoi punti di agopuntura.


Una volta che si fosse radunata abbastanza, l'energia si sarebbe sistemata nel basso ventre e avrebbe formato un dantian. Lì avrebbe creato un vortice di vera essenza.


Dall'energia interna disordinata dello stadio Houtian, avrebbe raggiunto un suo equilibrio nello stadio Xiantian.


Poi il vortice si sarebbe condensato in un nucleo nello stadio della Sfera d'Energia.


Allo stadio della Distruzione il nucleo si sarebbe frantumato e ricreato.


Per quanto riguardava le Nove Trasformazioni Divine, il Mare Divino, il Divine Trasformation e il Lord Divino, durante questo processo, il dantian sarebbe diventato un mondo, formando continenti, laghi, mari, cielo e terra...


Dopo essere passati allo stadio di Sacro Lord, la vasta terra nel mondo interno sarebbe diventata un pianeta e la grande volta celeste si sarebbe trasformata in un universo.


Poi c'era lo stadio del Re del Mondo!


Era una fase estremamente speciale. Richiedeva di raffinare un mondo vero e fonderlo con il proprio mondo interno, che avrebbe integrato lo spazio, il tempo e la materia di un vero universo, ottenendo così le caratteristiche di un mondo vero.


Raffinare un pianeta, sembrava inconcepibile.


Tuttavia non era così esagerato in pratica.


I mondi erano di diverse dimensioni. I 33 Cieli potevano essere definiti un mondo, ma così anche una goccia di rugiada o un petalo di fiore. Un fiore un mondo, un granello di sabbia, una pura terra benedetta.


Quando un coltivatore diventava un Re del Mondo, la raffinazione del pianeta sarebbe dipesa da quanto erano solide le sue fondamenta e quanto fosse forte.


Più un praticante di arti marziali era potente, più sarebbero state solide le sue fondamenta e più grande sarebbe stato il mondo raffinato.


Ma in realtà, non importava quanto uno fosse talentuoso, il mondo raffinato non sarebbe stato troppo enorme.


Generalmente parlando, raffinare un'area di decine di chilometri insieme al materiale spaziale sarebbe stato considerato un ottimo risultato.


Anche un grandissimo talento come l'Imperatore Shakya era riuscito a raffinare solo mille chilometri di vuoto.


E secondo le dicerie, nell'antico passato erano esistiti potenti Vere Divinità che avevano raffinato un intero pianeta quando erano diventati Re del Mondo.


Assimilare un intero mondo, insieme al vuoto attorno, l'energia primaria, le vite che conteneva e anche alcuni frammenti delle leggi del Dao Celeste era un'impresa incredibile.


Solo nelle note storiche o talenti incredibili come Sheng Mei, il Sovrano dei Saggi Zaohua o Piaoyu avrebbero avrebbero avuto il potenziale per farlo. Ma che ci fossero riusciti o meno nessuno lo sapeva.


Oltre a differenze di dimensioni, c'era anche da contare la forza dello spazio, l'energia primaria e i frammenti delle leggi in un pianeta. C'erano molte diversità sotto tutti questi aspetti.


Se uno avesse scelto un mondo di livello superiore, sarebbe stato d'aiuto per il futuro di un coltivatore.


Naturalmente, voler raffinare un pianeta di livello superiore sarebbe stato molto più difficile.


Normalmente, quando il discepolo di una grande organizzazione fosse avanzata allo stadio di Re del Mondo, avrebbe scelto un pianeta di prima classe da raffinare. Questo perché gli avrebbe fatto risparmiare tempo quando avrebbe consolidato il suo livello. E in futuro avrebbe ottenuto risultati migliori.


Date le sue fondamenta e la sua forza, Lin Ming non temeva una sfida del genere. Anzi, più fosse stato grande e di più alto livello un pianeta, più avrebbe destato il suo spirito combattivo.


Non temeva le sfide. In effetti voleva verificare quali fossero i suoi limiti e i risultati di 400 anni di meditazione.


Tuttavia Lin Ming era nella dimensione dei piani inferiori dov'era localizzato il pianeta Sky Spill. Se la sarebbe dovuta cavare da solo.


Trovare un vasto mondo di alto livello, non era più facile a dirsi che a farsi?


Tre mesi dopo...


Nel vasto universo illimitato...


Astri brillanti costellavano l'orizzonte. Un panorama di colori illusori e da sogno scorreva nel vuoto cupo, avvolgendo tutto in un'aureola confusa. Le galassie distanti e le nebulose sfocate sembravano piccoli fili di seta che si legavano l'uno all'altro, fluttuando chissà dove. Il loro bagliore era tenue e gentile.


Lin Ming era in questo spazio stellato, percepiva silenziosamente la vastità dell'universo anche mentre si era aperto completamente all'ambiente.


La sua mente si fuse lentamente con l'universo circostante. Il suo mondo interno si aprì, entrando in comunione con questa parte dell'universo. Infinita energia primaria iniziò a radunarsi verso di lui.


Il piano dei regni inferiori non poteva sopportare la sua forza. Lo spazio attorno era già collassato e si erano già scatenate delle tempeste spaziali.


Il suono del Grande Dao riecheggiò nell'universo, continuando senza fine, come se venisse da un antico nulla primordiale.


Lin Ming stava iniziando finalmente ad avanzare allo stadio di Re del Mondo.


Questo era un passo cruciale che avrebbe influenzato direttamente il suo futuro!iniziò a radunarsi verso di lui.


Il piano dei regni inferiori non poteva sopportare la sua forza. Lo spazio attorno a lui era già collassato e si erano già scatenate delle tempeste spaziali.


Il suono del Grande Dao riecheggiò nell'universo, continuando senza fine mentre scorreva dall'antico nulla primordiale.


Lin Ming stava iniziando finalmente ad avanzare allo stadio di Re del Mondo.


Questa era una fase incredibilmente cruciale che avrebbe influenzato il suo futuro!
                                


                                



