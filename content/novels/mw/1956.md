---
weight: 19560
title: Capitolo 1956 – La Fine della Prima Vita
pubDate: 2025-12-15T08:37:10.472Z
tags:
    - mw
---


<em>Capitolo regolare,
0 capitoli in coda 0/5,
-Schadenfreude


50 anni.


100 anni.


200 anni...


Nell'universo sconfinato si potevano vedere innumerevoli stelle, ma in realtà non cambiavano mai. Semplicemente viaggiavano seguendo traiettorie secondo le mistiche regole del Dao Celeste.


Per un pianeta, diversi secoli sarebbe stato un periodo di tempo troppo corto, al punto che non avrebbe mostrato nessun cambiamento.


Tuttavia in questo universo un enorme pianeta rosso cambiò drasticamente in un solo secolo.


All'inizio era un pianeta giovane e caldo. La sua superficie era coperta da vulcani attivi e la sua atmosfera era ricca di pura energia primaria del mondo.


Tuttavia, con il passare del tempo, la sua energia iniziò ad assottigliarsi. I vulcani che ricoprivano la sua superficie eruttarono un'ultima volta o gradualmente si spensero.


Sembrava che l'energia della stella fosse stata prosciugata.


Cinquant'anni dopo il pianeta sperimentò numerosi terremoti. Delle crepe enorme iniziarono a squarciare la sua superficie e da queste valli profonde centinaia e migliaia di chilometri fluì lentamente della lava.


Dopo altri cinquant'anni, perfino la lava che colava fuori da queste fenditure iniziò a raffreddarsi. Sempre meno vulcani eruttavano e il paesaggio del pianeta diventò più calmo.


Era il segno di un pianeta invecchiato.


Questo silenzio rimase per altri cinquant'anni. Oggi il pianeta iniziò a tremare violentemente!


L'intensità di questo movimento superava ogni precedente terremoto od eruzione vulcanica.


<em>Rumble rumble rumble!</em>


La terra si squarciò e apparì una fessura titanica. Sembrava che un dio stesse spaccando il pianeta!


Sotto questa enorme pressione, il magma caldo e i rari minerali liquidi e metalli schizzarono fuori, formando onde alte diverse centinaia di chilometri che si levarono al cielo.


Sotto queste ondate apparì il profilo di una persona.


Illuminato dal mare di fuoco, i suoi muscoli riflettevano una debole luce rossa e metallica. I suoi lunghi capelli scuri arrivavano alle sue caviglie e avvolgevano il suo corpo come un bozzolo di seta.


Sotto i suoi capelli era nudo. Il suo fisico poteva essere definito perfetto. Il suo torso, le sue braccia, le sue gambe, il suo collo, formavano tutti una simmetrica splendida e perfetta.


Ogni muscolo, ogni linea del suo corpo era perfetta, sembrava il capolavoro di uno scultore.


Questa persona era Lin Ming.


Oltre 200 anni fa, era entrato in questo pianeta per coltivare silenziosamente. Aveva respirato l'energia del mondo, nutrendosi.


Mentre coltivava con calma, la storia di un pianeta che sarebbe dovuto durare per miliardi di anni si era ridotta a qualche secolo.


Da giovane era diventato vecchio.


In cambio del declino di questo pianeta, il mondo interno di Lin Ming era diventato più stabile ed era cresciuto.


Mentre l'enorme quantità di essenza si era radunata nel suo organismo, il suo mondo interno era aumentato di oltre venti chilometri di dimensione. Aveva raggiunto la stessa grandezza dei pianeti assimilati dalla maggior parte dei Re del Mondo e, se fosse cresciuto ulteriormente, sarebbe diventato sempre più formidabile.


Lin Ming non si fermò. Attraversò il vuoto e squarciò lo spazio, volando via rapidamente.


Dopo questo periodo di viaggio, Lin Ming rientrò nel pianeta Sky Spill e trascorse altri dieci anni accanto ai suoi genitori.


Dopodiché, sotto lo sguardo velato dalle lacrime di sua madre, Lin Ming ripartì, volando nelle profondità dell'universo.


Per percorrere la strada delle arti marziali non si poteva rimanere fermi.


Si ricordò della posizione di un altro pianeta, più piccolo, ma di grado superiore.


E, aspetto più importante, non c'erano creature viventi in quel mondo, era una stella morta. Altrimenti, se Lin Ming avesse estratto tutta l'essenza di un pianeta del genere, allora ogni forma di vita sarebbe morta.


Lin Ming arrivò a destinazione dopo dieci giorni.


Era un pianeta di metallo. Non era troppo grande ed era fatto quasi completamente di metalli e materiali diversi.


Visto che era troppo vicino ad un sole, era estremamente caldo. Anche alcuni dei metalli si erano sciolti, formando dei fiumi, dei laghi e perfino oceani.


Lin Ming scattò e si precipitò verso il pianeta.


Iniziò a riassorbire l'essenza di questo mondo.


Dallo stadio di Re del Mondo ad un Empireo sarebbe stato un processo molto lungo.


Perfino un grande genio come l'Imperatore Shakya aveva impiegato 10.000 anni per completare questa fase.


Lin Ming aveva già più di 600 anni.


E la sua coltivazione nello stadio di Re del Mondo era appena iniziata. La strada delle arti marziali che aveva scelto era molto più difficile rispetto a quella di qualunque altro coltivatore!


Una fusione tra un mondo artificiale e quello interno, coltivare l'universo interiore e quello esterno, fondendo insieme il Sutra Asura e le Sacre Scritture!


Non importava quanto fossero profonde le sue comprensioni, quanto fossero solide le sue fondamenta, ci sarebbe voluto molto tempo per lui per avanzare allo stadio di empireo.


Sarebbe stato ancora più lento della maggior parte dei geni del Regno Divino.


Al momento doveva ancora completare il suo libro della vita e della morte. Se avesse voluto fonderci il Dao Celeste Asura, avrebbe incontrato delle difficoltà inimmaginabili. Nessuno finora era riuscito a compiere un'impresa del genere.


Quando si coltivava si perdeva la percezione del tempo.


La strada delle arti marziali era incredibilmente solitaria. Durante lunghi periodi di isolamento, bisognava sopportare questa solitudine. Il proprio cuore e la propria mente dovevano diventare calmi come acqua placida...


Anche se sembrava semplice, si era sempre umani. Se un mortale fosse stato rinchiuso in una piccola stanza nera priva di luce, suoni e isolata, allora sarebbe impazzito nel giro di due o tre giorni. Se fosse rimasto imprigionato per due o tre mesi da solo, allora diventato completamente folle.


Non valeva lo stesso per i praticanti di arti marziali. Le loro menti entravano in comunione con il cielo e la terra, con l'universo, le leggi del Dao Celeste sarebbero state le sue compagne.


Lin Ming assorbì l'essenza del pianeta per molto tempo.


Allentò la sua percezione, ponderando su questa vita senza nessuna distrazione, rivedendo la strada che aveva percorso...


Oltre cento anni dopo, anche l'energia di questo pianeta cominciò a prosciugarsi.


Stavolta non ci mise molto tempo come prima. Questo perché il suo mondo interno era diventato più grande e poteva assorbire più velocemente l'energia del mondo.


Poi Lin Ming vagò nell'universo. Usò l'energia del cosmo per nutrire il suo mondo interno.


E dopo aver assorbito l'essenza di un pianeta, Lin Ming sarebbe tornato nel pianeta Sky Spill e avrebbe accompagnato per un po' di tempo i suoi genitori.


Così il tempo passò...


Ogni volta che Lin Ming tornava, sarebbe stato dopo decine o anche cento anni di assenza.


Vide i suoi genitori invecchiare.


Nei loro volti apparirono lentamente delle rughe che scavavano sempre di più i loro visi. Il tempo li aveva segnati silenziosamente.


Ogni volta che Lin Ming tornava, non sarebbero cambiati troppo. Ma dopo così tanti viaggi, da una giovane coppia sui trent'anni, i genitori di Lin Ming ora sembravano di mezz'età.


Nonostante fosse tornato qui durante questa vita, Lin Ming all'improvviso ebbe la sensazione di non avere trascorso molto tempo con i suoi genitori.


Questo era il fato di un girovago.


Anche se i suoi genitori erano vissuti per molto più tempo rispetto ad un mortale, anche i periodi di tempo tra ogni ritorno di Lin Ming erano molto più lunghi rispetto alla durata della vita di un comune mortale.


Praticamente la proporzione sarebbe stata la stessa.


Se i suoi genitori avessero potuto raggiungere 1600-1700 anni d'età e lui fosse tornato solo dopo 60 anni, allora in futuro il numero di volte che sarebbe tornato sarebbero state massimo dieci. Ma Lin Ming non aveva altra scelta. Ogni volta che assorbiva l'essenza di un pianeta, non poteva interrompere il processo e aveva troppe responsabilità.


In una stanza ben accesa, le finestre, i reticoli ricoperti di lacca rossa, il letto di legno e il mobilio emanavano un profumo fragrante.


Sembrava un po' simile alla disposizione del ristorante della famiglia Lin in passato, ma i materiali usati erano molto più preziosi.


Era la camera dei suoi genitori.


E ad un lato della stanza c'era un vecchio salice. Quando Lin Ming aveva fondato il Reame Divino dell'Uccello Vermiglio e Lin Fu e Lin Mu si erano trasferiti qui, avevano piantato personalmente questo albero.


Da un piccolo seme, era diventato un albero torreggiante alto oltre cento piedi. Le sue radici erano spesse e si intrecciavano come gli artigli di un drago e la sua corteccia era antica e spessa.


I rami del salice ondeggiavano, scossi dalla fresca brezza di primavera. Le foglie a volte cadevano, posandosi su un tavolo di pietra sotto.


Qui Lin Ming stava giocando a scacchi con suo padre.


Ogni volta che tornava, avrebbe giocato con suo padre e bevuto vino. Lin Mu avrebbe preparato un po' di piatti semplici e si sarebbero riuniti a cena.


Anche stavolta stavano facendo lo stesso.


Nel Regno Divino, Lin Ming aveva mangiato innumerevoli materiali celesti, molti di essi avevano il sapore più sbalorditivo al mondo.


Anche nei piani inferiori, nel Reame Divino dell'Uccello Vermiglio, si potevano preparare piatti fatti con ogni sorta di materiale di ottima qualità. Grandi cuochi del palazzo imperiale avrebbe usato vera essenza come fuoco per la fornace e avrebbe usato acqua di sorgente spirituale per cuocere, preparando piatti prelibati che emanavano una fragranza allettante.


Ma non esisteva cibo che possedeva il sapore speciale dei piatti che cucinava sua madre.


Non era solo un sapore, ma un tipo di ricordo, tracce del passato.


Quasi mille anni fa, quando Lin Ming era un bambino, adorava mangiare questi piatti al ristorante di famiglia.


E gli piaceva ancora.


Anche se era passato così tanto tempo, Lin Mu non si era dimenticata quali erano i piatti preferiti di suo figlio. Allo stesso modo, Lin Ming non si sarebbe dimenticato dei sapori di questo cibo.


"Piccolo An, quando hai intenzione di portare una moglie? Non ho altri desideri nella mia vita..."


Diceva spesso Lin Mu. All'improvviso Lin Ming si intristì.


Poteva sentire che i fuochi vitali dei suoi genitori avevano iniziato ad indebolirsi.


I suoi genitori non erano praticanti di arti marziali ed era impossibile per loro coltivare fino allo stadio del Mare Divino e vivere per 10.000 anni. Avevano prolungato le loro vite usando ogni sorta di materiale celeste e presto sarebbero arrivati al loro limite.


Dopodiché sarebbero invecchiati e sarebbero morti.


Era una regola del Dao Celeste che nessuno poteva cambiare.


.....


Il tempo passò. Trascorsero altri 400 anni.


I genitori di Lin Ming invecchiarono ancora di più.


Paragonati ad ordinari mortali, sembravano avere circa 70 anni.


Le loro schiene avevano iniziato ad incurvarsi e i loro volti erano diventati ancora più rugosi. I loro sguardi diventarono appannati mentre si avvicinavano al crepuscolo delle loro vite.


Vedendo che ai suoi genitori non rimaneva molto tempo, dopo che tornò, Lin Ming decise di rimanere.


Voleva accompagnare i suoi genitori durante i loro ultimi anni.


Questo avrebbe anche completato questa prima nuova vita.


Anche se la Grande Arte della Reincarnazione poteva permettere ad una persona di rinascere, non poteva allungare la durata della vita nove volte.


Poteva riforgiare una persona e ridarle la luce di una nuova vita, ma non poteva allungare la durata della vita di un coltivatore. Alla fine non era la legge della vita eterna, ma solo un metodo di coltivazione creato dall'autore delle Sacre Scritture dopo aver compreso il Concetto di Vita e di Morte, lo aveva ideato per sfruttare al massimo il potenziale di un coltivatore.


Così a Lin Ming non importava quanto fosse lunga questa vita. Doveva completare la sua reincarnazione non appena possibile.
                                


                                



