---
title: Capitolo 1961 – La Personificazione di Fame
pubDate: 2025-12-15T08:37:10.473Z
tags:
    - mw
---


<em>Capitolo regolare,
8 capitoli in coda (4 Fabio + 4 Gianfranco), 0/5
-Schadenfreude</em>


Nell'orizzonte distante del Mare Asura, si stava avvicinando in volo un giovane con un'armatura dorata. Era alto e robusto. Portava un mantello rosso fuoco e la sua aura era piena di energia e audacia!


Era al picco dello stadio di Grande Re del Mondo.


Nella prova finale non sarebbe stata considerata una coltivazione così rilevante, partecipavano anche veri e propri Empirei a questo evento.


Ma quando questo giovane apparì, le pupille di molte persone tra il pubblico si rimpicciolirono. Era chiaro che temessero questo giovane con l'armatura dorata.


"È davvero lui..."


Mormorò Lin Ming. Conosceva bene questo giovane, era il Sacro Figlio di Zaohua!


La sua velocità di coltivazione era stata di gran lunga superiore a quella di Lin Ming, ma era ragionevole. Prima di tutto era più grande di Lin Ming e, secondo, le sue leggi erano infinitamente più semplici rispetto alle sue.


Nonostante non avesse incontrato degli ostacoli durante la sua coltivazione precedenza, Lin Ming era stato rallentato dal suo processo di reincarnazione.


<em>'Il Sacro Figlio di Zaohua, è venuto davvero...'</em>


Pensò Lin Ming. In realtà voleva trovare un'occasione per ucciderlo, ma ora non era il momento giusto.


Cambiò espressione. Da sotto il Sacro Figlio di Zaohua iniziò ad agitarsi il mare, si stava formando una tempesta!


Violente fluttuazioni di energia crearono delle onde terrificanti. Un'enorme sfera di sangue si sollevò dal mare, sembrava un sole scarlatto!


L'acqua ribolliva ed evaporava, sollevando enormi strati di nuvole.


Ci fu un'onda d'urto terrificante. Perfino la Bestia Divina arrivata nel Mare Asura si impaurì. Si ritrasse, inorridita da questo sole sanguigno.


"Questa è..."


Molti praticanti di arti marziali della Strada Asura rimasero sbalorditi. La maggior parte di loro non aveva mai sentito un'aura così terrificante.


E tra di loro, anche il silenzioso Lin Ming iniziò a sudare freddo. Ebbe quasi l'impulso di squarciare lo spazio per scappare.


Nessuno sapeva meglio di lui cosa fosse questa sfera rosso sangue. Era l'abissale Fame!


<em>'Com'è possibile?'</em>


Lin Ming fu colto dal panico. Perché Fame sarebbe apparsa qui? Era venuto anche il Sovrano dei Saggi Zaohua?


Lin Ming trattenne il respiro. Se fosse arrivata quella Vera Divinità, allora la sua Tecnica della Rinascita del Corpo sarebbe stata messa a dura prova!


Dopotutto Lin Ming aveva combattuto contro il Sovrano dei Saggi Zaohua in passato. Non si illudeva che il suo corpo rinato sarebbe riuscito ad ingannare la percezione di una Vera Divinità.


<em>'Mm? Qualcosa non torna?'</em>


Lin Ming divenne pensoso. Oltre metà della sfera di sangue era apparsa sopra l'orizzonte. A giudicare dal suo raggio, era chiaramente molto più piccola di Fame.


Il vero corpo dell'abissale aveva un diametro di oltre diecimila chilometri, era grande quanto un pianeta.


Ma questa sfera rossa era ampia solo diverse centinaia di chilometri.


Inoltre, nonostante la sua aura fosse simile a quella di Fame, era molto, molto più debole. Chiaramente non era l'abissale in carne ed ossa.


E il Sovrano dei Saggi non era su questa sfera. Sembrava che fosse il Sacro Figlio di Zaohua a controllarla.


<em>'Questa piccola palla cremisi, che sia... un discendente di Fame?'</em>


Pensò immediatamente Lin Ming, che si raggelò. Fame era già una creatura terrificante. Se potesse produrre dei discendenti... non osava nemmeno immaginare cosa sarebbe successo.


L'attributo di Fame era il divoramento. Se si fosse propagata senza fine, allora avrebbe potuto inghiottire perfino l'intero universo!


"Cos'è quella cosa?"


Si chiesero impaurite molte persone sul Mare Asura.


Per diversi di loro questa era la prima volta che vedevano una forma di vita così terrificante.


Dal loro punto di vista, le Bestie Divine erano già le supreme bestie feroci dell'intero universo. Nonostante le leggende dicessero che nelle profondità del Mare Asura esistesse qualche bestia capace di competere con Vere Divinità, alla fine erano solo miti e nessuno le aveva mai viste prima.


Ora però questa cosa terrificante poteva impaurire perfino una Bestia Divina. Era una forma di vita spaventosa al livello di una Vera Divinità?


"È Fame!"


Disse lentamente Nonna Ventodorato su una lussuosa piattaforma. Una strana luce brillava nei suoi occhi mentre osservava l'abissale.


Lin Ming si girò e ascoltò. Era stato assente per fin troppo tempo e non sapeva in che condizioni fossero i saggi. Non sapeva nemmeno a che livello fosse arrivato il Sovrano dei Saggi Zaohua.


"Fame? La personificazione del Sovrano dei Saggi Zaohua delle leggende?"


Anche un po' di coltivatori della Strada Asura avevano sentito parlare del Sovrano dei Saggi Zaohua. Tutti i 33 Cieli avevano sentito notizie della distruzione del Regno Divino, e della sconfitta e del ritiro della razza umana.


Inoltre molti saggi avevano visitato di recente la Strada Asura. Così molti avevano saputo della potenza del loro capo. Sapevano anche della sua personificazione, Fame, che proveniva dall'Abisso Oscuro.


"Sì, ma è più accurato dire che è la personificazione di Fame. Negli ultimi mille anni, Fame ha divorato troppe cose. Ha inghiottito enormi quantità di risorse, essenza vitale, spirituale e ha iniziato a produrre le sue personificazioni. Così potrà divorare e crescere ancora più velocemente..."


Mormorò Nonna Ventodorato.


Lin Ming si incupì. Divorato molte risorse? Essenza vitale e spirituale?


Queste risorse potevano provenire solo dal Regno Divino!


Quando il Muro del Sospiro Divino aveva iniziato ad indebolirsi e la grande calamità si era avvicinata, forse il Sovrano dei Saggi Zaohua aveva dato inizio alla grande guerra contro il Regno Divino e le antiche razze per nutrire Fame.


Dove avrebbero trovato così tante risorse per l'abissale? Naturalmente il Sovrano dei Saggi Zaohua non avrebbe danneggiato la sua razza, così aveva scelto di invadere altri universi.


Lin Ming strinse i pugni e i denti.


Innumerevoli persone erano morte in battaglia nel Regno Divino. Innumerevoli Sect erano stati ridotti in polvere, le loro eredità erano state perse tra le sabbie del tempo.


Molte persone erano state divorate e le loro anime erano state assorbite, costrette a diventare parte di Fame. Era un modo davvero tragico di morire.


Era probabile che quegli umani sopravvissuti sarebbero stati cresciuti dai saggi e usati come mangime per Fame.


La razza umana prima o poi sarebbe degenerata in animali da fattoria.


Lo sguardo di Lin Ming divenne gelido. Guardò il Sacro Figlio di Zaohua che stava volando in lontananza e nascose il suo intento omicida.


In quel momento il Sacro Figlio di Zaohua era sul dorso di Fame, mostrava un lieve sogghigno.


Durante lo scontro con Lin Ming, aveva subìto una sconfitta straziante che gli aveva fatto provare la più grande frustrazione della sua vita.


Ma dopo, quando i saggi avevano invaso il Regno Divino, il Sacro Figlio di Zaohua aveva guidato gli eserciti per devastare i 3000 grandi mondi del Regno Divino. La maggior parte degli Empirei era fuggita o morta. Così lui era diventato invincibile, aveva sfrecciato per l'universo con fare tirannico, come se nessuno al mondo potesse competere con lui. Aveva recuperato la sua sicurezza mentre si era goduto la sua vendetta.


Avrebbe avuto bisogno di al massimo altri due millenni per raggiungere lo stadio di Empireo.


Inoltre il Sovrano dei Saggi Zaohua gli aveva permesso perfino di controllare una delle personificazioni di Fame!


Finché avesse potuto crescere questa personificazione e fondersi con essa, allora la sua forza avrebbe raggiunto un livello inimmaginabile.


Allora, a parte qualche esperto nei 33 Cieli, chi avrebbe potuto fermarlo?


Così era diventato incredibilmente sereno. Gli era stato ordinato di presidiare la prova dei discepoli della giovane generazione del palazzo di Zaohua. Era entrato nel Mare Asura con vigore e spudoratezza, usando la personificazione di Fame per intimidire tutti i presenti!


Il Sacro Figlio di Zaohua era soddisfatto della reazione della folla. Secondo lui, chi possedeva una forza assoluta avrebbe dovuto mostrarla e sottomettere tutti quanti!


I saggi avevano già il capitale per farlo.


Il Sacro Figlio di Zaohua non notò un giovane vestito di nero che lo stava osservando.


Anche se lo sguardo di questa persona conteneva un intento omicida terrificante, stranamente nessuno lo aveva percepito.


"Iniziamo... oggi sarà il palcoscenico della mia razza. Saremo noi i protagonisti di questa prova finale!"


Il Sacro Figlio di Zaohua rise rumorosamente.


Molte organizzazioni native della Strada Asura volevano contrariarlo, ma non riuscirono a radunare il coraggio per farlo.


I loro Sect non potevano competere con il palazzo di Zaohua.


In quel momento, dai piedi del Sacro Figlio di Zaohua, la carne e il sangue di Fame iniziò a dividersi come un melograno. Dal suo interno apparì un gruppo di giovani saggi!


Questi membri d'élite erano stati mandati dal palazzo di Zaohua. Erano un'unità speciale di discepoli mandati a partecipare alla prova finale.


Il Sacro Figlio di Zaohua non avrebbe partecipato, li accompagnava soltanto.
                                


                                



