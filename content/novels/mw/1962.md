---
weight: 1962
title: Capitolo 1962 – La Prova Finale si Apre
pubDate: 2025-12-15T08:37:10.473Z
tags:
    - mw
---


<em>Capitolo sponsorizzato, ringraziamo Fabio!
7 capitoli in coda (3 Fabio + 4 Gianfranco), 0/5
-Schadenfreude</em>


"Dopo qualche chilometriio di anni, i membri della giovane generazione del passato ora si occupano di missioni importanti..."


Disse con emozione un Anziano della Strada Asura interna mentre osservava il Sacro Figlio di Zaohua. Per questi sovrani così longevi, diversi millenni erano solo un battito di ciglia.


Tuttavia per geni al livello del Sovrano dei Saggi Zaohua, pochi millenni sarebbero stati sufficienti per raggiungere un livello terrificante.


Il Sacro Figlio di Zaohua e il suo gruppo scesero dal corpo di Fame. Il Sacro Figlio di Zaohua fece un cenno e un'opulenta piattaforma apparì dal nulla, era abbastanza grande per accomodare tutti i discepoli del suo palazzo.


Vedendoli, molti non poterono trattenersi dall'ammettere che il Sovrano dei Saggi era davvero terrificante. Aveva delle origini sbalorditive e ora che i saggi avevano sconfitto l'umanità e avevano saccheggiato le sue risorse, forse il palazzo di Zaohua sarebbe diventato la setta numero uno tra i 33 Cieli?


Molti coltivatori della Strada Asura guardarono con ancora più paura il Sacro Figlio di Zaohua.


In quel momento però si sollevò del vento.


Le nuvole nel cielo si divisero per fare passare un enorme loto blu.


Sopra di esso c'era una donna dal portamento etereo.


Indossava un abito blu acqua che si adattava perfettamente alla sua figura. Il suo aspetto non era notevole, ma era unico e particolare rispetto alle altre coltivatrici.


I suoi occhi sottili e la sua pelle pallida davano la stessa sensazione del loto dietro di lei, un atmosfera sottile e quasi impercettibile.


Tuttavia, quando la vide, Lin Ming sussultò. Notò che sui capelli legati di questa donna c'erano tre forcine a forma di piuma che per Lin Ming avevano un significato insolitamente profondo.


Queste tre piume gli diedero una sensazione familiare e indimenticabile.


L'aura della Regina Divina Piaoyu!


In passato era stata lei ad inseguire Lin Ming e a metterlo all'angolo. Alla fine era stato costretto a scappare nella Strada Asura e di conseguenza era stato ingannato da Sheng Mei.


"È la fata del loto blu, la discepola diretta di Piaoyu e anche la sua discepola numero uno!"


"Sia Fata Loto Blu che il Sacro Figlio di Zaohua sono arrivati. Sono presenti due su quattro delle meraviglie dei saggi!"


"I saggi attirano proprio l'attenzione. Nasce un membro d'élite dopo l'altro tra i loro ranghi e non c'è un'altra razza capace di competere con loro... questa prova è diventata il loro palcoscenico. Sia la montagna di Piaoyu che il palazzo di Zaohua potrebbero prendersi tutti i benefici di questa prova finale. In confronto ai saggi, gli spirita sono stati troppo tranquilli ultimamente..."


Tutti discutevano animatamente, ma Lin Ming notò alcune parole in particolare.


"Chi sono le quattro meraviglie dei saggi?"


Chiese piano Lin Ming.


"Oh, non lo sai? Le quattro meraviglie dei saggi sono i loro discepoli più Sbalorditivi. Sono il discepolo diretto del Sovrano dei Saggi, il Sacro Figlio di Zaohua, la discepola diretta della Regina Divina Piaoyu, Fata Loto Blu, e i due discepoli diretti del Re Divino Tiangang, Aori e Xie Yue!"


"I saggi hanno così tanti giovani talenti?" Chiese Lin Ming gettando un'occhiata verso Fata Loto Blu. La sua coltivazione era ad un passo dallo stadio di Empireo, ancora più alta del Sacro Figlio di Zaohua.


Questa donna misteriosa attirò la sua attenzione.


La persona che gli aveva risposto disse: "In realtà i più terrificanti delle quattro meraviglie sono il Sacro Figlio di Zaohua e Fata Loto Blu. Aori e Xieyue sono entrambi Empirei e contano sul loro livello superiore per rientrare tra le quattro meraviglie. In effetti la loro forza può essere considerata lievemente superiore a quella del Sacro Figlio di Zaohua e di Fata Loro Blu."


"migliaia di anni fa nella grande guerra tra saggi e umani, le quattro meraviglie dei saggi si sono guadagnati un'enorme quantità di meriti militari. In particolare Aori e Xieyue hanno annientato molti Sect umani e hanno anche ucciso Empirei umani! Erano già cresciuti allora, ma il Sacro Figlio di Zaohua e Fata Loto Blu sono diventati più potenti durante l'ultimo millennio."


La persona continuò a chiacchierare. Mentre ascoltava, Lin Ming mantenne la sua compostezza, memorizzando bene i nomi di Aori e Xieyue.


Fece un respiro profondo e chiese di nuovo: "L'umanità è perita? Sono rimasto in isolamento nella Strada Asura per così tanti anni, ma prima ho sentito della situazione dell'umanità. Sembra che tutti i loro maestri siano morti in battaglia."


"Ahah! Non ne sono troppo sicuro." Quella persona scosse la testa. "Ho sentito che gli umani hanno trovato un modo per trapassare il Muro del Sospiro Divino che separa i 33 Cieli e sono fuggiti. Ma sembra che i saggi continuino ad inseguirli. È solo una questione di tempo prima che vengano tutti distrutti. Ho sentito che l'umanità un tempo ha prodotto un genio impareggiabile, il suo nome era Lin Ming se non ricordo male. Non è morto anche lui? Questo dimostra che l'umanità è spacciata. Se non può nemmeno tenere vivi i suoi geni, che futuro le rimane?"


"Oh? Lin Ming, ho sentito parlare di lui. È davvero morto?" Chiese Lin Ming. Era una questione estremamente importante per lui. Si sarebbe sentito molto più al sicuro se i saggi credevano che fosse morto davvero.


"È vero, lo giuro!" Quella persona vide lo sguardo dubbioso di Lin Ming e gli rispose con un po' di irritazione. "Ho sentito che i saggi hanno mandato una Vera Divinità ad eliminare Lin Ming per annientare sul nascere ogni futuro problema. Credi che sia riuscito a sopravvivere con una Vera Divinità che gli dà la caccia? Ho sentito voce che, se non fosse morto, sarebbe riuscito a crescere abbastanza velocemente da poter minacciare il Sovrano dei Saggi. Sono solo stupidaggini secondo me. Nella storia non contano le ipotesi! Se muori muori, non rimane più nulla!"


"Grazie." Rispose piano Lin Ming. Apprese un po' più di informazioni riguardo a lui, ma era ancora preoccupato riguardo alla ritirata dell'umanità.


In quel momento però si scatenò una tempesta impetuosa nel Mare Asura. Un'aura vasta e sconfinata apparì dal nulla.


Le violente fluttuazioni di energia aumentarono e le onde divennero tsunami! Nel cielo si radunarono delle nuvole cupe, dense come inchiostro. Draghi azzurri sembravano precipitarsi fuori dalle nuvole. Non erano veri e propri draghi, ma terrificanti flussi di energia che avevano ottenuto una loro spiritualità.


Seguirono dei fulmini. I tuoni erano così assordanti che sembrava potesse fare a pezzi la volta celeste.


Lin Ming sapeva che la prova finale stava per aprirsi.


"Ahah!" Il Sacro Figlio di Zaohua rise. All'improvviso guardò Fata Loto Blu e disse: "Loto Blu, all'inizio pensato che i discepoli che ho portato oggi avrebbero completato la prova, ma non credevo che anche la tua montagna di Piaoyu si sarebbe unita al divertimento. Che ne dici se facciamo una piccola competizione?"


Le varie organizzazioni dei saggi gareggiavano l'una con l'altra. I tre Re Divini dei saggi non erano in rapporti armoniosi e così nemmeno i loro discepoli diretti.


"Competiamo se vuoi!"


Disse Fata Loto Blu senza darci molto peso.


Dietro di lei c'erano quattro giovani, tre uomini e una donna. Avevano tutti un marchio a forma di piuma sulla fronte.


Un'enorme fessura apparì nel vuoto. Dentro sembrava che ci fosse una pozza nera come la pece percorsa da innumerevoli saette.


La fenditura si espanse rapidamente, annegando il mondo e il mare. Innumerevoli rune del Grande Dao apparirono, portando con loro il vasto potere del caos.


Questa forza terrificante emetteva una forza risucchiante che attirava la vitalità del sangue e le anime di chi era attorno, rendendo impossibile avvicinarsi alla fenditura. Ma diversi giovani audaci si mossero e si precipitarono dritti in questa fessura prima che si aprisse completamente, poi scomparirono.


Come draghi sinuosi, attraversarono le saette!


La maggior parte di queste persone proveniva dalla montagna di Piaoyu e dal palazzo di Zaohua.


Sembravano calmi di fronte alla tempesta. Tra di loro un discepolo grasso si fermò in mezzo ai fulmini. Guardò i quattro discepoli della montagna di Piaoyu e mostrò un sorrisetto. Poi sfrecciò via e si tuffò nella tempesta terrificante.


"Sono già entrati!"


Molte persone guardarono il mondo mistico e sconosciuto dietro l'enorme fenditura, incapaci di avanzare.


Solo quando i fulmini si calmarono che i coltivatori volarono verso l'entrata, sprofondando nella fenditura nera.


Per quanto riguardava Lin Ming, si unì alle frotte di persone, sembrava estremamente comune. Da quando era venuto al momento in cui era volato nella fenditura, nessuno lo aveva notato.


.....


Dopo che tutti i membri d'élite entrarono nella prova finale, il Sacro Figlio di Zaohua volò lentamente via.


Dietro di lui, la personificazione di Fame emerse gradualmente dal mare. Stese uno spesso tentacolo di drago che avvolse attorno al Sacro Figlio di Zaohua.


Poi la carne e il sangue di Fame si divisero e il Sacro Figlio di Zaohua sprofondò al suo interno sotto gli occhi di tutti.


Dopo che il Sacro Figlio di Zaohua entrò nel corpo dell'abissale, Fame sprofondò nel mare, isolandosi dal resto del mondo.


Il Sacro Figlio di Zaohua indossò un mantello rosso mentre camminava su un percorso fatto di carne e sangue. Lentamente arrivò nel nucleo di Fame, dove si era formata una stanza.


Questa camera era ampia e spaziosa, il mobilio era elegante. C'era un morbido tappeto di piume rosse e un antico letto di legno con delle coperte fatte di seta divina. A fianco del letto c'era del vino prodotto usando materiali celesti.


Ma questa stanza era permeata dall'odore del sangue. Anche il pavimento si contorceva, dando una sensazione di disagio.


Il Sacro Figlio di Zaohua entrò nella stanza e prese una tavoletta di giada. La ruppe e una formazione si attivò, facendo comparire l'immagine di un volto a mezz'aria.


Questo viso dava una pressione indescrivibile, era quasi impossibile guardarlo direttamente.


Era il Sovrano dei Saggi Zaohua!


Quando lo vide, il tirannico Sacro Figlio di Zaohua divenne docile e rispettoso. Si inchinò con cortesia e poi si alzò.


"Ci sono stati dei problemi?" La voce del Sovrano dei Saggi era fredda come il metallo, priva di emozione.


"Sua maestà, sta andando tutto bene. La prova finale è iniziata e sono apparsi anche i membri della montagna di Piaoyu. A parte loro, non c'è nessun altro degno di nota. Completerò assolutamente la missione che mi ha dato!"


"Mm..." Il Sovrano dei Saggi rifletté per un momento: "Quella donna non dovrebbe sapere perché sei qui. Stavolta il risultato della prova finale sarà secondario. Dobbiamo trovare... quella cosa ad ogni costo."


"Ricevuto!"


Rispose solennemente il Sacro Figlio di Zaohua. In quel momento però la formazione si era già infranta e l'immagine del Sovrano dei Saggi Zaohua era scomparsa.


Il Sacro Figlio di Zaohua fece un respiro profondo. Non solo doveva completare questa missione, ma doveva anche assicurarsi che i discepoli del palazzo di Zaohua mostrassero un enorme splendore, così che ottenessero ogni beneficio!
                                


                                



