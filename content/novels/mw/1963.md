---
weight: 1963
title: Capitolo 1963 – Entrare nella Porta delle Leggi
pubDate: 2025-12-15T08:37:10.473Z
tags:
    - mw
---


<em>Capitolo sponsorizzato, ringraziamo Fabio!
6 capitoli in coda (2 Fabio + 4 Gianfranco), 0/5
-Schadenfreude</em>


Era la seconda volta che Lin Ming entrava nello strano mondo della prova finale.


Queste erano le antiche rovine lasciate dal maestro della Strada Asura. Lin Ming si era reincarnato diverse volte e ora che la sua coltivazione era aumentata nettamente, quando rientrò in questo posto provò una sensazione ancora più intesa!


Sentiva perfino di avere qualche legame di sangue con questo mondo.


<em>Hu!


Hu!</em>


Lin Ming percepì il suo mondo interno respirare con un ritmo che sembrava in sintonia con questo piano della prova finale.


E nello spazio circostante, lievi tracce di potere iniziarono a confluire spontaneamente nel mondo interno di Lin Ming, facendolo crescere più rapidamente.


"Il Dao Celeste Asura è davvero misterioso..."


Lin Ming sapeva bene che il Sutra Asura coltivava il mondo esterno. In termini di creazione e sviluppo di un pianeta, sarebbe stato molto più utile delle Sacre Scritture.


Si fermò, percependo il potere del piano nutrire il suo mondo interno. Poter ricevere benefici del genere era naturale, era dovuto alle qualità incredibili del Dao Celeste Asura.


Lin Ming assaporò questa sensazione e avanzò lentamente.


All'improvviso però risuonarono i ruggiti di diversi enormi taotie che si precipitavano verso Lin Ming.


Erano creature spirituali create dalla formazione ed erano anche i protettori della prova finale.


Lin Ming non ci badò. Lasciò che i taotie gli balzassero vicino. Un momento dopo però le rune Asura fluttuarono fuori dal suo corpo e coprirono queste proiezioni di taotie, facendole svanire immediatamente.


Poi il cielo e la terra vorticarono, e Lin Ming fu mandato in un mondo diverso.


Qui c'era una densa foresta.


Lin Ming sondò l'ambiente attorno con la sua percezione, localizzando subito la forza e la posizione delle grandi bestie nelle vicinanze.


Tutto questo era la prova del primo livello. Non c'erano handicap qui. Non si badava all'età scheletrica, alla coltivazione o alla comprensione delle leggi. Tutto ciò che metteva alla prova era la forza.


I deboli non sarebbero riusciti a superare questa fase, non importava quanto fossero talentuosi.


In passato, quando Lin Ming era al Lord Divino, aveva superato facilmente questa prova. Ora, al picco dello stadio di Re del Mondo, era addirittura facile.


Non doveva nemmeno entrare nella foresta come aveva fatto in passato per temprarsi...


Si fermò di fronte agli alberi e chiuse gli occhi. Era svanito tutto, rimaneva solo una grandissima quantità di rune Asura di fronte a lui.


Non importava quanto fosse bello lo spettacolo davanti a lui o quanto fossero potenti le bestie, poteva esaminare direttamente la loro essenza. Erano tutte creazioni condensate dalle leggi.


Sentì uno strano rimbombo provenire dalla formazione di rune. Erano delle fluttuazioni incredibilmente pure di energia Asura, tremavano gentilmente. La formazione assorbì queste fluttuazioni di energia e continuò ad attivarsi.


Lin Ming la guardò per un momento e poi mosse piano un dito.


<em>Pa!</em>


Lin Ming ruppe una runa con il dito, facendola dissipare nel nulla.


Poi indicò altre rune, a volte distruggendole, a volte cambiandone la traiettoria o la posizione.


Dopo averlo fatto decine di volte, la formazione iniziò a tremare con violenza.


Poi l'intera illusione della foresta collassò!


Le enormi bestie in agguato nel labirinto infinito di alberi torreggianti svanirono come fumo, senza lasciare traccia.


Ciò che le rimpiazzò fu una corrente di energia. Questo flusso formò delle onde e una superficie simile ad uno specchio blu.


Lin Ming sorrise lievemente. Questa era l'entrata del secondo livello. Superare il primo livello usando questo metodo era anche una prova della sua comprensione del Dao Celeste Asura.


Lin Ming entrò in questa piscina di energia e arrivò direttamente al secondo livello.


Quando le ondate di energia passarono oltre, Lin Ming sentì una strana sensazione. All'improvviso fu informato della sua percentuale di completamente: 20%.


Questo era lo stesso risultato che aveva ottenuto la volta precedente.


<em>'Sembra che il 20% sia la massima percentuale possibile nel primo livello.'</em>


Pensò Lin Ming mentre entrava nel secondo livello della prova finale.


Quando arrivò qui, vide che il secondo piano era lievemente diverso rispetto a prima.


C'era un deserto sconfinato. Inoltre, non appena entrato, sentì all'istante la soppressione delle leggi.


Una forza irresistibile avvolse il suo mondo interno.


Un'energia intangibile e invisibile formò una sottile pellicola sul suo mondo interno. Metà dell'energia che possedeva era bloccata.


Era una soppressione che dipendeva dall'età scheletrica.


Più era alta l'età scheletrica di un coltivatore, più la sua energia sarebbe stata limitata. Se quegli antichi sovrani di Sect e di famiglie fossero entrati qui, forse la loro coltivazione sarebbe stata solo al 0.001% rispetto a prima, rendendoli ancora più deboli dei membri della giovane generazione.


Lin Ming aveva già diversi millenni d'età, ma la sua situazione era speciale. Questo perché coltivava la Grande Arte della Reincarnazione.


Quando Sheng Mei era entrata nella prova finale, era stato proprio grazie a quest'arte che aveva mostrato la sua potenza impareggiabile.


Grazie alla Grande Arte della Reincarnazione, la crescita dell'età scheletrica di un coltivatore rallentava incredibilmente. Inoltre le Sacre Scritture stesse erano un metodo di coltivazione alla pari con il Dao Celeste Asura. Per questo era difficile che le regole della prova finale la limitassero.


Quando Lin Ming camminò per il secondo piano, lo fece con grande facilità. Nessun pericolo riuscì ad avvicinarsi a meno di tre piedi da lui.


Per lui i primi piani della prova finale erano facilissimi. Non c'era nulla qui che potesse metterlo sotto pressione.


Presto Lin Ming vide una grande portale di metallo all'orizzonte.


L'ingresso si levava al cielo, svettava come una montagna, solenne e maestoso!


Il portale emanava costantemente dei raggi dorati. Innumerevoli rune giravano attorno ad esso. Lin Ming era estremamente familiare con questa struttura, era la Porta delle Leggi!


C'erano spesso delle differenze tra una prova finale e l'altra, ma la Porta delle Leggi era sempre rimasta.


Tutti gli sfidanti dovevano superare le sue prove.


Quando Lin Ming arrivò di fronte alla Porta delle Leggi, sentì il lieve suono del Grande Dao rimbombare dal suo interno.


<em>'La volta precedente ho già superato la difficoltà Asura. Mi chiedo come sarà questa volta. Secondo le regole della prova finale, se i miei risultati non possono superare quelli che ho ottenuto in precedenza, allora non riceverò nulla in premio. In altre parole, se entrassi comunque nella prova Asura sarebbe inutile...'


'La prova finale non dovrebbe propormi una prova inutile...'</em>


Mentre rifletteva, Lin Ming iniziò ad aspettare di fronte alla Porta delle Leggi.


L'ingresso si sarebbe aperto solo che la maggior parte degli sfidanti fosse arrivata qui.


Ma Lin Ming era stato troppo veloce. Molti dei coltivatori non erano nemmeno a metà del primo livello, ma Lin Ming aveva già completato il secondo.


Si sedette e iniziò a meditare. Non voleva sprecare un solo secondo qui. Iniziò ad assorbire lentamente l'energia del piano attorno a lui per nutrire il suo mondo interno.


Dopo venti ore, Lin Ming sentì che gli altri praticanti di arti marziali stavano per arrivare.


Estese la sua percezione divina e scoprì che c'erano diversi gruppi.


Notò una barca spirituale blu scuro volare nel cielo. A prua, una donna vestita di grigio stava a testa alta contro il vento. Indossava un velo verde in cui erano inserite tre piume.


Lin Ming aveva visto questa donna prima. Quando Fata Loto Blu era arrivata all'entrata della prova finale, accompagnava quattro discepoli, tre maschi e una femmina. Questa donna vestita di grigio era una di quei quattro giovani.


Dalla posizione in cui stava, probabilmente era una figura importante nel gruppo.


E accanto ai membri della montagna di Piaoyu c'erano anche i discepoli del palazzo di Zaohua.


Il palazzo celeste di Zaohua aveva usato un'esorbitante quantità di risorse ed era riuscito ad ottenere molti gettoni di qualificazione. Aveva portato più di venti discepoli nella prova finale.


Molti giovani membri d'élite si erano radunati insieme e di fronte al gruppo c'era un uomo grasso che giocherellava con una bottiglia di vino. Era seduto in silenzio su un tappeto volante, mostrando un sorriso calmo e presuntuoso. A causa della ciccia nella sua faccia, i suoi occhi erano così stretti che sembrava stesse dormendo.


Aveva già notato che i suoi rivali della montagna di Piaoyu erano arrivati, ma non li considerò minimamente.


"Stiamo per arrivare alla Porta delle Leggi." Disse pigramente.


"Sì!" In confronto all'uomo grasso, gli altri discepoli del palazzo di Zaohua erano insolitamente energici e cauti.


"Mm. Non dimenticatevi della nostra missione. Non solo dobbiamo ottenere le ricompense della prova, ma dobbiamo trovare quella cosa..."


L'uomo grasso bevve un po' di vino, una luce brillò nei suoi occhi stretti...
                                


                                



