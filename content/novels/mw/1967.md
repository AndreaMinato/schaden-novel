---
weight: 19670
title: Capitolo 1967 – Completando le Leggi
pubDate: 2025-12-15T08:37:10.475Z
tags:
    - mw
---


<em>Capitolo sponsorizzato, ringraziamo Gianfranco!
2 capitoli in coda (2 Gianfranco), 0/5
-Schadenfreude</em>


Ad ogni runa che il maestro della Strada Asura aveva disegnato mancava una sezione piccolissima. Anche così, sarebbe stato incredibilmente difficile completarla.


Mentre Lin Ming era immerso nella sua illuminazione, il maestro della Strada Asura indietreggiò lentamente.


Fece un cenno delicato e un incantesimo di energia avvolse questo mondo, cambiandone il flusso temporale.


La comprensione delle leggi del tempo del maestro della Strada Asura aveva raggiunto un livello incomprensibile. Quando cambiava il flusso del tempo, poteva perfino evitare che le leggi si distorcessero, permettendo a Lin Ming di percepirle mentre allenava il suo metodo di coltivazione.


La Valle della Morte Tragica era nelle stesse condizioni, lo scorrere del tempo lì era dieci volte più lento rispetto a quello del mondo esterno.


Questo incantesimo invece era ancora più incredibile, raggiungeva una proporzione 30:1. Tre giorni fuori erano tre mesi fuori dalla formazione.


Questa era un'estensione temporale concessa a Lin Ming dal maestro della Strada Asura. Ci volevano ben più di qualche giorno per dedurre quali fossero le parti mancanti di queste rune, ma la prova finale aveva un limite di tempo e una volta raggiunto, tutti gli sfidanti all'interno sarebbero stati teletrasportati fuori.


Mentre Lin Ming stava percependo diligentemente le leggi, altri coltivatori nella prova finale stavano superando lentamente le difficoltà della Porta delle Leggi.


La Porta delle Leggi era un tunnel che connetteva il secondo al terzo piano. Dopo c'era il terzo piano che conteneva le ricompense.


Se alcuni sfidanti non fossero stati abbastanza sicuri da poter superare il quarto piano, si sarebbero potuti ritirare nel terzo fino alla fine della prova.


Sempre più persone arrivarono al terzo piano. I primi apparsi erano quelli che avevano scelto il grado mortale. Dopodiché giunsero sempre più sfidanti.


Si radunarono alla fine della Porta delle Leggi, discutendo dei loro risultati e delle loro esperienze.


Molti erano pieni di gioia. Visto che si erano radunati tutti insieme, era normale che membri della giovane generazione iniziassero a confrontarsi.


E mentre tutti stavano discutendo, la Porta delle Leggi di grado celeste cominciò a tremare.


Tutti i coltivatori si voltarono e i loro occhi iniziarono a brillare con timore reverenziale quando videro la Porta delle Leggi di grado celeste che iniziava a vibrare.


Si immaginavano cosa stesse succedendo.


<em>Ka ka ka!</em>


Quando la Porta delle Leggi si aprì, ne uscì velocemente una donna.


Sembrava un po' in difficoltà, i suoi abiti si erano strappati in diversi punti e colava perfino un rivolo di sangue dalle sue labbra.


Era la donna vestita di grigio della montagna di Piaoyu. Era riuscita a superare la prova di grado celeste!


Questa era la stessa difficoltà scelta da Sheng Mei in passato. Anche se era impossibile per lei superarla alla perfezione, poteva essere più che orgogliosa dei suoi risultati.


Poi il passaggio riniziò a tremare!


Un'altra figura uscì dalla Porta delle Leggi. Stavolta era l'uomo grasso del palazzo di Zaohua.


C'erano molti segni sul suo corpo e il suo viso era un po' viola. Anche così, mostrava un sorriso brillante ed era di ottimo umore.


"L'apprendista Senior è uscito!"


I discepoli del Palazzo Celeste di Zaohua si avvicinarono frettolosamente. "Qual è la percentuale di completamento dell'apprendista Senior?"


Chiesero velocemente alcuni notando quanto era contento.


"Non molto, solo circa l'80%."


Disse con noncuranza l'uomo grasso, ma questo lasciò sbigottiti i suoi compagni.


Una percentuale dell'80% in una difficoltà di grado celeste, era un risultato che lasciava sbigottiti.


Nel mondo delle arti marziali si venerava sopratutto il potere. Quest'uomo grasso poteva non essere bello o piacevole da ascoltare, ma proveniva dal Palazzo Celeste di Zaohua e la sua forza era straordinaria.


L'uomo grasso ridacchiò. Si poteva dire che fosse il protagonista di questa prova finale.


Guardò la donna vestita di grigio non troppo lontana, che si accigliò. I suoi risultati era un po' inferiori a quelli dell'uomo grasso.


E i punteggi dei suoi sottoposti erano lievemente inferiori rispetto a quelli degli altri discepoli del Palazzo Celeste di Zaohua.


Non poteva farci nulla. La Montagna di Piaoyu era un Sect nascosto e non poteva reggere il confronto con il Palazzo Celeste di Zaohua che aveva il controllo assoluto su tutte le risorse dei saggi.


"Iniziamo e scegliamo le nostre ricompense!"


Disse con entusiasmo l'uomo grasso. Il terzo piano della prova finale era coperto completamente da palazzi immortali. Ognuno di essi conteneva dei tesori e gli sfidanti potevano entrarci a seconda della loro percentuale di completamento ottenuta finora.


Nel momento in cui scelse la sua ricompensa, l'uomo grasso sentì uno strano tintinnio. Si girò e vide la porta rosso sangue a destra del vortice Asura; quella più piccola.


Questo portale spaziale emetteva delle fluttuazioni di energia terrificanti, come se stesse succedendo qualcosa di sconvolgente al suo interno.


Se uno avesse voluto descrivere questo quinto nuovo ingresso, definirlo un varco per l'inferno sarebbe stato appropriato.


Dopo l'Asura c'era l'Inferno. Per qualche strano motivo, l'uomo grasso provò un po' di inquietudine mentre fissava questa porta spaziale...


.....


Il tempo passò, giorno dopo giorno.


Nella Porta delle Leggi, Lin Ming continuò a percepire le rune lasciate dal Maestro della Strada Asura.


Dopo tre mesi, non aveva ancora tentato di riempire gli spazi vuoti in queste 33 rune.


Aveva tracciato innumerevoli deduzioni a mezz'aria, ma si erano tutte dissipate.


Queste ipotesi avevano consumato un'enorme quantità di forza mentale. Anche se la forza spirituale di Lin Ming era stata temprata per così tanto tempo, dovette fermarsi con regolarità e meditare per recuperare le energie.


Presto passarono sei mesi. All'improvviso Lin Ming si destò dalla sua trance. Le sue pupille brillavano come stelle.


Alzò la mano e alla fine tracciò una parte chiave sulla prima runa. E dopo che la disegnò, sentì l'intera runa prendere vita, stava iniziando a cambiare lentamente. Si trasformò in una fiamma bruciante che iniziò a muoversi con un ritmo insolito; erano le fiamme dell'universo del Grande Dao più fondamentale.


Nonostante non fosse troppo brillante, ogni fuoco che Lin Ming aveva sperimentato nella sua vita, quello della foresta, del sole, della gelosia o dell'odio era riflesso in questi segni.


Lin Ming rifletté per un momento e poi disegnò un altro tratto.


L'aura della runa cambiò di nuovo dopo questa aggiunta. In questa runa, Lin Ming vide il bagliore di un fulmine.


Questo era un vasto mare coperto da un cielo oscuro, percorsa da venti violenti. Una terrificante spada del fulmine squarciò il cielo come la lancia di un dio, distruggendo ogni ostacolo lungo il suo cammino.


Il fulmine continuò a cambiare. A volte era brutale, in altri momenti rapido. Lin Ming vide perfino Anima e Fonti del Tuono al suo interno, le forze più essenziali del potere delle saette.


Iniziarono a rivelarsi anche i tipi diversi di fulmini che aveva assorbito nell'Albero del Dio Blasfemo.


Come se fosse stato colto dall'ispirazione, Lin Ming tracciò un terzo tratto...


Il fulmine e il fuoco sembrarono fondersi.


Questo era il nucleo della Forza del Dio Blasfemo, la combinazione tra saette e fiamme.


Quando Lin Ming aveva iniziato a percorrere la sua strada delle arti marziali, aveva contato sull'Annientamento Thunderfire per farsi strada nella Regione dell'Orizzonte Sud.


Ora Lin Ming era diventato consapevole delle più alte leggi del Dao Celeste Asura, dando inizio alla sua strada delle arti marziali. Aveva appianato e raffinato le leggi che aveva compreso.


Lin Ming rimase in silenzio. Poi aggiunse altri tratti, rendendo ancora più perfetta la runa.


Poi Lin Ming si rivolse verso una seconda runa.


Stavolta non ci mise troppo tempo. Si mosse dopo solo un'ora.


Le sue dita erano piene del potere della divinità dei 33 Cieli. Creò una linea blu.


Lo spazio attorno si deformò. La luce fu inghiottita, svanendo senza lasciare traccia.


Questo semplice tratto aveva causato una mutazione nelle leggi dello spazio. Continuò senza fermarsi. Poi disegnò un altro tratto. Questa linea era viola ed emanava un'aura estremamente strana, come se non fosse un marchio ma la composizione delle infinite vicissitudini del tempo...


Questi due marchi erano rispettivamente le manifestazioni dello spazio e del tempo. Lin Ming aveva riversato ogni sua comprensione dello spazio e del tempo in questa runa.


Lin Ming non si fermò lì. Tracciò una linea dopo l'altra, distorcendo lo spazio e il tempo e rendendo impossibile distinguerne le dimensioni e se provenisse dal passato o dal futuro.


Nelle sue scritte il tempo e lo spazio si erano fusi.


In realtà non esisteva una risposta sola per l'enigma del Maestro della Strada Asura. Finché Lin Ming avesse potuto fondere le leggi che aveva appreso nelle leggi Asura dei 33 Cieli e completare le rune, avrebbe superato la prova.


Lin Ming iniziò a disegnare una terza runa.


Stavolta innumerevoli luci stellari sembrarono sempre più realistiche. Mentre fluttuavano nel vuoto, sette brillavano e due rimasero cupe. Palazzi del Dao spuntarono sopra questi astri. Erano le Nove Stelle del Palazzo del Dao che Lin Ming aveva compreso.


In passato, le 33 incarnazioni del Maestro della Strada Asura avevano compreso i Grandi Dao dei 33 Cieli e le nove stelle del Palazzo del Dao ne facevano parte.


La comprensione di Lin Ming riguardo le Nove Stelle del Palazzo del Dao si erano fuse nella runa Asura.


Tratto dopo tratto, Lin Ming continuava a disegnare con diligenza. Ogni suo disegno entrava in risonanza con le leggi attorno.


Quando il suo mondo interno entrò in risonanza con le leggi attorno, ne fu battezzato!


Il Grande Dao era sconfinato e le leggi erano infinite.


Il mondo interno di Lin Ming si compresse un'altra volta, era diventato ancora più compatto rispetto a prima. Il suo mondo interno adesso era ampio solo mille chilometri. Era tre volte più piccolo rispetto a quando era appena entrato nella Porta delle Leggi!


Anche le fessure del pianeta furono eliminate durante questa compressione!


Lin Ming mostrò sempre più entusiasmo. La penna che teneva sembrava volare mentre il potere della divinità si scatenava. La sua forza mentale si accese.


Ci aveva anche infuso la comprensione delle sue reincarnazioni, l'illuminazione riguardo al Samsara della vita e della morte, dei mutamenti e delle emozioni umane. Tutto questo venne integrato nelle rune.


Le Sacre Scritture e il Sutra Celeste in origine erano metodi di coltivazione di massimo livello al picco delle arti marziali. Dopo così tanti miliardi di anni, Lin Ming era il solo ad aver ottenuto così grandi risultati in entrambi i metodi di coltivazione. Anche così, era stato estremamente difficile per lui fonderli insieme!


Ma oggi, dopo che Lin Ming era entrato in questo stato di trance, aveva infuso l'aura dei Concetti della Vita e della Morte in queste rune del Dao Celeste Asura!


Le Sacre Scritture e il Sutra Celeste iniziarono ad integrarsi sempre di più.


Completò una runa dopo l'altra. Eppure non le finì in ordine, tracciava dove lo portava l'istinto, come se stesse disegnando un capolavoro splendido, ma incomprensibile.


All'improvviso Lin Ming sentì che le leggi che aveva tracciato avevano quasi raggiunto la perfezione. Le sue scritte splendide si attorcigliavano come draghi e serpenti, e finirono l'ultimo tratto.


Lin Ming cadde in ginocchio per la stanchezza. Ma di fronte a lui, l'aura del Dao Celeste soppressa per così tanto tempo divampò all'improvviso come un pilastro di luce divina!


<em>Rumble rumble rumble!</em>


Il fulmine brillò e le fiamme si agitarono. Il vuoto tremò.


Le rune dei 33 Dao Celesti Asura a mezz'aria cominciarono a scintillare insieme, la loro potenza divina si riversò nel mondo, come se stesse nascendo un dio. Il mondo si riempì grazie al loro bagliore...


Lin Ming finalmente aveva completato tutte e 33 le rune Asura!


<em>Shua!</em>


L'incantesimo temporale si aprì. Il Maestro della Strada Asura guardò Lin Ming e le 33 rune Asura con apprezzamento.


Le rune che Lin Ming aveva inserito potevano non essere perfette, ma dal suo punto di vista, la sua opera superava completamente i limiti di un Re del Mondo.


Forse nemmeno una Vera Divinità sarebbe riuscita a fare lo stesso!


Questo non perché la forza di Lin Ming avesse raggiunto quella di una Vera Divinità, ma perché durante le sue diverse reincarnazioni, la sua comprensione delle leggi aveva raggiunto un livello incredibile. Contando anche tutte le occasioni fortunate che aveva ottenuto, finalmente ci era riuscito!
                                


                                



