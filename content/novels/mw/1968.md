---
weight: 1968
title: Capitolo 1968 – Rientrare nel Palazzo Immortale
pubDate: 2025-12-15T08:37:10.475Z
tags:
    - mw
---


<em>Capitolo sponsorizzato, ringraziamo Gianfranco!
1 capitoli in coda (1 Gianfranco), 0/5
-Schadenfreude</em>


L'incantesimo temporale era già scomparso. Lin Ming guardò le rune dei 33 Dao Celesti Asura che fluttuavano a mezz'aria. Doveva ancora comprendere il vero significato delle rune.


"Queste sono per te."


Una voce riecheggiò nella mente di Lin Ming. Si girò e vide che era il maestro della Strada Asura.


Stava parlando usando l'antica lingua comune dei 33 Cieli. Le antiche parole avevano raggiunto il suo mare spirituale con la forza.


Questa era la prima volta che Lin Ming aveva sentito il maestro della Strada Asura mandare un messaggio.


Prima il maestro della Strada Asura aveva solo guardato Lin Ming o gli aveva sorriso con apprezzamento.


Nel frattempo le 33 rune si dissiparono in 33 scie di luce dorata che sprofondarono nel corpo di Lin Ming.


Si legarono alla sua carne e al suo sangue, diventando parte del suo corpo.


Le 33 rune Asura contenevano una certa forza. Quando si fusero con il suo corpo, Lin Ming sentì una strana connessione con questi segni. La sua forza aumentò direttamente e la sua comprensione del Dao Celeste Asura divenne ancora più profonda.


"La ringrazio per le sue indicazioni Senior!"


Lin Ming ne fu felicemente sorpreso. E mentre parlava, vide il Maestro della Strada Asura girarsi, in procinto di andarsene.


"Senior potrebbe aspettare un momento?"


Lin Ming aveva molte domande da fare, sull'Abisso Oscuro, se il Maestro della Strada Asura e il creatore delle Sacre Scritture fossero vivi o morti, sulla verità riguardo alla grande guerra delle antiche razze o del perché la razza degli dei primordiali era andata incontro ad un destino così infelice...


I 33 Cieli e il Maestro della Strada Asura condividevano un karma profondo. Ora che i 33 Cieli stavano andando incontro ad una grande calamità, il Sovrano dei Saggi Zaohua e l'Impeartore Spirituale stavano intessendo i loro piani, sperando di sovvertire il mondo con le loro ambizioni.


In questo caos, il Maestro della Strada Asura sarebbe davvero rimasto con le mani in mano se fosse ancora vivo?


Il Maestro della Strada Asura non si fermò.


La sua figura scomparì gradualmente. Allo stesso tempo, delle antiche parole riecheggiarono di nuovo nella mente di Lin Ming: "In realtà ciò che mi stai dicendo non ha significato... il futuro non è mai garantito, bisogna lottare. Dietro i nemici che sconfiggi c'è la tua strada per crescere. Il picco delle arti marziali non si può raggiungere accumulando risorse o basandosi sulle proprie origini.
È qualcosa che si ottiene dopo innumerevoli massacri durante la tua lenta esplorazione. Quando il vasto cosmo dei 33 Cieli è in tumulto, è anche il momento in cui nascono eroi. Una calamità capace di annientare il mondo potrebbe essere un cimitero per il debole, ma potrà anche creare un palcoscenico per il più forte..."


"Sono solo un guardiano qui, un filo di percezione divina lasciata dal mio vero io. Per quanto riguarda la tua ricompensa, è nel palazzo immortale. Prenditela!"


Mentre parlava, il Maestro della Strada Asura era già svanito.


Per un po' Lin Ming fu il solo rimasto nello sconfinato mondo bianco.


"Lottare, trovare la mia strada dietro i nemici..."


"Una calamità capace di annientare il mondo potrebbe essere un cimitero per il debole, ma potrà anche creare un palcoscenico per il più forte..."


Lin Ming rifletté lentamente sulle parole del Maestro della Strada Asura. L'Imperatore Spirituale un tempo gli aveva detto parole simili e, nonostante fosse un nemico, non si sbagliava.


<em>Shua!</em>


Poi lo spazio bianco si squarciò ed iniziò ad apparire un portale spaziale vorticante.


Era l'uscita.


Lin Ming fece un respiro profondo e avanzò...


.....


Al terzo piano della prova finale in quel momento si era radunato un gruppo di coltivatori che non potevano passare al livello successivo. Alcuni di loro stavano meditando e altri stavano percependo le leggi. Ma molti di loro erano annoiati e perdevano tempo, vantandosi tra di loro.


"Credete tutti che dopo che i saggi annienteranno gli umani, poi attaccheranno gli spirita?"


"Può darsi! La luce della ribalta dei saggi è troppo brillante adesso, specialmente da quando hanno divorato l'umanità e hanno saccheggiato le loro risorse. Già sono forti, altrimenti come avrebbe potuto svilupparsi così velocemente il Palazzo Celeste di Zaohua? Credo che i saggi abbiano già superato gli spirita."


"Non ti sbagli. Gli spirita sono rimasti in silenzio per troppo tempo. Ma non solo i saggi hanno i loro geni del Palazzo di Zaohua, ma anche molti altri talenti. L'uomo a capo del gruppo del Palazzo di Zaohua potrebbe non ottenere l'80%, ma forse raggiungerà un punteggio del 78-79%. Quella donna vestita di grigio al massimo arriverà ad una percentuale un po' più inferiore alla sua!"


Mentre tutti stavano spettegolando, lo spazio attorno a loro iniziò a tremare violentemente.


"Mm? Cosa sta succedendo?!"


Gridò qualcuno con allarme. Le persone sedute a meditare si svegliarono immediatamente. Si alzarono di scatto, entrando tutti in allerta!


Erano stati colti dal panico. Pensavano che questo terzo piano fosse sicuro, ma chi sapeva se sarebbe potuto succedere qualche incidente?


Mentre erano tutti confusi, videro che all'uscita della Porta delle Leggi, il varco più a destra, quello dell'Inferno, stava vorticando rapidamente.


Un'energia selvaggia e feroce schizzò fuori dalla Porta dell'Inferno!


Questa Porta dell'Inferno emanava già un'aura terrificante, impossibile da guardare. Altrimenti il mare spirituale avrebbe subìto un grave danno e qualcuno avrebbe rischiato di perdere l'anima.


I cambiamenti della Porta dell'Inferno mise sotto pressione i praticanti di arti marziali presenti. Molti di loro iniziarono a sudare copiosamente.


<em>Woosh!</em>


Un raggio divino di luce sfrecciò fuori dalla Porta dell'Inferno, dirigendosi all'orizzonte a tutta velocità!


Nel cielo sopra il terzo piano fluttuavano innunmerevoli palazzi immortali di dimensioni diverse. Uno sfidante poteva entrare in una di queste strutture a seconda della sua percentuale di completamento.


E in quel momento la luce divina si stava precipitando verso il palazzo immortale più grande. Questa struttura era grossa quanto un piccolo pianeta ed era estremamente lontana da terra.


Molti coltivatori rimasero sbalorditi. Cosa stava succedendo? La Porta dell'Inferno era cambiata e aveva lanciato un arco di luce verso il palazzo immortale delle dimensioni di un pianeta.


Esaminandolo con attenzione, questo raggio di luce sembrava un tunnel. Questo passaggio rimase per un bastoncino di incenso di tempo e poi... svanì lentamente.


Quando svanì, la Porta dell'Inferno si calmò.


Il vortice cominciò a rallentare, rimpicciolendosi finché non divenne una sfera di luce che scomparve.


Le altre quattro porte accanto continuarono a girare lentamente.


Come se l'altro ingresso non fosse mai esistito e fosse stato solo un'illusione.


"Cosa... cos'era quello..."


Molti coltivatori si scambiarono delle occhiate sbigottite, non sapevano cosa fosse accaduto.


"Un tunnel di luce è sfrecciato dalla Porta dell'Inferno verso il palazzo immortale delle dimensioni di un palazzo..."


Mormorarono alcuni. Questa situazione inevitabilmente li incuriosì, ma visto che le loro ipotesi erano troppo ridicole o semplicemente impossibili, non poterono che dire: "Che... qualcuno sia uscito dalla Porta dell'Inferno e non sia entrato in quel palazzo immortale seguendo la scia di luce?"


"Impossibile!" Negò immediatamente qualcuno.


"Figuriamoci la Porta dell'Inferno appena apparsa, anche superare la porta di livello Asura è incredibilmente difficile! Solo diversi millenni, perfino quel mostro di Lin Ming è uscito dalla porta di livello Asura ricoperto di sangue dalla testa ai piedi."


"Inoltre Lin Ming è già morto. Anche se possiamo essere definiti dei geni, dobbiamo accettare la realtà. Figuriamoci noi, perfino l'uomo del gruppo dei saggi non può competere con lui... come potrebbe apparire qualcuno in grado di superare la Porta dell'Inferno..."


"Mm, credo che ci siano state delle mutazioni nella Porta delle Leggi che non possiamo capire. Forse ha mandato qualche tesoro in quel palazzo immortale!"


Mentre continuavano a fare ipotesi irrealistiche, abbandonarono l'idea ridicola venuta in mente prima.


E nel frattempo Lin Ming era già arrivato nel palazzo immortale.


Era già stato qui in passato. Poteva vedere la stessa strada di pietra blu che si levava all'orizzonte.


Lin Ming iniziò a salire.


In passato aveva meditato sul potere del Grande Dao lasciato sulla strada di pietra blu. Stavolta camminò ancora più velocemente. impiegò solo un quarto d'ora per arrivare alla fine.


Qui, di fronte a lui, c'era uno spazio completamente buio.


La scorsa volta che era stato qui, Lin Ming aveva ottenuto del sangue Asura.


Ma cosa ci sarebbe stato qui stavolta? Lin Ming fece diversi respiri profondi e fece un passo, entrando in quello spazio separato...
                                


                                



