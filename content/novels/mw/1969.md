---
weight: 1969
title: Capitolo 1969 – Seme del Mondo
pubDate: 2025-12-15T08:37:10.475Z
tags:
    - mw
---


<em>Capitolo sponsorizzato, ringraziamo Gianfranco!
0 capitoli in coda (0 Gianfranco), 0/5
-Schadenfreude</em>


Lin Ming era già familiare con questo spazio. Questo posto era pieno di una leggera foschia.


La nebbia non era ordinaria, era composta dalle tre grandi energie primarie dell'universo, quella primordiale, della genesi e dello spirito.


Solo un briciolo di essa sarebbe stata incredibilmente preziosa. Anche questo palazzo immortale non ne conteneva troppa.


In quel momento però queste tre grandi fonti di energia non erano il tesoro più prezioso nel vuoto, tra i loro flussi c'era un cristallo sospeso a mezz'aria.


Il cristallo emetteva una luce cupa come quella di un buco nero. Ogni fonte di luce veniva attirata al suo interno e perfino le tre grandi energie fondamentali iniziavano a fondersi con esso.


Pareva che fosse la fonte di ogni legge nell'universo.


Lin Ming sondò con cautela questo cristallo. Con suo stupore, anche la sua percezione divina fu assorbita.


La ritrasse velocemente, ma dopo un breve esame, Lin Ming riuscì ad identificare la strana aura attorno al cristallo.


Era un po' simile a quella del Cubo Magico, ma al confronto era molto, molto più debole.


"Cos'è questo...?"


Lin Ming non sapeva cosa fare, in quel momento però un'antica voce riecheggiò di nuovo nel suo mare spirituale.


"È l'essenza condensata di energia primaria dell'universo. Lascia che assorba il potere di un mondo. Accumulerà lentamente potere e, ad un certo punto, esploderà. Tutta la materia, l'energia e le leggi del Dao Celeste immagazzinata al suo interno fuoriuscirà, evolvendosi lentamente in un nuovo universo. È l'embrione di un universo."


"Lascia che divori il vecchio mondo e perisca per darne alla luce uno nuovo. Questa è la futura evoluzione di questo cristallo, lo puoi chiamare il seme di un mondo!"


Lin Ming sussultò. Il seme di un mondo!


Questo cristallo misterioso poteva evolvere in un suo mondo!


Lin Ming ripensò che, in passato, alcune persone avevano ipotizzato che i tre strumenti divini, il Cubo Magico, la Perla Primordiale e la Tessera Viola fossero tutti semi di mondi.


Se fossero potuti evolvere, da 33 Cieli ce ne sarebbero stati 36!


In tal caso, non sarebbe stato strano che questo seme avesse un'aura simile a quella del Cubo Magico.


Tuttavia l'aura del cristallo nero era molto più debole.


Se il Cubo Magico poteva evolversi in un universo grande quanto uno dei 33 Cieli, allora questo cristallo sarebbe potuto diventare un sotto universo, simile ad uno dei 3000 grandi mondi del Regno Divino.


Ma anche questo sotto universo sarebbe stato sbalorditivo. Ognuno dei 3000 grandi mondi del Regno Divino contenevano innumerevoli pianeti e stelle. Anche se avesse passato tutta la sua vita ad esplorare, nemmeno un Empireo sarebbe riuscito a visitare ogni area.


"La ricompensa di questa Porta delle Leggi è un seme del mondo. Sembra che Senior Asura abbia già visto a che punto sono..."


Lin Ming si toccò la pancia, dove stava l'universo che aveva creato.


Durante le sue ultime reincarnazioni, il suo mondo interno era diventato sempre più forte e grande. E dopo essere stato compresso dalle leggi, sarebbe diventato terrificante in futuro!


Se Lin Ming avesse potuto raggiungere il livello del maestro della Strada Asura o del creatore delle Sacre Scritture, allora questo universo sarebbe diventato forte quanto la Strada Asura o l'Universo del Sogno Akashico!


E se Lin Ming avesse potuto superarli, allora il suo universo sarebbe diventato ancora più inimmaginabile!


Ma per farlo sviluppare ci sarebbe voluto moltissimo tempo e un'enorme quantità di potere!


Per crescere un universo ci sarebbero voluti miliardi di anni.


Se Lin Ming avesse dovuto cercare del potere per il suo mondo, i suoi progressi sarebbero stati estremamente lenti. Inoltre il potere del mondo che Lin Ming avrebbe assorbito sarebbe stato impuro, di gran lunga inferiore al seme del mondo di fronte a lui.


<em>'Senior Asura ha visto che stavo crescendo un mondo e quindi mi ha dato questo seme. Se lo integrassi al mio mondo, allora otterrei molti più risultati in meno tempo!</em>'


Pensando a questo, Lin Ming si riempì di gioia e provò gratitudine nei confronti del maestro della Strada Asura.


Questa era una ricompensa incredibilmente utile!


Lin Ming giunse le mani. Guidati dai movimenti delle sue dita, flussi di energia e rune di leggi Asura iniziarono a fluttuare, avvolgendosi attorno a questo seme del mondo.


Le leggi Asura spostarono il seme del mondo nell'universo interno di Lin Ming.


Quando questo seme del mondo sprofondò nel suo organismo, Lin Ming sentì il suo universo formare un vortice di materia, energia e leggi.


All'inizio, se avesse voluto assorbire il potere del mondo, Lin Ming doveva sedersi e meditare, assimilando l'energia attorno a lui. Avrebbe dovuto scegliere il nucleo di un grande pianeta e meditare nel luogo più ricco di puro potere del mondo.


Ma ora Lin Ming sembrava che avesse un buco nero nel suo corpo. Il seme del mondo assorbiva spontaneamente energia dall'ambiente attorno; non c'era bisogno che il suo proprietario lo controllasse.


Tuttavia questo potere non fluiva solo nell'universo interno di Lin Ming, gran parte di esso veniva risucchiato direttamente dal seme.


Anche una parte della forza che apparteneva al mondo di Lin Ming fu divorata da questo seme.


Vedendo questo, Lin Ming esitò per un momento.


In realtà questo seme del mondo era estremamente pericoloso, si poteva dire che fosse un buco nero in espansione. Avrebbe assorbito un'enorme quantità di energia per prepararsi ad esplodere e a fare nascere un universo.


Se non avesse potuto controllarlo a sufficienza, allora avrebbe inghiottito il suo stesso universo interno.


<em>'Devo raffinarlo prima che cresca e controllarlo completamente. Alla fine dovrei fonderlo nel mio mondo interno e trasformarlo in una parte del mio corpo.'</em>


Pensò Lin Ming con una chiara intenzione in mente. Tuttavia raffinarlo non sarebbe stato affatto semplice. Ci sarebbe voluta una grande quantità di tempo ed energia, e il processo si sarebbe concluso dopo diversi secoli...


<em>'È il momento di andare al prossimo piano.'</em> 


Mentre pensava a questo, Lin Ming uscì dal palazzo immortale delle dimensioni di un pianeta.


L'uscita sul retro di ogni palazzo immortale nel terzo piano corrispondeva all'entrata del quarto livello.


Al quarto piano ci sarebbero stati molti più pericolo, ma naturalmente per Lin Ming non era un problema.


Lo spazio e il tempo cambiarono drasticamente. Il palazzo immortale delle dimensioni di un pianeta svanì e Lin Ming si ritrovò a fluttuare sopra una vasta landa selvaggia.


Questo territorio dall'alto sembrava un territorio cupo costellato da rocce.


L'erba sparsa e sottile copriva la terra come pelle screpolata, rendendo questo mondo cupo e desolato.


Nel momento in cui Lin Ming entrò in queste terre desolate, sentì la pressione delle leggi. Il suo mondo interno fu imprigionato e la sua coltivazione repressa.


Lin Ming sorrise con amarezza.


In passato, quando era venuto qui all'avventura, l'aveva fatto in quanto membro della giovane generazione e la sua età era inferiore in confronto a tutti gli altri.


Spesso le prova esaminavano il talento, ma non la forza assoluta. Così era relativamente comune che delle leggi reprimessero l'energia di una persona in base alla sua età scheletrica. Ma per Lin Ming questa influenza era stata un vantaggio. Molti avversari che erano più potenti di lui sarebbero stati costretti ad affrontarlo ad armi pari, perfino l'Imperatrice Spirituale Sheng Mei non sarebbe riuscita a batterlo così.


Ma ora che erano trascorsi diversi millenni, era diventato lui il membro della vecchia generazione e ora veniva limitato dalle leggi.


Lin Ming entrò lentamente nelle terre selvagge, cercando l'entrata del quinto piano.


Finché avesse attraversato il quinto livello, allora sarebbe arrivato al sesto piano misterioso. E per aprirlo ci sarebbero volute le tre giade dell'imperatore.


Lin Ming le aveva già radunate tutte e tre!


Questo era anche il suo obiettivo finale, il motivo per cui aveva partecipato alla prova finale della Strada Asura!


.....


Mentre Lin Ming esplorava il quarto piano, a migliaia di chilometri di distanza, un gruppo di saggi stavano esplorando con cautela una palude.


Erano i membri del Palazzo Celeste di Zaohua.


Questa palude era estremamente fangosa. In passato forse era stato il nucleo di una foresta lussureggiante. Ma dopo 10 miliardi di anni, gli alberi erano svaniti da tempo, lasciando solo del fango profondo come il mare che emanava delle bolle di gas velenoso e rancido.


Questi gas erano formati dalle specie di piante speciali, da potenti insetti spirituali velenosi o da bestie morte. Se un coltivatore al Mare Divino avesse inspirato anche una sola volta qui, allora sarebbe morto in modo violento e orribile.


"È davvero qui?" Un discepolo del Palazzo di Zaohua si accigliò. Anche se un praticante di arti marziali fosse riuscito ad adattarsi a questo ambiente, era comunque incredibilmente difficile resistere. Ogni giorno avrebbero dovuto lottare contro il fango catramoso e insetti velenosi, e anche proteggersi dagli agguati dei serpenti. La tensione eccessiva avrebbe esaurito le loro forze.


E anche dopo aver cercato per così tanti giorni, non avevano ancora trovato ciò che desideravano. Il gruppo non poté che chiedersi: che il tesoro che cercavano fosse davvero sepolto in una palude così disgustosa?


"State zitti! Volete morire?!"


Disse l'uomo grasso. I suoi occhi normalmente pigri e socchiusi si spalancarono emettendo una luce terrificante!


Il discepolo che aveva fatto una domanda si ammutolì. Continuò a seguire il loro capo, che stava tenendo una piccola sfera rossa in mano.


Questa piccola palla rossa era lo strumento che usavano per cercare il tesoro.


Esaminandola con più attenzione, si poteva vedere che la sfera era viva. Si contorceva, era una massa di carne e sangue!


Tutti qui erano ben consapevoli che questa missione era il motivo principale per cui si trovavano qui!


Una volta che l'avessero completata e il Sovrano dei Saggi Zaohua li avesse ricompensati, il loro successo sarebbe stato assicurato. Inoltre avrebbero anche ricevuto un premio speciale, qualcosa che desideravano alla follia.


Ma se avessero fallito, ci sarebbero state conseguenze impensabili. Questi discepoli non erano ordinari praticante di arti marziali saggi; celavano un segreto terrificante nei loro corpi.


Era una tecnica speciale che avevano dovuto accettare per aumentare il più possibile la loro forza, ma che era anche fonte di pericolo per loro.


Se il Sovrano dei Saggi Zaohua non li avesse aiutati e avessero lasciato che questa "tecnica" perdesse il controllo, allora sarebbero morti miserabilmente.


Così non potevano fallire, ci sarebbero riusciti o sarebbero periti nel tentativo.
                                


                                



