---
weight: 197
title: Capitolo 197 - Erba Fulmine
pubDate: 2025-10-16T07:28:18.453Z
tags:
    - mw
---


Di giorno la Montagna Thundercrash era davvero uno spettacolo meraviglioso. Le foreste rigogliose ricoprivano la base della montagna e per 10.000 piedi gli arbusti e l'erba alta si diradavano sempre di più. Andando oltre per altri 10.000 piedi c'erano solo delle erbacce sparse. Ascendendo gradualmente, si trasformavano in piane ghiacciate e sul picco si vedevano solo delle deboli scariche elettriche bianche.


Dal fondo alla cima era verde scuro, gialla, marrone e alla fine bianca.


La Montagna Thundercrush era alta 100.000 piedi. La densa vegetazione ai suoi piedi era ampia diecimila chilometri e gli alberi erano molto spessi e alti. Normalmente sarebbe stato considerato un caso eccezionale se per circondare il tronco di un albero ci fossero volute sette o otto persone che si tenevano per mano, tuttavia nella foresta della Montagna Thundercrush non era affatto una rarità.


Mentre camminava, Lin Ming vide anche un albero dal tronco che avrebbe necessitato di decine di persone per circondarlo; era alto oltre 1.000 piedi e perfino le radici che emergevano dal terreno erano grosse come un tempio. Questo albero sembrava avere quattro o cinquemila anni.


Più si andava in profondità nell'acqua, più grande il pesce. Valeva anche per questa foresta. Più ci si addentrava e più gli alberi erano alti e più forti erano le bestie feroci.


Non c'erano solo questi mostri, ma anche dei serpenti velenosi e degli insetti che si nascondevano nell'erba alta, estremamente letali a causa dei loro veleni. Fortunatamente Lin Ming aveva già applicato un olio speciale sul suo corpo, così non temeva il loro veleno.


Il ragazzo rimase in all'erta. Vedendo questi alberi giganteschi non si stupì che la montagna Thundercrush fosse in grado di produrre una Lucertola Fulmine al livello Xiantian.


Lin Ming evitò più che poteva queste bestie feroci ed eliminò quelle che si avventavano su di lui.


Così il ragazzo viaggiò per le foreste attorno alla Montagna Thundercrush e arrivò in un'area erbosa in collina. L'erba qui non era più bassa di un essere umano ed era piena di serpenti velenosi e insetti.


Lin Ming camminò per un po'. All'improvviso qualcosa catturò la sua attenzione. Vide una chiazza di terra di 30 piedi priva d'erba e una roccia nera al centro.


Questa pietra era un pezzo di minerale magnetico. In una fessura di questa roccia c'era una tenace erba a forma di spada. Era alta circa un piede e c'era un piccolo frutto bianco che fioriva nel suo centro e brillava di una debole luce.


Erba Fulmine!


Quando aveva comprato il libretto introduttivo, Lin Ming aveva memorizzato l'aspetto dell'Erba Fulmine. Era un tipo di pianta piuttosto vistoso, di solito si trovavano vicino ad un minerale magnetico. Non solo, a causa della presenza del potere del tuono non ci sarebbero state altre piante nelle vicinanze. Così era estremamente facile da riconoscere.


"La foglia è bianca e le sue venature hanno un leggero colore rosso... questa dovrebbe essere un'Erba Fulmine di 50 anni."


Lin Ming raccolse con noncuranza il piccolo frutto, ma lasciando la pianta intatta. L'Erba Fulmine cresceva solo tra il metallo magnetico; non era facile da coltivare. Il ragazzo non voleva distruggerla, ma solo prendere il frutto pieno del potere del tuono.


Tenendo il frutto bianco in mano, Lin Ming si concentrò e cominciò ad assorbire lentamente il potere contenuto in esso. La forza del tuono fluì nei suoi meridiani e nel suo cuore, dove fu assorbita con avidità dal Seme del Dio Blasfemo.


Lin Ming rimase un po' deluso notando l'assenza di cambiamenti nell'Anima di Tuono del Seme del Dio Blasfemo. Naturalmente un'Erba Fulmine di 50 anni non era stata sufficiente.


Lin Ming sospirò. Il potere del tuono alla base della montagna era minore di quello della Valle del Tuono del Palazzo delle Sette Arti, non era così strano che non ci fosse qualcosa che potesse aiutare la sua Anima del Tuono qui. Sembrava che fosse solo un'illusione il suo sogno di radunare un'enorme quantità di giovani Erbe Fulmine per coltivare la sua Anima del Tuono.


Se avesse voluto coltivare la sua Anima del Tuono, allora avrebbe dovuto trovare Erbe Fulmine di diverse centinaia di anni o anche millenarie. Poteva anche scoprire un modo di estrarre il potere del fulmine dal corpo delle lucertole e, anche se non c'erano molte possibilità, forse avrebbe potuto trovare un'Anima del Tuono nella Montagna Thundercrush.


Naturalmente Lin Ming non sperava nemmeno nell'ultima possibilità. Anche se fosse esistita un'Anima del Tuono, probabilmente sarebbe stata in cima alla Montagna Thundercrush, dove c'erano sempre fulmini. Con solo le sue forze era impossibile raggiungerne la sommità.


Lin Ming continuò ad avanzare. All'improvviso sentì dei deboli suoni di qualcuno che combatteva provenire da più avanti.


Nell'erba alta di queste foreste, bisognava stare attenti alle bestie feroci, ma anche agli altri praticanti di arti marziali. Era troppo facile uccidere qualcuno e rubare tutti i suoi averi, lasciando marcire qui il cadavere.


Tuttavia Lin Ming non era preoccupato. Questo perché le persone che viaggiavano ai piedi della Montagna Thundercrush erano per lo più al di sotto della Forgia delle Ossa.


Nonostante si dicesse che nemmeno un praticante di arti marziali allo stadio Houtian sarebbe potuto arrivare in cima alla Montagna Thundercrush, in realtà un maestro del genere nemmeno sarebbe venuto qui.


Questo perché l'unico oggetto di valore nella Montagna Thundercrush era l'Erba Fulmine. I praticanti di arti marziali venivano qui solo per raccoglierle. Un'Erba Fulmine di 100 anni vendeva per poco più di 100 liang d'oro; era una quantità di soldi così misera che un maestro allo stadio Circolazione non l'avrebbe nemmeno degnata di uno sguardo.


Mentre Lin Ming camminava tra l'erba, vide delle figure sfrecciare davanti a lui. Il rumore del combattimento divenne sempre più distinto e poté sentire chiaramente il clangore prodotto da delle spade insieme ai ruggiti profondi delle bestie.


Mentre stese la sua forza dell'anima, Lin Ming riuscì a percepire una radura non troppo lontano, cinque praticanti di arti marziali stavano circondando una bestia feroce. La creatura sembrava un rinoceronte, ma la sua schiena era ricoperta di squame e la sua coda era spessa e lunga piena di barbigli.


Dall'aura che emanava non era più debole di una persona all'Alterazione dei Muscoli. La sua pelle era dura e la sua carne spessa. Ogni volta che frustava con la sua lunga coda poteva spaccare facilmente le pietre attorno.


La bestia feroce era stata circondata da cinque persone; tre uomini e due donne. Avevano il simbolo di un piccolo drago nero sulla parte destra del loro petto; sembrava facessero parte della stessa famiglia o della stessa scuola. Le due donne erano gemelle e sembravano avere 18-19 anni. La coltivazione delle due era agli inizi dello Stadio delle Viscere e usavano delle lunghe spade. I loro colpi mancavano di forza e il vento della spada delle loro lame lasciava solo dei tagli superficiali sul corpo del rinoceronte con la corazza di ferro.


Uno dei tre uomini era un giovane della stessa età delle gemelle, era anche lui solo agli inizi dello Stadio delle Viscere. La sua forza era ancora più inferiore rispetto alle due donne, al massimo poteva servire da distrazione.


Gli ultimi due erano i più grandi, rispettivamente all'inizio e al picco dell'Alterazione dei Muscoli.


L'uomo che stava conducendo l'assalto era quello con la coltivazione maggiore. Aveva un abito nero notevole e usava un bastone nero in acciaioscuro come arma. Contro una bestia feroce ricoperta di scaglie era difficile usare una spada, il bastone lungo aveva gli effetti migliori.
L'uomo con l'abito nero aveva dei riflessi rapidi e ogni volta che la bestia feroce cambiava obiettivo, ne avrebbe approfittato per trattenerla con il bastone.


Attaccava in particolare in mezzo agli occhi della creatura. Quello era la parte dov'era situato il sistema nervoso centrale della creatura ed era anche il suo punto debole.


Sebbene avesse delle capacità difensive formidabili, il rinoceronte non poteva fermare gli attacchi dell'uomo vestito di nero. Lentamente la sua vista si appannò e i suoi movimenti rallentarono fino a cominciare a sanguinare dagli occhi e dalle orecchie.


"Crollo delle Cinque Montagne!"


L'uomo vestito di nero ruggì mentre usava la sua tecnica marziale più forte. Il suo bastone colpì il rinoceronte sulla fronte e, con uno schiocco, il cranio della bestia collassò.


La creatura urlò pietosamente, barcollò e alla fine cadde a terra.


"Il Crollo delle Cinque Montagne dell'Apprendista Senior è davvero forte!" Il giovane non ancora ventenne lodò subito l'uomo vestito di nero, che sorrise e rise fragorosamente.


Disse: "Piccolo Long, vai a tagliare il corno del rinoceronte, possiamo venderlo ad un prezzo alto."


"Va bene." Il giovane di nome Piccolo Long annuì e, tutto contento, andò a tagliare il corno del rinoceronte.


Le due gemelle si avvicinarono e dissero con invidia: "Il Crollo delle Cinque Montagne dell'Apprendista Senior sta diventando sempre più forte. Noi non abbiamo ancora imparato una tecnica marziale..."


Erano tutte parole di lusinga, ma c'era anche una piccola traccia di risentimento tra di esse. Per una persona comune era difficile ottenere una tecnica marziale.


Questi cinque potevano essere considerati dei praticanti di arti marziali di bassissimo livello. Il loro talento non era impressionante e avevano delle origini comuni. Si erano unite ad una piccola scuola sconosciuta di arti marziali, che in realtà aveva solo poco più di una decina di studenti.
Avevano anche un cosiddetto 'maestro' che era al picco della Forgia delle Ossa.


Questi cinque erano di molto inferiori ai peggiori discepoli del Palazzo delle Sette Arti della Sala Human.


Sentendo le lamentele delle gemelle, l'uomo vestito di nero rise e disse sorridendo: "Sang Yu, Sang Lan, non scoraggiatevi. Avete un buon talento e finché lavorerete sodo e vi impegnerete, allora il maestro vi insegnerà. Tra due giorni quando avrò l'opportunità di farlo metterò una buona parola per voi per il maestro e gli chiederò di darvi la 'Spada Nove Fiori'."


Le due sorelle divennero estatiche e dissero con dolcezza: "Grazie Apprendista Senior."


Il guerriero vestito di nero annuì soddisfatto. Gli piaceva poter influenzare il fato degli altri, specialmente un paio di bellissime gemelle.


Ma in quel momento notò Lin Ming, che non era troppo lontano. Sembrava che fosse apparso del nulla. Si sorprese di non averlo notato fino ad ora.


Tuttavia la coltivazione del ragazzo era solo agli inizi dello Stadio delle Viscere, non c'era da preoccuparsi.


L'uomo vestito di nero lo guardò e sembrò di essersi ricordato qualcosa all'improvviso. Disse a Lin Ming: "Ciao amico, sei venuto nella Montagna Thundercrush per un'avventura? Ti andrebbe di viaggiare con noi? Ti faremo un prezzo basso. Con la tua coltivazione agli inizi dello Stadio delle Viscere è pericolo scalare la Montagna Thundercrush. Se incontrerai una Lucertola Fulmine morirai."


Mentre l'uomo parlava, gli altri quattro notarono Lin Ming. Dopo aver visto la sua coltivazione rimasero sorpresi. Un vitello appena nato non temeva una tigre, questo ragazzo era davvero coraggioso. La sua coltivazione era soltanto agli inizi dello Stadio delle Viscere ed era da solo, eppure osava esplorare la montagna Thundercrash.


Lin Ming disse: "Non c'è bisogno, sono abituato a stare da solo."


Dopo che la sua offerta venne rifiutata, l'uomo vestito di nero sorrise e non disse altro.
Comunque sperava che Lin Ming avrebbe incontrato qualche incidente dopo.
I giovani d'oggi non sapevano davvero com'era vasto il mondo. Per un ragazzo di 15-16 anni era impressionante avere una coltivazione agli inizi dello Stadio delle Viscere, ma sopravvalutarsi avrebbe causato gravi conseguenze. Nel peggiore dei casi avrebbe perso la vita.


Il giovane accanto all'uomo con l'abito nero sorrise e sussurrò: "Non sa cos'è bene per lui. Già l'Apprendista Senior era disposto ad accettarlo nel gruppo e lo stava considerando. Dato che ha rifiutato, prima o poi morirà."
                                


                                



