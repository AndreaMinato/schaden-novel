---
weight: 1970
title: Capitolo 1970 – Il Tesoro Segreto nella Palude
pubDate: 2025-12-15T08:37:10.475Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Questa palude era estremamente ampia, aveva migliaia di metri di diametro. I discepoli del Palazzo Celeste di Zaohua avevano continuato a cercare per sei o sette giorni, ma erano riusciti ad esplorarne solo il 60%.


In quel momento, molti sfidanti si erano radunati all'entrata del quinto piano. Avevano superato la prova del quarto livello e stavano aspettando che si aprisse l'ingresso del quinto.


Questa situazione preoccupava un po' i discepoli del Palazzo Celeste di Zaohua. Non rimaneva molto tempo. Se non fossero riusciti ad eseguire la loro missione, allora sarebbero andati incontro ad un fato miserabile.


Il Sovrano dei Saggi non li stava punendo, erano stati loro ad offrirsi. Per ottenere un potere superiore, avrebbero dovuto correre grandi rischi.


"Continuate a cercare. Ci mancano ancora tre giorni. Una volta che l'ingresso del quinto piano si aprirà, nessuno potrà rimanere nel quarto. Si torna nel terzo piano o si entra nel quinto... in altre parole, dobbiamo trovarla prima della scadenza."


Disse con tono cupo l'uomo grasso. Le espressioni di tutti divennero solenni.


In realtà temevano di essersi persi qualcosa nel 60% dei territori che avevano esplorato. Ci sarebbero state conseguenze inimmaginabili se fosse stato così.


Il tempo passò. Ogni tanto gli sfidanti sarebbero passati lì vicino e avrebbero visto che i discepoli del Palazzo Celeste di Zaohua stavano esplorando la palude, e immaginarono che stessero cercando dei tesori. Ma visto che il Palazzo Celeste di Zaohua era troppo potente, non osarono attaccare e si allontanarono.


Arrivò il crepuscolo. I discepoli del Palazzo di Zaohua continuarono ad impegnarsi.


La palude cupa era piena di pericoli. Avevano ucciso decine e centinaia di insetti e serpenti velenosi senza fermarsi.


E al sorgere del sole, uno dei discepoli sentì le braccia irrigidirsi. La palla rossa di carne nel suo palmo stava tremando gentilmente.


"A... Apprendista senior!"


Esclamò il discepolo.


"Cosa c'è?"


L'uomo grasso era stato incredibilmente teso in questi ultimi giorni. Si girò subito verso di lui.


I suoi occhi piccoli e brillanti non puntarono verso il volto dell'uomo, ma verso la sua mano, dove la palla di carne rossa si stava contorcendo.


"Presto! Cercate laggiù!"


Ordinò frettolosamente il capo del gruppo. Immediatamente tutti i discepoli del Palazzo celeste di Zaohua dispersi in una zona di dieci chilometri iniziarono ad accorrere.


In realtà queste sfere di carne che tenevano era la carne e il sangue di Fame!


Ciò che stavano cercando era seppellito molto in profondità e le sue leggi erano estremamente elevate. Non avrebbero potuto percepire minimamente il tesoro. Questo era il motivo per cui era rimasto nascosto nel quarto piano per così tanto tempo senza che nessuno lo trovasse.


Ma usando la carne e il sangue di Fame, avevano a disposizione un modo per trovare quell'oggetto.


"È vicina! Sì, dev'essere vicina!"


L'uomo grasso respirava affannosamente, era estremamente teso. Se avesse potuto recuperare il tesoro, allora il suo futuro sarebbe stato inimmaginabile!


Il discepolo del Palazzo Celeste di Zaohua che teneva la sfera di carne e sangue la sentì diventare sempre più morbida e viscosa. Da solida, si ridusse in liquido rosso.


"È diventata acquosa..."


Mormorò il discepolo. La carne e il sangue di Fame si sciolsero completamente, colando tra le sue dita nella palude nera.


Poi accadde qualcosa di sbalorditivo.


La carne sciolta si ridusse in piccoli vermi rossi che affondarono gradualmente nel terreno paludoso e scavarono nelle sue profondità.


"Iniziate a scavare!"


Disse con decisione l'uomo grasso.


"Questo..." Qualcuno esitò quando sentì l'ordine dell'uomo grasso. "Quando un raro tesoro esce allo scoperto, emanerò sicuramente un'aura terrificante. Allora attirerà molti sfidanti."


L'uomo grasso sogghignò diabolicamente: "Lascia che vengano. Non sarà facile estrarre questo tesoro. Ha una natura demoniaca e ha bisogno di un sacrificio di sangue..."


Mentre parlava, l'uomo grasso emanò un lieve intento omicida. Anche i discepoli del Palazzo di Zaohua si inquietarono.


Normalmente, non importava quanto fossero forti, un gruppo di circa venti guerrieri non sarebbe riuscito a difendersi dall'assalto di tutti gli altri sfidanti.


A meno che non usassero un potere proibito...


Tuttavia non volevano usarlo. "Ha bisogno di un sacrificio di sangue? È questo che ti hanno riferito?"


"È un'ipotesi del Sovrano dei Saggi; non dovrebbe essere sbagliata. Va bene, basta con le chiacchiere, iniziamo a scavare!"


Questa palude era piena di fango, per i coltivatori qui scavare sarebbe stato facile come tagliare del tofu.


I coltivatori vestiti di nero brandirono le loro armi, creando voragini profondo centinaia e migliaia di piedi. Tuttavia, presto scoprirono che il terreno stava diventando sempre più duro.


L'uomo grasso fu contrariato e al tempo stesso si rallegrò di questo cambiamento. Sapeva che si stava avvicinando sempre di più al raro tesoro!


.....


"Devo dire... avete intenzioni di entrare nel quinto piano?"


In un angolo del quarto livello, diversi sfidanti stavano scavando in una pila di strumenti magici che avevano disseppellito in un'antica rovina.


Tuttavia, con il passare del tempo scoprirono che questi frammenti non risalivano all'era del Maestro della Strada Asura. Al massimo questi frammenti erano vecchi circa cento milioni di anni. In altre parole, dovevano provenire da degli sfidanti periti durante la prova finale.


Questo riempì tutti di frustrazione, si erano impegnati così tanto per trovare questi oggetti, ma alla fine si erano rivelati spazzatura.


Avevano trascorso molto tempo nel quarto piano e avevano dovuto superare molti pericoli, ma il raccolto che avevano ottenuto era molto scarso. Potevano solo biasimare la loro sfortuna e il loro destino inferiore.


Ora però dovevano considerare se entrare o no nell'area successiva.


Mentre erano colti da questo dilemma, sentirono un'aura terrificante che si stava precipitando verso di loro.


Quando furono coperti da quest'aura, ebbero subito la sensazione di essere precipitati in un inferno. Un intento omicida terrificante li coprì, facendoli raggelare e quasi vomitare sangue.


Si girarono e videro una scena sbalorditiva all'orizzonte!


Una massa di energia nera spaventosa si era levata al cielo, formando un'enorme testa spettrale!


Questo fantasma sembrava incredibilmente feroce. Si trasformava più e più volte nel cielo, sembrava che avrebbe divorato tutti!


E quest'aura terrificante proveniva senza dubbio dal fantasma!


"Cielo! Cos'è quello?!"


"È nato un qualche tipo di tesoro supremo?"


"Tesoro supremo?" Tutti si scambiarono delle occhiate. Se era nato un tesoro così raro che possedeva una forza demoniaca così intensa...


Se si fossero precipitati lì avrebbero senza dubbio corso gravi pericoli.


Ma non potevano rinunciare a questa opportunità senza nemmeno provarci!


"Guardate! Alcuni si stanno dirigendo lì!"


Diverse persone guardarono dei puntini neri che si spostavano nel cielo, si stavano lanciando verso la testa spettrale con una velocità elevatissima!


Visto che altre persone stavano volando verso quell'area, anche se la competizione sarebbe diventata ancora più difficile, si rassicurarono un po'.


Con così tante persone, pensavano che non sarebbe stato così probabile morire... no?


"Andiamo a dare un'occhiata!"


Così tutti attivarono le loro tecniche di movimento e si precipitarono verso quel luogo a tutta velocità.


E non troppo lontano, anche Lin Ming lo vide. Si accigliò. Quest'aura... in qualche modo, per qualche motivo sconosciuto, gli dava una sensazione un po' familiare.


Rifletté per un momento. Poi batté gli occhi. Quando lo fece, accadde uno strano fenomeno.


Le sue pupille erano cambiate, erano diventate simili ad aghi ed erano circondate da molti strani motivi.


Questi segni emanavano un'aura misteriosa.


Per un po' sembrava che ogni legge attorno non potesse nascondersi da lui.


Questa tecnica arcana erano le Pupille del Vecchio Tre Vite!


In passato, quando il Regno Divino era stato invaso dai saggi, il vecchio Tre Vite aveva deciso di morire gloriosamente in battaglia per difendere l'umanità. Ma prima di andarsene, aveva impiegato un po' di tempo per tramandargli la sua tecnica.


Lin Ming aveva già aperto il palazzo dell'occhio daevico. Si complementava bene con le Pupille Tre Vite!


E grazie a questa abilità, Lin Ming vide uno scenario completamente diverso. Vide una fiamma mostruosa ardere nel cielo, nera come la pece. Al suo interno poteva scorgere innumerevoli anime sofferenti intrappolate dentro. Fluttuavano anche scheletri di re al suo interno...


"Questo è..."


Lin Ming sussultò, era scosso!
                                


                                



