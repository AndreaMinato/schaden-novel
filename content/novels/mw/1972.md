---
weight: 19720
title: Capitolo 1972 – Reliquia Demoniaca
pubDate: 2025-12-15T08:37:10.476Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming non si sarebbe mai dimenticato del Sovrano dei Saggi Zaohua. Quella persona era il motivo dietro la catastrofe della razza umana.


Lin Ming sarebbe stato contento di distruggere qualsiasi suo piano.


In quel momento il fantasma demoniaco a mezz'aria esplose!


Sembrava che il campo di forza sigillato sottoterra fosse scoppiato e, a causa della sua estrema instabilità, si era dissipato direttamente.


Il flusso di energia si disperse come onde di vento nero. Tutti i praticanti di arti marziali lo schivarono bruscamente, non volevano essere travolti da queste onde d'urto e morire in modo orribile.


Lin Ming vide questa scena. Usò anche la sua forza mentale per trascinare un po' di questo vento nero nella distorsione spaziale in cui si stava nascondendo.


Percependolo, Lin Ming mostrò uno sguardo sorpreso.


Questo vento nero era pieno di un'enorme quantità di energia mortale. Inoltre, anche se questa forza possedeva un'aura vasta, sembrava che non avesse abbastanza energia. Come se... l'abissale fosse già perito.


Sembrava che questo vento nero fosse l'energia della morte accumulato dal cadavere dell'abissale rimasto sepolto per 10 miliardi di anni.


Mentre rifletteva, Lin Ming sondò la voragine con la sua percezione.


Poi vide chiaramente cosa stava succedendo al suo interno. Nel fondo della buca c'era un oggetto a forma cilindrica che sembrava un qualche tipo di scheletro. Era completamente nero, lungo solo un piede e dalla superficie cristallina simile ad un pezzo di giada.


E su di esso c'erano delle macchie di sangue fresco.


Questa giada nera stava assorbendo lentamente questo sangue come una spugna. Erano i pezzi di carne di sangue di Fame.


Durante la ricerca di questo tesoro, la carne e il sangue di Fame si erano sciolti, trasformandosi nel liquido che stava assimilando!


Lin Ming in passato aveva combattuto contro Fame e aveva familiarità con la sua aura. Intuì che quel sangue doveva provenire da Fame.


Per quanto riguardava la giada nera, Lin Ming non sapeva cosa fosse. Sentiva solo un'aura incredibilmente densa provenire dal suo interno, un'energia centinaia se non migliaia di volte più forte di quella dell'osso supremo che aveva ottenuto nel Mistico Regno delle Bestie Divine!


Quando vide quest'osso, Lin Ming sentì il piccolo drago nero nel suo mondo interno agitarsi.


"Mm? Xiaohei?"


Lin Ming ne fu sorpreso. Negli ultimi anni, Xiaohei aveva trascorso la maggior parte del suo tempo a dormire nel suo mondo interno. Quando Lin Ming aveva assorbito il potere del mondo in giro, anche il piccolo drago aveva assimilato questa energia per crescere. Era rimasto insolitamente calmo e pacifico, dormendo profondamente, ma ora aveva iniziato ad agitarsi.


In questi ultimi anni, Lin Ming aveva acquisito l'abilità di comunicare con questo drago spiritualmente. Da ciò che stava comunicando il drago nero, desiderava intensamente divorare questa piccola giada.


"Stai dicendo che è una reliquia lasciata da un'esistenza formidabile?"


Mormorò sorpreso Lin Ming. Il piccolo drago nero lo aveva accompagnato diverse volte nell'Antico Abisso Demoniaco dove aveva ereditato la forza del suo genitore e gran parte delle sue conoscenze ed esperienza. In molti ambiti, era molto più informato di Lin Ming.


"In tal caso, allora dovrebbe essere un potente abissale che è stato ucciso dal maestro della Strada Asura e poi raffinato. Il maestro della Strada Asura ha lasciato questa reliquia e ora il Sovrano dei Saggi Zaohua la sta cercando!"


Presto Lin Ming capì cosa stava succedendo.


In effetti questo era un abissale ucciso e raffinato dal maestro della Strada Asura. Ma anche se era rimasta solo una reliquia, era comunque incredibilmente pericolosa e poteva uccidere e divorare molte persone.


In particolare, poteva formare un collegamento con la carne e il sangue di Fame. Usandole, il Sovrano dei Saggi Zaohua era riuscito a localizzare la reliquia.


L'obiettivo era trovarle e lasciare che Fame la divorasse!


Quando il Sovrano dei Saggi Zaohua aveva invaso il Regno Divino, Fame aveva già divorato fin troppo. Ora stava per evolversi.


Al momento aveva bisogno di qualcosa che avrebbe potuto trasformarla qualitativamente!


Questa reliquia demoniaca era la chiave per riuscirci!


In quel momento, i discepoli del Palazzo Celeste di Zaohua si erano radunati nel fondo della fossa. L'energia della morte eruttata dalla voragine era così corrosiva che poteva dissolvere all'istante la carne e il sangue di una persona, ma in qualche modo questi talenti erano rimasti illesi.


Non erano rimasti nemmeno feriti. Inoltre non sembravano allarmati dal cerchio di persone attorno che guardavano con avidità il tesoro che avevano appena scoperto, anzi pareva che l'avessero previsto.


Lin Ming divenne pensoso. Senza dubbio erano già preparati! Per quanto riguardava l'impatto dell'energia nera della morte, il Sovrano dei Saggi Zaohua doveva aver dato loro un particolare strumento magico per resistere.


Poi due discepoli del Palazzo Celeste di Zaohua si precipitarono fuori dalla voragine!


Balzarono in superficie come due lupi rabbiosi, guardando freddamente gli sfidanti arrivati da ogni dove.


Non sembravano affatto spaventati nonostante stessero fronteggiando più di cento coltivatori.


Questo sorprese i presenti.


Tra di loro c'era uno spirita relativamente famoso che proveniva da un'organizzazione di Vere Divinità della Strada Asura interna, il Regno di Vuoto Divino. Questo coltivatore avanzò con un sogghigno. Aveva intenzione di fare delle osservazioni prima di iniziare a combattere per rubare questo tesoro, facendo sembrare un po' più giustificabile il suo intervento.


Tuttavia non si sarebbe mai immaginato che i due discepoli del Palazzo Celeste di Zaohua avrebbero parlato per primi.


"Se non volete morire, allora levatevi dai piedi!"


Il loro tono era pieno di sdegno. Gli sfidanti attorno rimasero sbalorditi per un momento e poi si infuriarono!


Questi discepoli del Palazzo Celeste di Zaohua erano folli! Erano impazziti? Chi aveva dato loro il coraggio di dire parole del genere?


"Volete morire!"


Diversi discepoli della Strada Asura interna sogghignarono diabolicamente. Avevano pensato anche loro di dire qualche parola cortese e di chiedere se i discepoli del Palazzo Celeste di Zaohua sarebbero stati disposti a condividere il bottino, ma dato che questi guerrieri sembravano così ansiosi di morire, allora non si sarebbero disturbati a parlare a vanvera. "Andiamo. Abbiamo più persone di loro. Accerchiateli e uccideteli!"


Sempre più persone si radunarono e avanzarono. In quel momento però i due discepoli del Palazzo Celeste di Zaohua provocatori fecero un basso indietro e si ritirarono nella voragine.


"Mm? Stanno scappando?"


"Vogliono attirarci dentro?" I geni presenti non erano idioti. Le azioni di quei due discepoli avevano destato i loro sospetti.


Pare che li stessero provocando deliberatamente.


"State attenti, probabilmente sta accadendo qualcosa di strano nella fossa. Il vento nero di prima è riuscito ad uccidere già una persona!" Qualcuno si accigliò.


"Umpf! Se possono entrare, perché non possiamo farlo anche noi?"


"Dobbiamo lottare assolutamente per ottenere questo raro tesoro. Se non siamo nemmeno entrare nella fossa, allora perché venire qui!"


Disse con noncuranza un tipo rozzo. Anche se sembrava un po' crudo, non sembrava frettoloso. Aspettò per un momento e usò la sua percezione per sondare ripetutamente la voragine. Aveva la sensazione che il vento nero che riempiva il campo di forza fosse svanito.


Così indossò un'armatura e strinse due pezzi di giada della chiarezza mentale nelle sue mani. Poi attivò più che poteva il suo scudo di energia e volò con cautela nella fossa.


Dopo che scese a diverse migliaia di piedi di profondità, non gli accadde nulla. Il vento nero di prima era potente, ma adesso si era indebolito. Dopotutto l'abissale era morto da molto tempo.


Vedendo che il tipo rozzo era rimasto illeso, molti praticanti di arti marziali si prepararono ad avanzare.


La maggior parte degli sfidanti così volò nella voragine, incluso Lin Ming che nessuno notò. Si mescolò alla folla ed entrò.


Dentro la voragine, si poteva capire bene quanto era vasta.


Aveva un diametro di tre chilometri e poteva contenere facilmente diecimila persona. Era profonda quasi cento chilometri e, una volta raggiunto il fondo, si poteva vedere appena la luce del sole.


Inoltre, mentre si avventuravano nella fossa, l'energia della morte diventava sempre più densa e potente. I coltivatori avanzarono con cautela. Nel gruppo c'erano anche i discepoli della montagna di Piaoyu. Anche se appartenevano alla stessa razza dei membri del Palazzo Celeste di Zaohua, non sapevano cosa stessero tramando. Era evidente dall'espressione della donna vestita di grigio.


Era sorpresa e anche esitante.


Mentre il gruppo scendeva, l'oscurità diventò sempre più densa. Quando la folla si avvicinò al fondo, una voce cupa riecheggiò.


"Finalmente avete radunato il coraggio? Vi ho aspettato rispettosamente per tutto questo tempo!"


I praticanti di arti marziali si girarono e videro che era stato l'uomo grasso del palazzo di Zaohua a parlare. Era sul fondo della voragine, sogghignava freddamente mentre osservava la folla degli sfidanti.


<em>Hu!</em>


Sfere di fuoco si accesero e illuminarono la fossa. Il bagliore illuminò anche il viso feroce dell'uomo paffuto. Visto che era estremamente grasso, di solito non sarebbe stato affatto minaccioso, ma ora sembrava essere diventato un demone divoratore di uomini!


Gli sfidanti entrarono tutti in allerta. Anche se avevano il vantaggio dei numeri, non potevano essere imprudenti in un posto così strano.


"Di sicuro ti piace vantarti spudoratamente. Credi che il tuo Palazzo Celeste di Zaohua potrà affrontarci tutti?! Da quanto è profonda questa voragine, sembra che vi siate scavati la fossa da soli! La palude nera è un cimitero naturale. Dopo che morirete, sarà un bene che rimaniate qui a marcire!"


Sbuffarono diversi discepoli della Strada Asura interna. Mentre parlavano, si erano già messi in schieramento, pronti ad affrontare ogni pericolo.


"Cimitero? Il tuo punto di vista è piuttosto interessante, ma sembra che tu abbia commesso un errore. Questa è la vostra tomba! Siete venuti qui, perché non ci rimanete per sempre?"


L'uomo grasso ruggì all'improvviso, non come un essere umano però, ma come una bestia selvaggia!


Un momento dopo, risuonarono dei crepitii esplosivi dal suo corpo. Lo spesso strato di grasso sul suo corpo si contorse violentemente. Delle vene blu sporsero dalla sua pelle e i suoi muscoli d'acciaio iniziarono a sollevarsi!


<em>'La metamorfosi della razza dei saggi?'</em> Pensò subito Lin Ming.


Era anche quello che stavano pensando gli altri.


I talenti dal sangue più sbalorditivo tra i saggi potevano trasformarsi. Il Sacro Figlio di Zaohua e il principe imperiale Naqi ne erano un esempio.


Prestò però Lin Ming notò un'anomalia.


La metamorfosi dell'uomo grasso era troppo strana. Tutta la sua carne esplose e degli spuntoni d'osso emersero dalle fessure del suo corpo, sembravano spade e lance feroci!


Il suo scheletro iniziò ad allungarsi, diventando più alto. Il suo corpo arrivò a dieci piedi d'altezza!


Un'aura con cui Lin Ming era estremamente familiare iniziò a fuoriuscire dall'uomo grasso. Quest'aura proveniva da... Fame!
                                


                                



