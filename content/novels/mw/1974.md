---
weight: 1974
title: Capitolo 1974 – Massacro
pubDate: 2025-12-15T08:37:10.476Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Fratelli, non c'è più bisogno di nascondersi. Dobbiamo vincere ad ogni costo questa battaglia. Una volta che completeremo la missione, otterremo un'enorme gloria! Sua maestà il sovrano ci darà laute ricompense!"


Gridò l'uomo grasso ai discepoli dietro di lui. La metamorfosi usando la carne e il sangue di Fame era estremamente pericolosa. Non sarebbe stato strano morire se uno avesse fallito.


Ma dovevano combattere vista la posta in gioco!


Il Sovrano dei Saggi Zaohua non era mai stato avaro quando si trattava di ricompense. I premi che concedeva spesso cambiavano il futuro di un coltivatore! Questo faceva sì che i saggi fossero tutti disposti a combattere disperatamente per lui senza badare alla propria incolumità.


<em>Ka ka ka ka ka!</em>


I corpi dei più di venti discepoli del Palazzo Celeste di Zaohua iniziarono ad emettere dei crepitii. I loro muscoli crebbero e si contorsero mentre attivavano la metamorfosi!


Tutti gli sfidanti presenti impallidirono.


A quanto pareva i discepoli del Palazzo di Zaohua erano tutti mostri.


Come potevano dei coltivatori ordinari affrontare dei demoni così selvaggi?


L'uomo grasso poteva già uccidere facilmente uno dei guerrieri più potenti tra di loro. Cosa avrebbero potuto fare?


"Dannazione! Abbiamo incontrato un branco di bassi! Scappiamo, presto!"


Gli sfidanti erano razionali. Finché fossero sopravvissuti, avrebbero avuto speranze. Usarono tutti le loro tecniche di movimento e iniziarono a scappare dalla voragine.


In quel momento però l'uomo grasso sogghignò: "Volete fuggire? Quando siete scesi tutti dovreste aver già capito che sareste morti qui!"


Ruggì l'uomo grasso. Dai tentacoli cremisi simili a pitoni sfrecciarono decine di frecce di sangue. Questi dardi schizzarono sulle pareti della fossa. Immediatamente apparì un enorme rete di sangue in superficie.


Questo reticolo presto avvolse l'intera fossa come dei rampicanti, incluso il terreno e le pareti, tutto era coperto da uno spesso strato rosso brillante!


"È una formazione!"


Molti sfidanti sbiancarono vedendo questa rete. I loro nemici avevano già preparato una trappola!


Questa era una formazione che superava la loro comprensione. In altre parole, era impossibile che fossero stati l'uomo grasso e il suo gruppo a crearla. Dovevano aver usato dei dischi da formazione monouso incredibilmente preziosi insieme ad un'enorme quantità di pietre d'energia.


Questa sorta di formazione non sarebbe potuta rimanere attiva troppo a lungo, ma sarebbe stato un periodo di tempo più che sufficiente per permettere a questi mostri di massacrarli come volevano!


Così, figuriamoci i discepoli della Strada Asura interna, perfino quelli della montagna di Piaoyu furono colti dal panico. Non si sarebbero mai aspettati una mossa del genere.


Questi discepoli del Palazzo Celeste di Zaohua... non avrebbero ucciso anche loro, vero?


Anche se erano alleati, se qualcuno fosse morto qui, sarebbe stato impossibile verificare com'era successo. Non sarebbe stato strano se fossero stati attaccati da qualcosa qui.


"Tu! Inizia ad uccidere tutti per me, altrimenti ti ucciderò insieme a loro!"


I muscoli dell'uomo grasso si contorsero violentemente. I suoi occhi rossi e selvaggi fissarono la donna vestita di grigio della montagna di Piaoyu, il suo sguardo era malvagio quanto quello di un lupo demoniaco.


La donna vestita di grigio aveva perso la calma. Non aveva altra scelta di fronte alla pressione di questo saggio terrificante.


"Credi davvero di poterci uccidere tutti come vuoi? Avanti, attacchiamo insieme! Prima che completino le loro metamorfosi!"


Gridò un discepolo della Strada Asura interna. Al momento i membri del Palazzo Celeste di Zaohua erano ancora a metà della loro trasformazione, era un momento perfetto per attaccarli.


"Troppo ingenuo!"


L'uomo grasso sogghignò. Si precipitò in avanti e, dalla sua schiena, otto tentacoli rosso sangue sfrecciarono con uno slancio inarrestabile, simili a serpenti velenosi. Questi tentacoli erano lunghi centinaia di piedi e riuscirono a penetrare facilmente attraverso le barriere degli sfidanti come se fossero solo carta!


I petti di due praticanti di arti marziali furono trafitti immediatamente. I loro organi esplosero. Mentre si dimenavano, il loro sangue fu risucchiato dai tentacoli.


Molti quasi collassarono sul posto. Fin dall'inizio l'uomo grasso era stato più potente di loro. Alla Porta delle Leggi, i soli a scegliere la prova di grado celeste erano stati lui e la donna vestita di grigio.


Ma ora a causa della metamorfosi era diventato ancora più potente. E sembrava che quella donna vestita di grigio si sarebbe schierata dalla sua parte!




I quattro discepoli della montagna di Piaoyu si erano già posizionati dietro l'uomo grasso!


Appartenevano alla stessa fazione e, sotto la minaccia di morte, sarebbe stato strano se non avessero accettato l'offerta.


"Solo un talento sbalorditivo può riconoscere la situazione in cui si trova. Una persona saggia sa quando sottomettersi!"


L'uomo grasso ridacchiò vedendo la donna vestita di grigio arrendersi.


La donna strinse i denti. Anche se era un'umiliazione, non aveva altra scelta. Dopotutto erano dalla stessa parte fin dall'inizio.


"Concentratevi a difendervi e uccidete un po' di quelli più deboli!"


Ordinò la donna vestita di grigio ai suoi compagni.


"Una volta che saranno tutti morti, ci lasceranno vivere?" Chiese preoccupato un discepolo della montagna di Piaoyu.


"Se non proverai a rubare il loro tesoro, allora non ci sarebbe motivo per loro di sprecare la loro essenza di sangue per ucciderci. Questa metamorfosi non è facile per loro e se non ci arrenderemo, saremo noi a morire immediatamente!"


Per un po' un'atmosfera piena di disperazione riempì la fossa, travolgendo tutti gli sfidanti presenti.


"Uccideteli tutti!"


Gridò l'uomo grasso. Che il grande massacro abbia inizio!


I demoni artificiali del Palazzo Celeste di Zaohua erano troppo potenti. La forza portava dalla metamorfosi era simile a quella che avrebbero ottenuto bruciando tutta la loro essenza di sangue! Inoltre questi saggi erano dei grandi talenti. Il risultato era deciso fin dall'inizio.


Un altro sfidante fu ucciso. E dopo che morì, tutta la sua essenza di sangue e la sua energia furono assorbite completamente dalla reliquia demoniaca.


Venire ridotti in poltiglia e venire divorati da quell'osso bizzarro era davvero una fine troppo miserabile.


L'uomo grasso si stava scatenando. I suoi otto tentacoli danzavano come quelli di un polipo, uccidendo selvaggiamente!


I discepoli della montagna di Piaoyu invece presero di mira i pochi sfidanti sull'orlo della morte per finirli; non attaccarono di loro iniziativa.


Ma mentre l'uomo grasso aveva appena ucciso meno della metà dei presenti e il suo intento omicida stava aumentando, sussultò e si girò con incredulità.


A 200 piedi di distanza dietro di lui era apparso un uomo e stava afferrando la reliquia!


Era Lin Ming. Fin dall'inizio aveva concentrato l'attenzione su questa reliquia.


L'uomo grasso non si sarebbe mai sognato che sarebbe accaduta una cosa del genere!


La reliquia demoniaca nelle mani di Lin Ming era ancora cosparsa del sangue che non era ancora riuscita ad assorbire.


Perfino l'uomo grasso avrebbe dovuto considerare con attenzione se toccare una reliquia così feroce e malvagia. L'avrebbe sondata ripetutamente prima per evitare ogni rischio.


Ma quest'uomo la stava tenendo in mano, sembrava che volesse portarsela via!


Inoltre ciò che scioccò di più l'uomo grasso fu che tutti gli altri qui invece stavano cercando disperatamente di scappare o stava urlando di dolore.


Eppure quest'uomo aveva avuto il coraggio di prendere la reliquia demoniaca.


Era impazzito?


"Vuoi morire!"


Ruggì selvaggiamente l'uomo. I praticanti di arti marziali attorno si irrigidirono sul posto. Per un po' i discepoli del Palazzo Celeste di Zaohua interruppero il loro massacro. Questo campo di battaglia era sotto il loro controllo e, anche se si fossero fermati adesso, avrebbero potuto uccidere tutti dopo.


Tutti si ammutolirono. Si sentiva solo il rumore del sangue che scorreva.


Tutti guardarono Lin Ming, che stava tenendo la reliquia con un'espressione priva di paura.


Sembrava calmo e il suo sguardo era un po' pensieroso. Quando aveva pensato di prendere la reliquia, prima l'aveva sondata con la sua percezione divina. Dopo aver determinato di poter resistere alla sua abilità divoratrice, l'aveva raccolta.


<em>'Questo è proprio un abissale... e il suo livello è di gran lunga superiore all'abissale di cui si è impossessato l'Empireo Primordius! Forse... potrebbe perfino competere con Fame...'</em>


Valutò velocemente Lin Ming. Questa era una reliquia demoniaca raffinata dal maestro della Strada Asura e, anche dopo dieci miliardi di anni, possedeva un'aura così vasta e terrificante. Ci si poteva immaginare quanto fosse stato forte in vita!


Era anche ragionevole. Se proveniva da un abissale degno dell'attenzione del maestro della Strada Asura, che l'aveva anche raffinato in attesa che la persona destinata ad ottenerla la recuperasse, come poteva essere un oggetto ordinario? E se fosse stato così comune, perché il Sovrano dei Saggi Zaohua avrebbe preparato una squadra così grande per andare a cercarla?


<em>'Quel vecchio dovrebbe aver saputo da poco dell'esistenza di questa reliquia demoniaca, altrimenti avrebbe cercata di prenderla molto tempo fa. Potrebbe aver scoperto qualche antica rovina e aver ottenuto una lettera, una tavoletta di giada lasciata dal maestro della Strada Asura...'</em>


Mentre ci pensava, Lin Ming soppesò un po' la reliquia e la ripose nel suo anello spaziale.


Vedendo questo, l'uomo grasso rimase esterrefatto.


Durante la parata di un imperatore, un mendicante si era avvicinato al grande sovrano e aveva tirato via la gemma più grossa dalla sua corona sotto gli sguardi di tutti i presenti. Poi aveva riposto la gemma nella sua tasca sporca e aveva dato una pacca all'imperatore per poi andarsene via impettito.


"Non avrei mai pensato che sarebbe esistito un folle del genere in questo mondo!"


Il tono dell'uomo grasso era feroce. Il suo sguardo ardente puntò su Lin Ming mentre iniziava ad avvicinarsi.


Anche gli altri discepoli del Palazzo Celeste di Zaohua accorsero, circondando Lin Ming. Mentre lo guardavano, lo fecero con sdegno e derisione.


L'andatura dell'uomo grasso era lenta, ma dava anche una sensazione tirannica.


Gli altri discepoli della Strada Asura osservarono Lin Ming. Si aspettavano già che venisse fatto a prezzi crudelmente.


"Quel tipo... che sfortuna!"


"Non possiamo nemmeno salvare noi stessi, che ti importa degli altri. Preparati e aspetta un'occasione per scappare!"


Le decine di sfidanti circa si radunarono insieme. Comunicavano rapidamente attraverso trasmissioni del suono, preparandosi ad approfittarsi del momento in cui la formazione si sarebbe indebolita per fuggire.


Naturalmente tutto questo a patto che fossero sopravvissuti una volta che la barriera si fosse indebolita.


In quel momento l'uomo grasso era già arrivato di fronte a Lin Ming...
                                


                                



