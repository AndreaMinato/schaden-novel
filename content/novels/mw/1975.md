---
weight: 1975
title: Capitolo 1975 – Soppressione Assoluta
pubDate: 2025-12-15T08:37:10.477Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Sei un umano? Interessante! Ho mutilato e ucciso innumerevoli umani in questi anni! Nonostante siate solo spazzatura, non siete troppo stupidi. Se non altro sapete quando inginocchiarvi e implorare pietà. Se mi implorerai di risparmiarti allora potrai continuare a vivere come il cane che sei, eheheh!"


L'uomo grasso torreggiava su Lin Ming. Dopo essersi trasformato, era alto il doppio di lui. La sua aura eruttava mentre i suoi tentacoli danzavano nell'aria, riempiendo il campo di battaglia con un'aura opprimente!


Tuttavia questa intimidazione non ebbe effetto, anzi, lo sguardo di Lin Ming divenne gelido come le fiamme dei nove abissi infernali.


Il saggio si era vantato di quanti umani aveva ucciso. Questo riempì di intento omicida Lin Ming.


"Meriti... proprio di morire!"


Mormorò con ferocia Lin Ming.


"Eheh! Sei tu che morirai! Non ho mai visto un umano così stupido come te prima d'ora!"


Mentre parlava, puntò alla testa di Lin Ming e i suoi otto tentacoli mirarono verso la sua schiena.


Come aveva fatto con altri sfidanti, finché avesse infilzato una persona con questi tentacoli, avrebbe estratto tutta la loro essenza di sangue!


<em>Pat!</e,>


I tentacoli morsero il collo e le spalle di Lin Ming!


L'uomo grasso sogghignò con fare diabolico. Tuttavia, un momento dopo, il suo sorriso si irrigidì. Sentì che i tentacoli di Fame stavano cercando di mordere qualcosa di impossibilmente duro, non riuscivano nemmeno ad intaccarlo, sembrava che stessero cercando di trapassare ferro divino.


"Come..."


Prima che l'uomo grasso potesse reagire, scoprì con orrore di non potersi muovere. Poteva a stento parlare. Sembrava che una forza terrificante lo avesse imprigionato.


"...Come pensavo. Ha lasciato che la carne e il sangue di Fame si infiltrassero nel tuo corpo, trasformandolo..."


La percezione di Lin Ming era arrivata a livello microscopico. Poteva vedere chiaramente ogni cellula del saggio e come si erano fuse con quelle di Fame.


"Se troncassi questa fusione ed estraessi la carne e il sangue di Fame..."


Parlando con fare pensoso, Lin Ming sporse lentamente una mano verso il nemico.


"Tu..." Il saggio fu colto dal panico. Radicato sul posto, poteva solo rimanere a fissare impotente la mano dell'umano che trafiggeva il suo petto.


<em>Puff!</em>


Il sangue iniziò a scorrere. La mano di Lin Ming era penetrata nel suo corpo con facilità, come se stesse tagliando del tofu!


Il saggio cercò di dimenarsi disperatamente, ma non importava quanto cercasse di muoversi, la sola risposta del suo corpo fu un tremito.


Non poteva muoversi, era completamente inerme.


Questo sbalordì tutti quanti. I discepoli della Strada Asura interna rimasero a bocca aperta, incapaci di credere ai loro occhi.


L'umano stava facendo a pezzi il mostro così facilmente, come un bambino che giocava con un insetto.


Chi era questa persona? Come poteva essere così forte?


Bisognava sapere che in questo piano non si metteva alla prova la forza assoluta, ma il talento.


Anche se il saggio non poteva competere con geni come Sheng Mei e il Sacro Figlio di Zaohua, non era affatto debole. E ora con la sua metamorfosi era ancora più terrificante. Quanto doveva essere spaventosa questa persona se poteva prendersi gioco di lui in questo modo?


Se era così sbalorditivo, perché non l'avevano visto nella Porta della Leggi?


Tutti si scambiarono degli sguardi storditi, ebbero la sensazione che fosse tutto un sogno.


Tutti gli sfidanti erano già andati al quarto piano quando Lin Ming aveva lasciato la Porta delle Leggi, così non avevano visto i cambiamenti nella Porta dell'Inferno, altrimenti avrebbero ripensato a quell'evento.


Lin Ming non badò a queste persone. Il motivo per cui si era rivelato era per via della reliquia demoniaca. Si sarebbe occupato di chi l'aveva visto.


Non poteva lasciare che trapelassero le notizie della sua esistenza. Anche se nessuno qui poteva smascherare la sua tecnica di cambio dell'aspetto, se gli altri avessero saputo dell'esistenza di un genio del genere, allora inevitabilmente alcuni avrebbero pensato a lui.


Sarebbe stato un disastro.


"Apprendista senior!"


"Capo!"


I discepoli del Palazzo Celeste di Zaohua si agitarono. Anche se erano inorriditi, i loro occhi diventarono rossi per la rabbia!


Ma non osarono attaccare. Il loro capo era nelle mani di Lin Ming e non volevano che venisse danneggiato anche lui nel caso fossero intervenuti. Inoltre Lin Ming era troppo forte, probabilmente i loro colpi non avrebbero avuto molto effetto.


Prima che i discepoli del Palazzo Celeste di Zaohua potessero escogitare un piano per affrontare questa situazione, l'uomo grasso mostrò una smorfia di dolore. Il suo corpo tremò e le sue vene iniziarono a sporgere. Delle gocce di sudore cominciarono a colare dalla sua fronte.


Chiaramente stava sopportando un dolore straziante.


"Sangue... Carne..."


Disse a fatica il saggio mentre il sangue cominciava a colare dalla sua testa. Lin Ming stava estraendo a forza ogni briciolo della carne e del sangue di Fame!


Data la sua comprensione delle Leggi della Vita e alla sua incredibile capacità di controllo, poteva fare tutto questo.


Poi i tentacoli che ondeggiavano dietro l'uomo grasso iniziarono a rinsecchirsi, come vermi che avevano perso tutti i loro fluidi!


Il corpo torreggiante dell'uomo grasso cominciò a sgonfiarsi rapidamente come una palla di gomma bucata.


Allo stesso tempo, nel palmo di Lin Ming crebbe una sfera rosso sangue. Erano i pezzi di carne e sangue di Fame.


<em>Pah!</em>


Lin Ming ritirò la mano e ne estrasse questa palla sanguinosa.


Questa sfera era delle dimensioni della testa di una persona e palpitava. Si dimenò con violenza nella mano di Lin Ming, ma non importava quanto lottasse, non poteva sfuggire dalla sua presa.


L'uomo grasso non sembrava più una persona. La sua metamorfosi era stata annullata forzatamente ed era tornato nelle sue condizioni originai. Però la sua situazione era di gran lunga peggiorata. Si era rattrappito e il suo volto era giallastro come la carta. Sembrava un vecchio fumatore di oppio.


La sua essenza vitale era stata estratta via insieme alla carne e al sangue di Fame.


"Xiaohei!"


Chiamò Lin Ming. Lanciò la palla di carne e allo stesso tempo risuonò un ululato felice dal suo mondo interno. Un piccolo lupo nero si precipitò fuori e prese con un morso la sfera di carne, masticandola con noncuranza un po' di volte per poi inghiottirla.


Il drago nero si leccò le labbra e si batté la pancia con gli artigli, a quanto pare era estremamente soddisfatto. Era nella sua forma in miniatura. A parte per il suo corno, assochilometriva ad un lupo.


Il primo motivo per cui Lin Ming era venuto qui era per la carne e il sangue di Fame e all'intenso desiderio di divorarle di Xiaohei. Ora le aveva estratte tutte per fare un esperimento e aveva anche lasciato che Xiaohei le inghiottisse.


Tutti gli altri strabuzzarono gli occhi vedendo questa scena. Quest'uomo misterioso e terrificante aveva sconfitto facilmente il saggio e poi aveva estratto la sua carne e la sua essenza di sangue. Poi...


Le aveva date in pasto ad un cane!


Era troppo incredibile!


"Maledizione!"


I discepoli del Palazzo Celeste di Zaohua mostrarono sguardi infuriati. All'inizio non avevano attaccato per la paura, ma ora che avevano visto Lin Ming estrarre la carne e il sangue di Fame per darla in pasto ad un cane, persero il controllo!


"Attacchiamo insieme!"


"Uccidiamolo!"


I circa venti discepoli del Palazzo Celeste di Zaohua si precipitarono in avanti. Coalizzandosi ci si sentiva sempre un po' più al sicuro. Ma con loro onore e disperazione, avevano scoperto che si sbagliavano di grosso.


Proprio quando arrivarono a cento piedi da Lin Ming, si irrigidirono all'improvviso, come se i loro corpi fossero caduti in una palude caotica e viscosa. Erano bloccati, nessuno di loro riuscì a muoversi di un pollice.


Parevano congelati. Che fossero a mezz'aria o stessero correndo, si erano fermati tutti!


L'espressione di Lin Ming non sembrò cambiare nonostante stesse controllando tutte queste persone.


"Cosa! Questo..."


Gli sfidanti della Strada Asura erano rimasti senza parole. Se l'uomo misterioso avesse bloccato solo il saggio, allora avrebbero pensato che avesse un talento simile a quello di Sheng Mei.


Ma ora che stava bloccando con tranquillità più di venti persone, iniziarono a pensare che fosse un mostro.


"Chi è? Sembra una divinità!"


"Nemmeno Lin Ming potrebbe essere così forte."


Mentre tutti stavano parlando, ci fu un lieve scoppiettio. Un discepolo del Palazzo di Zaohua esplose all'improvviso, tutta la carne e il sangue di Fame del suo corpo furono estratti.


Lin Ming aveva iniziato il suo massacro.
                                


                                



