---
weight: 19770
title: Capitolo 1977A – Causare Guai
pubDate: 2025-12-15T08:37:10.477Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


I soli rimasti vivi erano i due discepoli della Montagna di Piaoyu e diverse decine di discepoli della Strada Asura. Quando Lin Ming posò lo sguardo su di loro, i sopravvissuti trattennero tutti il respiro.


Tra di loro c'erano diversi giovani che indossavano uniformi e corone di piume color arcobaleno.


Dai loro abiti riconobbe che erano membri del regno di Vuoto Divino!


Il loro Sect era una delle due organizzazioni di Vere Divinità della Strada Asura. Era stata fondata dal fratello di Nebbia Divina, l'Imperatore Spirituale Vuoto Divino, ma c'era una profonda ostilità tra i due.


"Voi, venite qui!"


Lin Ming indicò i discepoli del regno di Vuoto Divino che impallidirono.


Tuttavia seguirono ubbidientemente gli ordini di Lin Ming e si avvicinarono.


"Usate i vostri attacchi spirituali per ferire gravemente questi due. Non uccideteli."


Lin Ming indicò i discepoli della montagna di Piaoyu che aveva imprigionato.


I discepoli del regno di Vuoto Divino sussultarono. Perché dovevano colpirli?


Questo umano onnipotente non sapeva come fare attacchi spirituali? Poteva essere, dopotutto gli umani non eccellevano nel campo dello spirito.


Dubbiosi, i discepoli del regno di Vuoto Divino ubbidirono all'ordine.


Anche se Lin Ming aveva imprigionato i due discepoli della montagna di Piaoyu, non stava bloccato i loro mari spirituali. Infrangere le loro difese spirituali senza ferirli richiedeva la giusta quantità di danni, era un'impresa difficile. I due discepoli del regno di Vuoto Divino si impegnarono per farlo.


Alla fine completarono il loro obiettivo. I due discepoli della montagna di Piaoyu avevano perso i sensi.


Lin Ming esaminò le loro condizioni e fu soddisfatto del risultato.


"Molto bene. Allora è il momento di occuparsi di voi altri..."


Tutti i talenti cambiarono espressione di colpo, come se fossero caduti in un lago ghiacciato. "Tu..."


Senza aspettare che rispondessero, Lin Ming iniziò ad emanare energia nera che si scatenò selvaggiamente come un vulcano.


Questa era la forza spirituale di Lin Ming!


Era così terrificante che scioccò i discepoli del regno di Vuoto Divino!


Rimasero a bocca aperta e strabuzzarono gli occhi: "Com'è possibile?!"


Questi discepoli provenivano dal regno di Vuoto Divino ed erano anche spirita, così erano esperti in quanto a forza spirituale. All'inizio pensavano che Lin Ming non fosse un esperto dell'anima e che per questo avesse ordinato loro di attaccare i discepoli della montagna di Piaoyu.


Ma ora si erano tutti spaventati a morte!


Bisognava sapere che erano ancora soppressi dalle leggi della prova finale. A che livello sarebbe arrivato fuori? Forse nemmeno un Empireo spirita sarebbe riuscito a reggere il confronto con lui!


Un umano poteva superare un Empireo spirita in quanto a forza spirituale?


Era così formidabile, che fosse la reincarnazione del maestro della Strada Asura?


Era un'idea ridicola, ma era una scena così sconvolgente che non avevano potuto evitare di pensarci.


In quel momento, un cubo nero apparì di fronte a Lin Ming, stava vorticando lentamente.


La superficie dell'artefatto era ricoperta da motivi misteriosi. Quando apparì, fece collassare lo spazio circostante. Puntini di luce divina si radunarono attorno, fluttuando lentamente verso il cubo nero, come se il tesoro contenesse un universo al suo interno.


Era il Cubo Magico.


In questi anni Lin Ming aveva già recuperato tutta la sua forza spirituale. Inoltre, grazie alle diverse reincarnazioni che aveva superato, visto che aveva sentito le innumerevoli sfumature della vita e della morte e la sua mentalità era stata temprata, la sua forza spirituale aveva superato i suoi confini precedenti e aveva creato un'Anima Eterna ancora più perfetta.


L'Anima Eterna, antica e immutabile.


Anche se questa forza spirituale poteva non competere con quella di grandi esperti spirita, in termini di qualità era impareggiabile!


Usando la sua Anima Eterna perfetta, poteva controllare il Cubo Magico alla perfezione!


Per un po' si sollevò del vento. Enormi nuvole nere coprirono lo spazio attorno e tutti i discepoli della Strada Asura videro apparire delle illusioni attorno a loro mentre i loro mari spirituali cadevano in mani nemiche.


In realtà da quando era apparso il tesoro, non avevano più potuto distogliere lo sguardo dal Cubo Magico.


Si dimenticarono del pericolo che stavano correndo, si dimenticarono di tutto. Esisteva solo questo oggetto divino per loro. Dopodiché, a causa del Cubo Magico, i loro mari spirituali si aprirono completamente.


Nessuno poteva opporsi a Lin Ming.


La prima cosa che fece fu cancellare tutti i ricordi di ciò che era accaduto dalle menti di queste persone.


Usando l'Anima Eterna evoluta di Lin Ming e il Cubo Magico, poteva riuscirci perfettamente. Poteva farlo con tale abilità che nemmeno una Vera Divinità avrebbe potuto smascherarlo.


Cancellare i ricordi era come rimuovere ogni traccia dalla scena di un crimine. Per riuscirci alla precisione, l'assassino avrebbe dovuto cancellare ogni possibile traccia della sua presenza, incluso ogni capello o anche granello di polvere, tutto per fare sembrare che non fosse mai stato lì, fino al punto in cui perfino l'investigatore più intelligente non avrebbe saputo cosa fare e non avrebbe potuto rintracciarlo.


Lin Ming era il criminale in questa situazione. Questo perché sapeva che, una volta che questi talenti fossero tornati, sarebbero stati l'Imperatore Spirituale Vuoto Divino e la Regina Divina Piaoyu ad indagare.


Anche se la forza di Lin Ming era di gran lunga inferiore in confronto a questa Vere Divinità, possedeva il Cubo Magico e l'Anima Eterna. Quando si trattava di cancellare dei ricordi, era il numero uno in questo universo.


Dopo aver cancellato tutti questi ricordi, Lin Ming li ispezionò ripetutamente per assicurarsi che non fosse rimasta nemmeno una traccia della sua presenza. Poi iniziò a creare dei ricordi.


Dopo aver rimosso queste memorie, ci sarebbe stato un vuoto inspiegabile. Naturalmente avrebbe dovuto rimpiazzarle con altri ricordi.


Tuttavia creare ricordi era molto più difficile rispetto che cancellarli.


Se li avesse forgiati dal nulla, non poteva garantire che sarebbe riuscito a nascondere la verità da una Vera Divinità.


Ma Lin Ming aveva un altro piano. Avrebbe creato delle "illusioni" e avrebbe fatto sperimentare a queste persone ciò che voleva.


Così avrebbero creduto alle loro visioni e le avrebbero ritenute vere.


Se non avessero dubitato del fatto che fossero reali, allora questi ricordi sarebbero stati davvero autentici.


Non importava quanto fosse acuta la percezione di una Vera Divinità, se avesse ispezionato ricordi veri, cosa sarebbe riuscita a trovare?


Così Lin Ming non falsificò i ricordi. Avrebbe usato delle illusioni per crearli.


Sotto il controllo di Lin Ming, le menti dei discepoli della Strada Asura tornarono al momento in cui avevano visto il grande fantasma apparire sopra la palude nera.


Per conquistare il tesoro, si erano precipitati sul posto, dove avevano affrontato i discepoli del Palazzo Celeste di Zaohua e della montagna di Piaoyu.
                                


                                



