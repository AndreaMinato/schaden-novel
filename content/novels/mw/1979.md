---
weight: 1979
title: Capitolo 1979 – Aprire il Settimo Piano
pubDate: 2025-12-15T08:37:10.478Z
tags:
    - mw
---


<em>Capitolo regolare di ieri,
0 capitoli in coda, 0/5
-Schadenfreude</em>


<em>Ca!</em>


Alla fine Lin Ming fu colpito dal Ghiaccio Polare Immortale. I suoi artigli spaventosamente affilati avvolti da luce fredda brillarono mentre penetravano nella sua carne!


<em>Bang!</em>


La terra gelata si frantumò mentre si formava un enorme cratere, fenditure si stavano estendendo attorno come una ragnatela. Gli occhi blu scuro del Ghiaccio Polare Immortale scintillarono con orgoglio dopo questo attacco. Gridò e volò verso il cratere!


Tuttavia, nel momento in cui si avvicinò alla voragine, una luce di lancia nera si lanciò in avanti portando un potere terrificante e uno slancio devastante!


Questo colpo squarciò il petto del Ghiaccio Polare Immortale, che rilasciò un grido triste e addolorato! Le sue piume blu si macchiarono di nuovo di sangue.


L'attacco di Lin Ming conteneva le leggi condensate del Dao Celeste Asura e radunava la forza sovrannaturale dei 33 Cieli, era anche sostenuto dalle Nove Stelle del Palazzo del Dao. Era il suo attacco più potente, ma non era comunque riuscito a trapassare il corpo del Ghiaccio Polare Immortale.


Il mostro fu sommerso dalla luce nera mentre precipitava giù dal cielo. Tutte le nuvole ghiacciate nel raggio di mille chilometri furono spazzate via!


Lin Ming, fradicio di sangue, si era precipitato fuori dalle rovine di ghiaccio. Avanzò, si era mosso così velocemente che sembrava essersi teletrasportato mentre mirava alle spalle del Ghiaccio Polare Immortale!


<em>Crack!</em>


Stavolta la fenice non si limitò a sanguinare. Apparirono delle fessure nel suo dorso.


Questo significava che era apparsa una fenditura nelle leggi del ghiaccio che componevano il suo corpo.


Il Ghiaccio Polare Immortale si stava indebolendo!


Anche se Lin Ming non poteva ucciderlo in breve tempo, poteva comunque affrontarlo alla pari. In altre parole, questo significava che prima o poi avrebbe vinto.


Secondo le regole della prova finale, il guardiano di questo livello, che fosse nella forma dell'Inferno o del Ghiaccio Polare, una volta che avesse radunato tutta la sua energia, l'avrebbe consumata lentamente dopo una serie di attacchi. Alla fine, dopo aver esaurito le forze, si sarebbe trasformato in un uovo.


Le uova del Ghiaccio Polare e dell'Inferno rappresentavano la fase più debole del guardiano.


Il Ghiaccio Polare Immortale era un avversario programmato per diventare più debole via via che combatteva. Se poteva affrontare alla pari Lin Ming quando era nel picco delle sue condizioni, allora si poteva immaginare che fine avrebbe fatto una volta che si fosse indebolito.


Così, quando Lin Ming lanciò un altro attacco verso la pancia del Ghiaccio Polare Immortale, il risultato era già deciso.


Una fessura apparì nel ventre del Ghiaccio Polare Immortale.


Lin Ming continuò la sua raffica di attacchi.


Sotto questa tempesta di colpi, apparirono sempre più fessure nel Ghiaccio Polare Immortale!


Piume cristalline cadevano tra il caos glaciale. L'essenza di ghiaccio condensata nel sangue blu continuava a piovere.


<em>Bang!</em>


Risuonò una forte esplosione. Il Ghiaccio Polare Immortale non riuscì più a resistere all'assalto continuo di Lin Ming. Il suo corpo pieno di crepe si frantumò completamente, sollevando un'ondata di energia. Così, il Ghiaccio Polare Immortale esplose creando una massa di foschia gelida!


<em>Whorl, whorl, whorl!</em>


Una terrificante corrente di forza gelida si sollevò, formando una tempesta. Vedendo questo vortice in rapida espansione, Lin Ming sospirò.


La prova del quinto piano era finita. Il Ghiaccio Polare Immortale era stato ucciso prima che si trasformasse in un uovo!


Inoltre ci era riuscito da solo.


Non era mai successo negli ultimi dieci miliardi di storia dalla sua creazione.


Quando il Ghiaccio Polare Immortale morì, i ghiacciai torreggianti cominciarono a sciogliersi. La neve e il ghiaccio scomparirono lentamente e lo spazio del quinto piano tornò alla normalità.


Poi Lin Ming controllò la sua percentuale di completamento...


In realtà ormai non gli importava più del punteggio. Voleva entrare nel settimo piano e ottenere il Sutra Asura completo.


Il motivo per cui aveva scelto di uccidere il Ghiaccio Polare Immortale usando un metodo così difficile era per mettere alla prova i limiti della sua forza.


"Tasso di completamento, 95%!"


Questa percentuale era di tre punti superiore rispetto alla prima volta in cui aveva partecipato alla prova finale!


Lin Ming immaginava che avrebbe dovuto ottenere la maggior quantità di punti possibile dopo aver ucciso da solo il Ghiaccio Polare Immortale. In effetti avrebbe dovuto ottenere dei punti in più visto il modo in cui l'aveva affrontato, ma probabilmente il maestro della Strada Asura non si sarebbe mai aspettato che sarebbe accaduto qualcosa del genere, così non aveva aggiunto una regola in più da applicare quando fosse apparso qualcuno di formidabile come Lin Ming.


<em>'95%. Sembra che gli ultimi cinque punti si potranno ottenere nel settimo piano!'</em>


Lin Ming entrò nel sesto piano.


Il cielo e la terra avevano lo stesso colore, erano praticamente indistinguibili l'uno dall'altra. Solo le tracce mistiche delle leggi che coprivano il terreno differenziavano l'ambiente di questo piano.


Non c'erano pericoli nel sesto piano; era un posto usato per riposare e per procurare delle ricompense.


La scorsa volta che Lin Ming era stato qui, aveva ottenuto una ricompensa.


Stavolta aveva portato le giade dell'imperatore del fato per aprire il settimo piano.


<em>Rumble rumble rumble!</em>


Quando Lin Ming arrivò al centro del sesto livello, la terra collassò e apparì un abisso enorme.


Sembrava senza fondo, come se fosse connesso ad un altro universo.


E dal centro dell'abisso fluttuava lentamente un'enorme statua di pietra nera.


Questa scultura raffigurava un dio della guerra Asura. Il dio della guerra brandiva una lancia del drago e indossava un'armatura nera. Il suo corpo era coperto da scaglie feroci e cavalcava un Drago Divino. Emanava un'aura antica e selvaggia che scuoteva l'animo e impauriva chi la vedeva.


Sull'armatura di questo dio della guerra c'erano tre piccoli incavi messi in fila.


A lato di questi solchi c'erano delle parole familiari, parole che Lin Ming aveva letto prima.


"33 Cieli, l'eredità Asura, tramandata al genio impareggiabile, tramandata a colui dal grande destino, tramandata al predestinato!"


"La parola del fato, la predestinazione, se sei il predestinato, troverai comunque la mia eredità, anche se dovessi attraversare innumerevoli universi, ma in caso contrario, non entrerai mai nella porta, nemmeno se il tuo talento è impareggiabile."


"Ho lasciato tre giade dell'imperatore dell'essenza, dell'energia e del divino. Le giade dell'imperatore hanno poteri spirituali e se sei destinato ad ottenerli, allora cadranno nelle tue mani. Se ti manca destino, allora non importa quante difficoltà affronterai per trovarli, non avrai mai successo. Porta le tre giade dell'imperatore in questa terra e aprì le porte del settimo piano."


Queste parole descrivevano la chiave per aprire il settimo piano... cioè le tre giade dell'imperatore del fato!


Chi era destinato a trovarle, lo avrebbe fatto anche senza che le cercasse. Chi non era destinato a trovarle invece non le avrebbe riconosciute nemmeno se fossero capitate nelle sue mani.


Lin Ming aveva già collezionato le tre giade molto tempo fa. Ora era arrivato il momento. Avrebbe aperto la porta al settimo piano.


In quel momento era estremamente calmo.


Volò lentamente di fronte alla statua Asura e tirò fuori le tre giade dell'imperatore.


Queste tre giade avevano una forma simile, ma le loro linee e i loro materiali erano completamente diversi. E per Lin Ming che era un esperto delle Leggi Asura, questi motivi contenevano delle leggi inspiegabili che sembravano i disegni più splendidi e armoniosi al mondo.


Lin Ming chiuse gli occhi. Percepì la connessione tra la statua Asura e le tre giade dell'imperatore del fato.


Poi iniziò a riporre le tre giade nei solchi...
                                


                                



