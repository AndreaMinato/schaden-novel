---
weight: 1982
title: Capitolo 1982 - L'Empireo Sigillo Divino
pubDate: 2025-12-15T08:37:10.478Z
tags:
    - mw
---


<em>Capitolo regolare,
10 capitoli in coda (4 Matteo + 6 Fabio), 0/5
-Schadenfreude</em>


La voce di Lin Ming si affievolì. Sapeva che la sua domanda era stata un po' scortese, ma era troppo curioso. Aveva il presentimento che il maestro della Strada Asura non fosse ancora morto, ma allora come mai non si era preoccupato della razza degli dei primordiali sull'orlo dell'estinzione?


Sarebbe davvero rimasto a guardare mentre la sua razza entrava lentamente in declino finché non fosse stata distrutta...


"Il Grande Lord, lui..." Chiaro sospirò. "Alcune questioni non sono semplici come sembrano. Il Grande Lord ha qualche difficoltà..."


Chiaro non rispose direttamente alla domanda di Lin Ming, ma a quanto pareva il maestro della Strada Asura forse era davvero vivo!


Allora dov'era stato in tutti questi anni?


Una figura così terrificante. Lin Ming si sarebbe proprio stupito se fosse rimasto nascosto per dieci miliardi di anni.


In questo arco di tempo come poteva non aver rivelato nemmeno una traccia della sua presenza?


Era successo di tutto nei 33 Cieli. Questi eventi avevano coinvolto l'ascesa e la caduta di innumerevoli razze, tra cui quella del maestro della Strada Asura, perché era rimasto a guardare?


Inoltre... se era così longevo, perché sarebbe stato così ansioso di lasciare la sua eredità? Questa Strada Asura e anche l'Universo del Sogno Akashico formato dal creatore delle Sacre Scritture che significato avevano?


"Quando ha creato la Strada Asura in passato, è stato solo per scegliere un successore?"


Lin Ming pensava che fosse un po' troppo irrealistico che avesse creato un mondo così vasto per scegliere un successore.


"La Strada Asura è una delle pedine del Grande Lord. In breve, quando avrai bisogno di sapere certe cose, le verrai a sapere naturalmente, ma quando non ne hai bisogno, sarà inutile fare domande..."


Disse piano Inchiostro, evitando la domanda.


Lin Ming rifletté per un momento e poi chiese: "Allora quando sarà il momento in cui avrò bisogno di saperlo?"


"Lo dovresti già sapere. Sarà quando potrai controllare il tuo destino e diventare da pedina a scacchista."


Le parole di Chiaro furono succinte. Lin Ming sussultò. Controllare il suo destino e diventare un giocatore in questo grande scenario...


La strada da fare era ancora lunga...


Vedendo l'espressione di Lin Ming, Inchiostro rise. "Non c'è bisogno di sottovalutarti così tanto. Diventare una pedina è già un grande risultato. Il grande gioco è esteso ad ogni universo dei 33 Cieli, è troppo vasto, ma non ci sono così tante pedine. Ogni persona che può essere considerata tale è una figura sbalorditiva tra tutti i geni impareggiabili. E la maggior parte delle persone non sono pedine, ma polvere ai lati della scacchiera..."


"Il tuo destino è incredibile. Sei il primo negli ultimi dieci miliardi di anni a completare pienamente la prova finale e anche il secondo a radunare tutte e tre le giade dell'imperatore. Il tuo futuro è inimmaginabile."


"Il secondo? Chi è stato il primo?" Chiese confuso Lin Ming.


Inchiostro disse: "Il Grande Lord credeva in qualcosa che si chiamava fato. Quando il destino e il karma si combinano, manifestano il 'fato'. Le giade dell'imperatore del fato considerano solo questo aspetto. Se uno è destinato a trovarle, allora naturalmente le giade dell'imperatore finiranno nelle sue mani. Il primo a radunarle tutte è stato l'Empireo Sigillo Divino 3,6 miliardi di anni fa."


"L'Empireo Sigillo Divino!"


Lin Ming sussultò. Era stato il capo dell'umanità 3,6 miliardi di anni fa. Aveva salvato l'intero Regno Divino da solo. Lin Ming non avrebbe mai pensato che avesse radunato anche lui tutte e tre le giade dell'imperatore!


Non c'era da meravigliarsi che avesse creato il suo altare del Sigillo Divino. Sembrava che avesse visto anche lui l'originale.


Questo altare...


Lin Ming si girò e guardò l'altare di Sigillo Divino. Ebbe sempre più la sensazione che non fosse un qualche ordinario strumento divino. Visto che era posizionato nel settimo piano della prova finale, sembrava che stesse stabilizzando le leggi Asura qui, radunando l'energia del mondo!


Che significato profondo conteneva?


Lin Ming non fece altre domande. Sapeva che avrebbe saputo tutto una volta che fosse diventato un "giocatore".


Chiese solo: "Senior, l'Empireo Sigillo Divino ha praticato il Dao Celeste Asura in passato? Anche lui ha ottenuto una personificazione del Dao Celeste Asura lasciata dal maestro della Strada Asura?"


Chiaro annuì: "Un tempo l'ha praticato, ma il livello a cui era arrivato era di gran lunga inferiore al tuo... negli ultimi dieci miliardi di anni sei il solo che ha compreso così approfonditamente le leggi Asura... per quanto riguarda le tre personificazioni, il maestro della Strada Asura ha raffinato più di una serie in passato..."


Le parole di Chiaro erano ragionevoli. Negli ultimi dieci miliardi di anni di sicuro ci dovevano essere state alcune persone capaci di raggiungere i requisiti richiesti dal maestro della Strada Asura e di ottenere le loro occasioni fortunate.


Per quanto riguardava l'eredità lasciata dall'Empireo Sigillo Divino, in passato, Lin Ming aveva ottenuto solo un piccolo frammento della sua arte e non aveva trovato nulla che riguardasse le leggi del Dao Celeste Asura. Non era strano. I metodi di coltivazione di Lin Ming non erano collegati affatto alle leggi del Dao Celeste Asura e in realtà, volerle trasformare e fondere con le sue tecniche sarebbe stato estremamente difficile.


"Senior, sapete forse cos'è successo all'Empireo Sigillo Divino in passato? Ad esempio... la grande calamità dell'umanità di 3,6 miliardi di anni fa..."


Chiese di nuovo Lin Ming. L'Empireo Sigillo Divino aveva radunato tutte e tre le giade dell'imperatore, eppure era perito durante la grande calamità di 3,6 miliardi di anni fa. Questo lo fece sospirare con emozione.


Una persona dal così grande destino non era comunque riuscita a sconfiggere i saggi?


Mentre menzionavano l'Empireo Sigillo Divino e la grande calamità di 3,6 miliardi di anni fa, Chiaro e Inchiostro mostrarono sguardi pieni di rispetto.


Inchiostro disse: "Sigillo Divino era una figura straordinaria ed è arrivato appena in tempo per affrontare il periodo travagliato della grande calamità. È diventato una Vera Divinità di grado superiore e se fosse riuscito ad andare oltre, forse sarebbe arrivato al livello del Grande Lord."


Questa era una valutazione incredibilmente elevata. Nei tempi antichi, anche se le Vere Divinità di grado superiore erano rare, ne erano esistite un numero considerevole nel tempo.


Ma nessuna di loro era riuscita ad andare oltre. Eppure Inchiostro aveva detto che l'Empireo Sigillo Divino aveva avuto il potenziale per superare quella barriera; era un potenziale terrificante!


"Ma che peccato, in questa grande calamità che sarebbe dovuta essere un'esperienza per temprare l'Empireo Sigillo Divino, è apparsa un'anomalia. Il Sovrano dei Saggi si è coalizzato con l'abissale Fame. La Fame del passato era molto più terrificante di quella di oggi. Anche se Sigillo Divino era formidabile, era comunque difficile affrontare diverse Vere Divinità della razza dei saggi insieme a Fame che era l'equivalente di una Vera Divinità al picco del suo livello."


"In realtà l'Empireo Sigillo Divino un tempo aveva avuto una possibilità di fuga. Cioè... di abbandonare l'umanità e lasciare il Regno Divino, andare nella Strada Asura o in qualche altro mondo. Data la sua forza, sarebbe stato difficile per i saggi fargli qualcosa. Tuttavia... ha scelto di combattere per la razza umana. Alla fine è riuscito ad unire tutti gli Empirei dell'umanità insieme e ha bruciato il suo fuoco vitale per sigillare l'anima di Fame e uccidere le Vere Divinità dei saggi..."


La descrizione di Inchiostro fu breve, ma Lin Ming poteva immaginarsi quanto doveva essere stata tragica la guerra di 3,6 miliardi di anni fa. Durante quel conflitto, l'Empireo Sigillo Divino si era sacrificato per la razza umana.


Lin Ming provava solo profondo rispetto nei suoi confronti.


Le eredità dell'umanità. Grazie al sangue e al sacrificio di guerrieri come gli Empirei Sigillo Divino, Primordius e innumerevoli altri esperti sconosciuti, le eredità dell'umanità erano sopravvissute...


Se non fosse stato per loro, sarebbe stato impossibile per Lin Ming crescere fino a questo punto. Anche se avesse ottenuto il Cubo Magico e fosse asceso al Regno Divino, avrebbe solo trovato una razza umana in declino, soltanto una folla di mortali che avrebbero cercato di sopravvivere. In un mondo così devastato, dove avrebbe trovato eredità e risorse?


Lin Ming memorizzò silenziosamente tutte le parole dei due vecchi. Proprio quando fu sul punto di dire altro, pensò ad una cosa.


Ciò che aveva detto Inchiostro...


"È riuscito a fare coalizzare tutti gli Empirei dell'umanità e ha bruciato il suo fuoco vitale per sigillare l'anima di Fame e uccidere le Vere Divinità dei saggi..."


Sigillare l'anima di Fame?!


Lin Ming si ricordò della misteriosa formazione di Sigillo Divino nascosta sotto la Capitale Imperiale Immemore. 


Se non fosse stato per Yu'er, Lin Ming non avrebbe mai trovato quella formazione.


L'Antico Sigillo Elisio, la formazione...


Allora c'era sigillata l'anima di Fame nella formazione?!


Quando Lin Ming aveva visto l'antica formazione in passato, l'aveva trovata strana. Che sorta di figura era stato l'Empireo Sigillo Divino? Se era stato lui a creare personalmente la formazione, quanto doveva essere potente?


Inoltre c'era l'Antico Sigillo Elisio che aveva controllato il sigillo per 3,6 miliardi di anni fa. Che sorta di esistenza poteva sopravvivere ad una pressione del genere per tutto questo tempo?


E dalle parole e dal tono con cui aveva parlato l'Antico Sigillo Elisio, sembrava che avrebbe dovuto continuare a sopprimere qualunque cosa contenesse la formazione. Lo spirito dell'artefatto doveva anche usare ogni sorta di tecnica arcana per estendere la durata della sua vita...


Se ciò che era sigillato all'interno avesse posseduto una forza vitale inimmaginabile, dalla longevità che andava ogni altra comprensione, quella dell'abissale Fame, allora questo avrebbe spiegato tutto!


Lin Ming divenne pensoso.


Il Sovrano dei Saggi Zaohua poteva controllare con noncuranza Fame, anche usando ogni sorta di materia, energia e anima per farla ingrassare. Poteva anche dividere la sua carne e il suo sangue e usarli come strumento.


E tutto questo perché l'anima di Fame era stata sigillata!


Senza uno spirito, Fame era solo una grossa palla di carne mossa dall'istinto. Considerando anche il fatto che possedeva la Perla Primordiale, il Sovrano dei Saggi poteva manipolarla come voleva.


Se avesse trovato qualche modo per controllare l'anima di Fame...


Come sarebbe stato?


Chiaro e Inchiostro gli avevano dato informazioni importantissime!


Per confermarlo, chiese: "Senior, dato che sapete della guerra, sapete anche dell'arma che ha usato in passato l'Empireo Sigillo Divino, l'Antico Sigillo Elisio? E se ha usato questo tesoro per sigillare l'anima di Fame?"


"L'Antico Sigillo Elisio..." Inchiostro rifletté per un momento per poi dire: "L'Antico Sigillo Elisio e l'Altare Sigillo sono due oggetti forgiati con i materiali che Sigillo Divino ha ottenuto dalla prova finale in passato. Erano i suoi strumenti magici più importanti, ma l'Altare Sigillo Divino è stato ridotto a pezzi durante la grande calamità e per sigillare l'anima di Fame ha usato l'Antico Sigillo Elisio..."


Inchiostro e Chiaro sembravano molto informati sull'Empireo Sigillo Divino. Questo probabilmente perché era il solo altro coltivatore ad aver ottenuto tutte e tre le giade del fato. Per questo aveva attirato l'attenzione del clan guardiano della Strada Asura.
                                


                                



