---
weight: 1984
title: Capitolo 1984 – Fine della Prova
pubDate: 2025-12-15T08:37:10.479Z
tags:
    - mw
---


<em>Capitolo regolare,
9 capitoli in coda (3 Matteo + 6 Fabio), 0/5
-Schadenfreude</em>


Erano stati sistemati dei grandi spalti sul Mare Asura sconfinato. Si erano radunati molti Sacri Lord e Re del Mondo sopra le piattaforme. Erano guerrieri che provenivano dalla Strada Asura e dai 33 Cieli.


Nelle profondità del mare, il Sacro Figlio di Zaohua rimaneva ad aspettare su un tappeto di seta con le mani dietro la schiena. Guardava la proiezione del cristallo che fluttuava di fronte a lui. Tra qualche ora la prova finale si sarebbe aperta.


E i discepoli mandati del Sovrano dei Saggi avrebbero portato notizie della reliquia demoniaca!


Questo gruppo era stato scelto e cresciuto personalmente dal Sacro Figlio di Zaohua. A parte quando il Sovrano dei Saggi aveva impiantato la carne e il sangue di Fame nei loro corpi, lui aveva gestito tutto il resto. Questa unità poteva essere definita come una diretta discendente del Sacro Figlio di Zaohua e la sua missione era un momento importante per dimostrare le sue capacità.


Inoltre, una volta che avesse riportato la reliquia indietro, la forza dei saggi sarebbe aumentata enormemente. Il Sacro Figlio di Zaohua stesso avrebbe ricevuto molti vantaggi nel processo. Se invece avesse fallito, avrebbe subìto le punizioni e il castigo del Palazzo Celeste di Zaohua e il Sovrano dei Saggi ne sarebbe rimasto deluso.


Anche se il Sacro Figlio di Zaohua era stato denominato successore del Sovrano, la sua posizione non era completamente sicura. Dopotutto il Sovrano dei Saggi aveva ancora moltissimo tempo da vivere. Chi sapeva cosa sarebbe successo in futuro? Forse sarebbe nato un membro della giovane generazione talentuoso come o anche più di lui. Così il Sacro Figlio di Zaohua doveva cogliere ogni occasione per consolidare la sua influenza e aumentare la sua forza.


Così, ora che il piano della prova finale stava per aprirsi, il Sacro Figlio di Zaohua aveva difficoltà a rimanere composto.


Guardò la proiezione mentre camminava avanti indietro nella sua stanza opulenta, preoccupato.


La proiezione iniziò a tremare. Il Sacro Figlio di Zaohua sussultò. Sapeva che sorta di aura era questa, il Sovrano dei Saggi stava entrando in contatto con lui.


Durante il periodo della prova finale, il Sovrano dei Saggi gli aveva parlato solo una volta, se non avesse avuto questioni importanti di cui discutere, non sarebbe apparso.


"Sua maestà l'antenato!"


Il Sacro Figlio di Zaohua cadde in ginocchio con fare riverente mentre l'immagine di un uomo di mezz'età appariva nella proiezione del cristallo.


Il Sovrano dei Saggi si incupì: "Circa un terzo della carne e del sangue di Fame impiantata nei discepoli è stato perso!"


Il Sacro Figlio di Zaohua sussultò. Un terzo?


Questo significava che sette od otto discepoli del Palazzo Celeste di Zaohua erano morti!


Erano perdite considerevoli!


Il Palazzo Celeste di Zaohua aveva investito un'enorme quantità di risorse, di tempo ed energia per crescere ognuno di questi discepoli. La loro forza dovrebbe superare di gran lunga la media rispetto agli altri sfidanti, come potevano esserne morti così tanti?!


"Quando... sono morti?" Chiese preoccupato il Sacro Figlio di Zaohua. Non temeva che morissero, ma che non potessero riportare indietro la reliquia demoniaca.


"Dovrebbe essere circa durante la fine della quarta prova. Poi hanno continuato a morire e il carne e il sangue di Fame è sparito gradualmente... in altre parole, sono morti uno dopo l'altro..."


Il Sovrano dei Saggi poteva solo sentire la presenza o la distruzione della carne e del sangue di Fame.


Ciò che stava percependo era la carne e il sangue di Fame che veniva raffinata costantemente nella pancia del piccolo drago nero.


A volte la assimilava lentamente, a volte velocemente. Ma alla fine ne aveva processata circa un terzo. Questo aveva lasciato perplesso il Sovrano dei Saggi Zaohua.


"La reliquia demoniaca è sepolta nelle profondità del quarto piano. Secondo ciò che ha sentito su maestà l'antenato, la carne e il sangue di Fame sono iniziate a scomparire proprio quando i discepoli hanno ottenuto la reliquia demoniaca! Per quanto riguarda gli altri morti, dovrebbe essere stato a causa del quinto piano..."


Il Sacro Figlio di Zaohua si accigliò. Era la spiegazione più ragionevole alla fine.


Non importava quanto fossero pieni di immaginazione, non avrebbero mai potuto intuire cos'era successo davvero da queste pochissime informazioni.


Il Sovrano dei Saggi mostrò un'espressione fredda e cupa. In effetti era possibile morire affrontando il Ghiaccio Polare e l'Inferno Immortale.


Allora avevano ordinato a quei discepoli di dare la priorità alla reliquia demoniaca; se fosse stato necessario, avrebbero potuto abbandonare la prova finale.


Non sarebbero dovuti entrare nel quinto piano per evitare ogni possibile incidente e di perdere la reliquia demoniaca. Che avessero ignorato questi ordini?


Il Sacro Figlio di Zaohua si inginocchiò di nuovo a terra. "Non li ho disciplinati a sufficienza. Dopo qualche ora usciranno dalla prova finale e sicuramente li punirò secondo le regole del Palazzo Celeste!"


"Dovresti proprio sperare che siano riusciti a riportare indietro la reliquia demoniaca... ora vai!"


L'immagine del Sovrano dei Saggi Zaohua scomparì. Le sue ultime parole lasciarono un'atmosfera gelida. Il Sacro Figlio di Zaohua mostrò un'espressione scontenta.


Anche se le notizie portate dal sovrano lo avevano fatto irritare, almeno gli avevano dato qualche prova. Tra la fine del quarto e l'inizio del quinto piano, la maggior parte dei discepoli del Palazzo Celeste di Zaohua erano sopravvissuti. In tal caso, allora le possibilità che avessero recuperato la reliquia demoniaca erano quasi assicurate.


Dopotutto il Sacro Figlio di Zaohua aveva fiducia nella legione che aveva creato. Era sicuro che nessun altro sfidante sarebbe riuscito a sconfiggerli. In effetti quei venti discepoli avrebbero potuto annientare tutti gli altri talenti se fosse stato necessario!


Pensando a questo, il Sacro Figlio di Zaohua si rilassò un po'. Si rimise le mani dietro la schiena e volò verso l'alto. Un momento dopo la carne e il sangue di Fame si contorsero, formando un tunnel che gli permise di uscire.


<em>Rumble rumble rumble!</em>


Il Mare Asura si divise e un'enorme quantità d'acqua formò delle cascate. L'enorme corpo di Fame emerse dal mare. Il Sacro Figlio di Zaohua era sopra la sfera di carne con le braccia incrociate dietro la schiena, emanava un'aura eroica e audace.


Una donna elegante a piedi nudi che indossava un lungo abito blu rimaneva ad aspettare a bordo di un loto. Gettò un'occhiata verso il Sacro Figlio di Zaohua, il suo sguardo era gelido e arrogante.


Questa donna era la discepola diretta della Regina Divina Piaoyu, Fata Loto Blu.


'avventura della montagna di Piaoyu era stata condotta da lei. Anche se il suo aspetto non era straordinario, il suo temperamento era etereo, dando una sensazione elusiva e inviolabile.


La Montagna di Piaoyu e il Palazzo Celeste di Zaohua stavano dalla stessa parte, ma c'era una forte competizione tra i due Sect. Nemmeno il Sacro Figlio di Zaohua e Fata Loto Blu erano in buoni rapporti.


Ognuno dei due era un membro d'élite della sua organizzazione ed era anche uno delle quattro meraviglie dei saggi. Non potevano che competere tra di loro.


"Eheh! Sembra che Fata Loto Blu riponga molta fiducia nei discepoli della montagna di Piaoyu."


Il Sacro Figlio di Zaohua volò in alto nel cielo. Era a dieci piedi d'altezza in più rispetto a Fata Loto Blu. Questo lo mise in una posizione di superiorità e la guardò dall'alto con disprezzo.


"Nessuno può competere con venti discepoli del Palazzo Celeste di Zaohua. Sembra che vogliate ottenere ogni vantaggio nella prova finale!"


Fata Loto Blu non voleva essere da meno. Il Sacro Figlio di Zaohua fece un sorrisetto: "Non oserei dire che abbiamo ottenuto ogni vantaggio, ma temo che otterremo un risultato superiore a quello di tutti gli altri sfidanti..."


I presenti sentirono le sue parole criptiche, però sembrava solo uno scambio di provocazioni tra due membri d'élite. Ma solo il Sacro Figlio di Zaohua sapeva di aver abbassato di gran lunga il valore della reliquia demoniaca. Non voleva che i loro tesori destassero la cupidigia degli altri. Nascondere la verità in piena vista avrebbe reso ancora più difficile capire quanto erano stati grandiosi i risultati del Palazzo Celeste di Zaohua.


Vedendo l'espressione incredula di Fata Loto Blu, il Sacro Figlio di Zaohua sogghignò con sdegno senza degnarsi più di discutere con lei.


Anche solo due terzi dei discepoli del Palazzo Celeste di Zaohua avrebbero ottenuto un risultato considerevole. Secondo le informazioni del Sovrano dei Saggi, queste persone dovevano essere entrate nel quinto piano. Anche se era una violazione degli ordini, avrebbero raggiunto una percentuale di completamento più alta. Questo avrebbe fatto guadagnare una gloria ancora più elevata al Sacro Figlio di Zaohua.


Tra la folla, alcuni iniziarono a mormorare con invidia e rabbia: "Questi tipi della razza dei saggi credono che la Strada Asura sia il loro regno..."


"Fratello Long Cheng, ho sentito che il tuo regno di Vuoto Divino ha fatto abbastanza preparativi stavolta. Se non altro dovrebbero esserci tre o quattro discepoli che hanno superato il 70% e forse qualcuno perfino il 75%."


Il regno di Vuoto Divino era una delle due organizzazioni di Vere Divinità della Strada Asura interna ed erano davvero potenti. Normalmente i Sect di Empirei invidiavano il regno di Vuoto Divino ma ora, a causa delle vanterie della razza dei saggi, molte organizzazioni della Strada Asura desideravano che il regno di Vuoto Divino facesse del suo meglio e battesse questi stranieri."


"75% è l'obiettivo, ma... quasi nessuno di loro può raggiungerlo. Il quinto piano è il loro obiettivo e dovrebbero ottenere un po' più di punti come bonus..."


L'uomo di nome Long Cheng era ad un passo dallo stadio di Empireo e guidava il gruppo del regno di Vuoto Divino. Mentre parlava, i suoi folti baffi tremavano. La comparsa dei saggi dall'esterno aveva destato lo spirito vigoroso e competitivo del regno di Vuoto Divino e aveva intenzione di fare di tutto per competere con loro. Long Cheng poteva essere stato modesto, ma in realtà aspettava con impazienza di sentire i risultati.


"Quinto livello... impressionante! Quello è un piano pericoloso, ma i suoi discepoli sono incredibilmente capaci. Se lavoreranno insieme sono sicuro che potranno ottenere qualche risultato!"


Lodarono altri Sect. Quando i discepoli di un Sect entravano in formazione da battaglia, la loro forza combattiva si sarebbe moltiplicata. Un gruppo di discepoli che si coalizzava contro il guardiano avrebbe potuto almeno ferirlo un po' anche se non avrebbe potuto ucciderlo. Così avrebbero accumulato un po' più di punti.


In quel momento apparì un enorme vortice nel Mare Asura. Un'entrata gigantesca apparì sulla superficie, inghiottendo l'acqua come le fauci di una bestia titanica!


La prova finale si era aperta!


Tutti gli sfidanti sarebbero stati teletrasportati fuori in un'area circostante di cento chilometri. Poi si sarebbero radunati sulle piattaforme.


Era il momento di capire che risultati avevano ottenuto questi giovani membri d'élite!
                                


                                



