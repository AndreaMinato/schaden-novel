---
weight: 1986
title: Capitolo 1986 – Raffinare la Reliquia Demoniaca
pubDate: 2025-12-15T08:37:10.479Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (2 Matteo + 6 Fabio), 0/5
-Schadenfreude</em>


Una Vera Divinità poteva viaggiare molto velocemente in un universo, specialmente se fosse stato piccolo come quello della Strada Asura.


Per un po' l'atmosfera divenne strana e tesa.


Si erano radunati tutti attorno al regno di Vuoto Divino, ma nessuno aveva attaccato.


Il tempo passò lentamente. Il Sacro Figlio di Zaohua era incredibilmente infuriato. Non aveva idea di come avrebbe spiegato cos'era successo a suo padre.


"Dirò anche questo. Anche se volete cercare l'osso nero, non è più nelle mani dei miei discepoli. Al quarto piano è già scappato sottoterra ed è scomparso da tempo. Se non mi credete, sentitevi liberi di sondare qualsiasi anello spaziale dei nostri discepoli. Se scoprirete qualcosa che desiderate, potrete portarla via e il mio regno non batterà nemmeno ciglio!"


Spiegò Long Cheng, facendosi coraggio.


Il suo regno era un'organizzazione di Vere Divinità, così normalmente non si sarebbe disturbato a dare spiegazioni del genere. Ma questa questione era troppo importante. Secondo ciò che gli avevano riferito i suoi discepoli, tutto questo doveva essere stato parte del piano predisposto dal Palazzo Celeste di Zaohua, ma poi era capitato un incidente e avevano tutti fallito.


Il regno di Vuoto Divino non poteva che mostrare cautela quando si parlava del Palazzo Celeste di Zaohua. Erano una grande organizzazione che nessuno nei 33 Cieli sarebbe stato disposto ad offendere.


Long Cheng gettò un'occhiata verso il Sacro Figlio di Zaohua. Questo evento bizzarro superava completamente ogni sua immaginazione.


"Che utilità c'è nel cercare i vostri anelli spaziali... si possono usare cento metodi diversi per nascondere un piccolo osso in modo che nessuno possa trovarlo..."


Mormorò in modo risentito un saggio. Per un coltivare era fin troppo facile nascondere degli oggetti. Ad esempio potevano celare ciò che desideravano in una distorsione dello spazio in una certa posizione che conoscevano solo loro senza aver bisogno di portare con sé l'oggetto. Nemmeno una Vera Divinità avrebbe potuto individuarlo.


Long Cheng era proprio in difficoltà. Anche se provava amarezza, non poteva fare nulla.


L'atmosfera sopra il Mare Asura divenne sempre più tesa e cupa. Nessuno parlava. Si sentiva solo il rumore del vento e delle onde che si infrangevano contro le colonne delle piattaforme.


Alcuni sospettavano che l'Imperatore Spirituale Vuoto Divino fosse già arrivato, ma non avesse rivelato la sua presenza.


Con una Vera Divinità qui, non avrebbero potuto fare nulla. Forse la reliquia demoniaca era già nelle sue mani.


"Ce ne andiamo!"


Alcuni Sect della Strada Asura iniziarono a ritirarsi.


Per quanto riguardava il Sacro Figlio di Zaohua, non se ne andò. Guardò Long Cheng e si fece coraggio. Decise di trasmettere le notizie di ciò che era accaduto al suo sovrano...


.....


Mentre il vento e le nuvole si agitavano sopra il Mare Asura, Lin Ming era rimasto nel settimo piano della prova finale. La sua prova sarebbe continuata per molto tempo. Percepire il Sutra Asura avrebbe richiesto un'immensa quantità di tempo e doveva anche raffinare la reliquia demoniaca.


Lin Ming passeggiava lentamente nel cielo stellato e sconfinato, la sua forma si mischiava con il caos attorno.


Le leggi dello spazio e del tempo sembravano perdere ogni effetto sul suo corpo. Attraversò facilmente pianeti e stelle come se fossero fiumi o montagne.


Anche se la sua andatura sembrava lenta, ogni suo passo gli faceva attraversare 10.000 chilometri.


Il suo obiettivo era la regione più centrale di questo spazio.


Alla fine, dopo un bastoncino di incenso di tempo, ci arrivò.


Qui si sedette, avvolgendosi con l'oscurità inesauribile.


In quel momento gli astri sembravano morti e solitari, sull'orlo dell'annientamento, brillarono con la luce più abbagliante.


Alla fine questo bagliore incredibilmente potente e vibrante si condensò in una fornace trasparente che era grande quanto una montagna.


Vaste quantità di energia caotica vorticarono nella fornace, portando leggi del cielo e della terra che la stabilizzarono.


Così Lin Ming si sedette nel punto più centrale di questa fornace composta da luce.


Le figure di due vecchia apparirono lentamente di fronte a Lin Ming.


Erano i guardiani di questo mondo: Chiaro e Inchiostro.


"Assorbire la reliquia demoniaca è incredibilmente pericolosa. Questo perché quando la forza dell'abissale ucciso dal Grande Lord era una Vera Divinità di massimo livello! Il suo corpo è stato raffinato, lasciando solo una porzione della sua essenza. Anche se questa essenza è stata sigillata e soppressa nella prova finale per dieci miliardi di anni, e gran parte della sua energia demoniaca si è indebolita, la tua coltivazione è troppo bassa. Sarà enormemente impegnativo per il tuo corpo. C'è il rischio che tu esploda a causa di questa energia, uccidendoti."


Avvertì lentamente Inchiostro, vedendo che Lin Ming era seduto nel vuoto.


"Così abbiamo preparato questa fornace del Vuoto della Galassia per te. Prendendo in prestito il potere di una galassia, può reprimere il potere della reliquia demoniaca."


Stavolta era stato Chiaro a parlare.


"La fornace del Vuoto della Galassia?"


Lin Ming sussultò. Questo tipo di eredità non era così nota, ma mentre stava esaminando gli antichi testi della razza degli dei primordiali, aveva visto delle note riguardo alla fornace del Vuoto della Galassia.


La fornace del Vuoto della Galassia non era uno strumento magico, ma una tecnica segreta che combinava una tecnica di coltivazione e una formazione.


Uno o anche dieci miliardi di anni fa questa eredità era stata creata da uno dei discendenti del maestro della Strada Asura. Quel coltivatore è stato un granmaestro di formazioni e di alchimia della razza degli dei primordiali.


Questo esperto poteva usare la tecnica segreta della fornace del Vuoto della Galassia per raffinare pillole senza avere bisogno di una fornace o del fuoco. Invece poteva raffinare pillole sfruttando il vasto potere del cielo. Poteva anche usare l'energia delle stelle e dell'universo per controllare e raffinare il corpo. Gli effetti e le funzioni di questa tecnica erano straordinari.


Tuttavia, per creare questa formazione e iniziare a burciare il potere delle stelle attorno, bisognava consumare una grande quantità di vitalità del sangue. Inoltre bisognava dedurre i segreti dei cambiamenti nel cielo. Per questo attivare la fornace del Vuoto della Galassia era estremamente difficile.


Questa eredità era scomparsa da tempo tra la razza degli dei primordiali. Erano registrate solo delle descrizioni superficiali al riguardo. Lin Ming non si sarebbe mai aspettato di vederla con i propri occhi.


"Mi siete davvero di grande aiuto." Disse con sincerità Lin Ming.


Lin Ming non sapeva cosa aveva pianificato il maestro della Strada Asura quando aveva creato il suo piano, ma a giudicare dal loro atteggiamento, i due guardiani lo consideravano un successore del loro signore. Per aiutarlo ad allenarsi avrebbero speso una grande quantità di tempo ed energia.


"A parte la fornace del Vuoto della Galassia, abbiamo alcuni materiali celesti. Prima posa la reliquia demoniaca nella fornace per bollirla. Una volta che questi materiali celesti si saranno mischiati al potere della reliquia, si potrà usare il succo spirituale per temprare il tuo corpo. Questo ridurrà la natura demoniaca della reliquia e ti aiuterà ad assorbirla e a raffinarla..." Mentre parlava, Chiaro iniziò a lanciare ogni sorta di materiale preziosissimo nella fornace del Vuoto della Galassia.


Un Abissale era difficile da domare, sia da vivo che da morto.


In passato, l'Empireo Primordius si era impossessato del corpo di un Abissale e aveva assimilato la sua anima, riducendosi in un demone.


E il Sovrano dei Saggi doveva contare sulla Perla primordiale per controllare il corpo di Fame.


Così Inchiostro e Chiaro avevano preso ogni precauzione possibile per aiutare Lin Ming. Volevano che fosse tutto perfetto e nulla andasse storto.


Alcune erbe gialle e all'apparenza secche che stavano finendo nella fornace emisero il ruggito di un Vero Drago. Esplosero con il potere delle stelle, trasformandosi in scie di energia sacra e limpida.


Vennero incluse anche alcune strane pile di terra che iniziarono ad emanare una luce accecante mentre venivano stimolate dal potere delle stelle. La terra iniziò a crescere, diventando pesante come un continente e avvolse Lin Ming formando un'armatura marrone. In quell'istante Lin Ming ebbe la sensazione di avere un corpo indistruttibile come un diamante.


Pillole rotte furono lanciate nella fornace. In mezzo al caos, riecheggiarono dei suoni celestiali. Nell'aria si poteva distinguere il contorno di un re divino che si sedeva, gli immortali cantilenavano al suo fianco mentre una densa fragranza medicinale aleggiava nell'atmosfera.


Uno dopo l'altro, innumerevoli preziosi materiali furono gettati nella fornace dove si trovava Lin Ming, scontrandosi con la reliquia demoniaca nera come la giada.


L'osso era un enorme vortice al centro della fornace. Dopo fragorose esplosioni, si formò dell'energia del sangue nera come la pece che si combinò con lo strano succo formato da tutti i materiali celesti.


Poi questo succo iniziò a gorgogliare come acqua che bollica, scintillando di nero. Anche l'energia sacra al suo interno fu macchiata dall'energia demoniaca e si tinse di nero.


Quando quel succo che era stato macchiato dalla reliquia demoniaca toccò la sua pelle, Lin Ming tremò. Poteva sentire la forza terrificante al suo interno. Era pieno del destino del Grande Dao e percorreva il suo corpo mentre cercava disperatamente di scavare nella sua carne.
la sensazione che innumerevoli giganti lo stessero colpendo con martelli di ferro.


Alcuni dei suoi punti di agopuntura divennero ancora più stabili e funzionali, capaci di accomodare una forza superiore.


Il suo fisico era già perfetto come un diamante vajra, ma sotto questo continuo impatto si rafforzò ancora di più...


<em>'Grandioso.'</em> Pensò rallegrandosi Lin Ming. Dopo aver allenato per così tanto tempo il suo fisico, era già arrivato al picco e non era riuscito più a fare progressi. Anche il minimo miglioramento avrebbe portato grandi sofferenze e difficoltà a questo punto.


Se avesse potuto superare queste difficoltà, allora il suo fisico sarebbe arrivato ad un nuovo livello. Era un'impresa quasi impossibile, ma oggi vedeva un filo di speranza!


"Xiaohei, unisciti a me!"


Lin Ming non si dimenticò del piccolo drago nero. Il potere nella reliquia era troppo formidabile. Visto che il demone era potente quanto una Vera Divinità di massimo livello, anche dopo la sua morte sarebbe stato impossibile per Lin Ming assorbirla da solo.


Nemmeno con il piccolo drago avrebbe potuto assorbire tutta questa energia.


<em>Hou! Hou! Hou!</em>


Il piccolo drago nero che stava raffinando la carne e il sangue di Fame emise un ululato contento. Si lanciò sul succo medicinale in costante aumento e bevve con esuberanza il succo nero.


In quanto Bestia Divina, aveva una spiritualità estremamente elevata e il suo fisico era resistente come ferro divino. Le normali medicine della trasformazione del corpo non avrebbero avuto nessun effetto sul piccolo drago nero e avrebbe potuto mangiarle come riso senza ottenere nulla. Ma quando divorava questo succo nero, si era sentito pieno anche se ne aveva bevuto solo un po'.


Il piccolo drago nero iniziò a ruttare e il suo viso divenne rosso, come se fosse ubriaco.


E luce incredibile iniziò a brillare dalla sua pelle, dai suoi punti di agopuntura, dalla sua carne, dal suo sangue, avvolgendo il piccolo drago nero.


"Il calderone del Vuoto della Galassia e questo succo spirituale... al mio attuale livello, dovrei poter inghiottire circa il 20% della forza della reliquia..."


Quando Lin Ming era nella fornace del Vuoto della Galassia, stava riflettendo  costantemente sulle conseguenze nell'inghiottire la reliquia demoniaca. Questa era la conclusione a cui era arrivato.


Tuttavia era ben consapevole che per ottenere una forza superiore doveva superare i suoi limiti. Per quanto riguardava raffinarla interamente, nessuno sapeva cosa sarebbe successo.
                                


                                



