---
weight: 19880
title: Capitolo 1988 – Palazzo del Dao della Vita Natale
pubDate: 2025-12-15T08:37:10.480Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (0 Matteo + 6 Fabio), 0/5
-Schadenfreude</em>


Secondo le informazioni ottenute dalla razza degli dei primordiali, nell'antichità molti esperti avevano ipotizzato che gli abissali non provenissero dai 33 Cieli.


Vivevano nell'Abisso Oscuro e quel posto pareva indipendente dai 33 Cieli.


Era una terra misteriosa. Nessuno sapeva quanto fosse grande o dove conducesse.


Lì le leggi erano diverse da quelle dei 33 Cieli. Il potere degli abissali era diverso da quello dei praticanti di arti marziali dei 33 Cieli.


Questo rendeva anche le creature intelligenti dei 33 Cieli i loro nemici mortali innati. Quando catturavano un abissale, non riuscivano a domarlo, né ad impossessarsi del suo corpo senza subìre gravi conseguenze. Gli abissali invece, una volta che catturavano una forma di vita intelligente, la divoravano.


Ora il metodo che Lin Ming stava usando per raffinare questa reliquia demoniaca non era simile ad un processo di possessione, ma c'erano delle sochilometrinze! Avrebbe dovuto sconfiggere la volontà dell'abissale!


Il vantaggio di Lin Ming era che non doveva fondersi con il suo spirito, né usare il suo corpo.


Era un processo incredibilmente pericoloso. Se avesse commesso il minimo errore, Lin Ming sarebbe stato controllato dal potere demoniaco e si sarebbe trasformato in un essere mezzo uomo e mezzo demone.


Il tempo passò, un minuto alla volta. Il piccolo drago nero si destò dal suo sonno profondo. Guardò Lin Ming che si stava trasformando costantemente con curiosità e preoccupazione.


Lin Ming in pratica stava aggiungendo una metamorfosi demoniaca alle sue fondamenta della trasformazione Asura. Un'armatura d'ossa nera avvolse il suo corpo e la sua spina dorsale iniziò a sporgere, formando degli enormi spuntoni. Le punte dal collo in giù stavano diventando sempre più lunghe e letali. I muscoli delle sue braccia si gonfiarono e assochilometrivano a della pietra nera e delle lame d'osso emersero dai suoi gomiti come quelle dell'Empireo Primordius.


<em>Roar!</em>


Lin Ming ruggì. I suoi ruggiti selvaggi fecero tremare il vuoto e squarciarono perfino la luce stellare nella fornace del Vuoto della Galassia.


Gli occhi di Lin Ming erano iniettati di sangue. Riflettevano solo pozze di sangue infernali e in questo abisso dimoravano demoni che massacravano degli esperti, li facevano a pezzi e divoravano la loro carne.


Questa scena continuò per un'ora. I capelli di Lin Ming erano scompigliati, sembrava che si fosse già trasformato in un demone.


Durante questo periodo, Chiaro e Inchiostro erano agitati e tesi. I loro sguardi erano concentrati su Lin Ming, notando ogni piccolo cambiamento che stava avvenendo in lui. Erano sempre più scioccati.


"È passato così tanto tempo eppure non è tornata la lucidità nel suo sguardo. Sembra che stia combattendo contro la volontà dell'abissale nel suo mare spirituale..."


"Il ragazzo era tropo sicuro di sé. Non ha voluto raffinare lentamente la forza della reliquia demoniaca in pura energia primaria per poi assorbirla gradualmente come abbiamo suggerito noi. Ha cercato di domare direttamente questa forza e di renderla sua. Anche se questa è la volontà di un abissale morto dieci miliardi di anni fa, volerla controllare è praticamente impossibile!"


"Normalmente è impossibile per un essere umano controllare la volontà di un demone. Anche se il ragazzo ne ha soppresso temporaneamente la forza, quella volontà sopravviverà comunque frammentata nel suo corpo. Non appena si indebolirà, la volontà dell'abissale si scatenerà e tenterà di invadere e controllare il suo mare spirituale. Se accadesse ci sarebbero conseguenze inimmaginabili..."


I due vecchi si accigliarono mentre passava sempre più tempo. Erano estremamente preoccupati. Lin Ming non poteva nemmeno domare temporaneamente il potere demoniaco. Se fosse trascorso troppo tempo e Lin Ming avesse esaurito la sua forza spirituale, allora ci sarebbe stato il rischio che il suo mare spirituale cadesse in mano del nemico!


I due vecchi erano incerti, discutevano se fosse il caso o no di aiutare Lin Ming con la loro volontà senza badare alle conseguenze. In quel momento però una delle nove stelle che brillavano nel cielo iniziò ad emanare una radiosa luce rossa!


Questo astro sembrava macchiato di sangue, era così cremisi da essere inguardabile.


"Questo..."


I due vecchi sussultarono. Prima di poter rispondere, questa luce accecante emanò un raggio rosso. Il raggio era spesso solo un piede, ma attraversò all'istante diecimila chilometri e si precipitò verso il basso!


Pareva che una divinità avesse lanciato la sua spada cremisi, distruggendo il cielo stellato!


Questo bagliore trafisse la parte destra del petto di Lin Ming, proprio dov'era il suo cuore.


All'improvviso le tiranniche fluttuazioni di energia si calmarono. I crepitii esplosivi dei muscoli di Lin Ming si attenuarono, tutto divenne così silenzioso che si sarebbe potuto sentire cadere uno spillo. Il corpo mortale di Lin Ming si levò sopra la fornace del Vuoto della Galassia e fluttuò al cielo.


La luce rossa lo stava rivitalizzando.


<em>Thump! Thump!</em>


Riecheggiò il suono di un battito cardiaco.


Il suo ritmo era potente e stabile, come quello del cuore dell'Empireo Primordius che un tempo batteva nella tomba dell'Antico Abisso Demoniaco!


Se un Re del Mondo si fosse avvicinato e avesse sentito questo rumore, avrebbe sentito una forza traente sulla sua vitalità, ogni goccia del suo sangue sarebbe entrata in risonanza con questo suono, come se desiderasse liberarsi dalla sua carne!


Questo era il battito cardiaco di Lin Ming!


Nonostante il suo fisico avesse raggiunto un livello elevatissimo in questi ultimi anni, il suo battito cardiaco non era mai stato così potente. Questo significava che la sua vitalità aveva raggiunto un livello inconcepibile, non inferiore a quello raggiunto dall'Empireo Primordius in passato!


"Questo ragazzo ha aperto di nuovo le Nove Stelle del Palazzo del Dao?"


Chiaro e Inchiostro si scambiarono un'occhiata e poi fissarono la stella rossa. Questi due vecchi erano ben informati sui metodi di coltivazione delle varie razze e sui 33 Dao Celesti. Naturalmente capivano cos'erano le Nove Stelle del Palazzo del Dao.


Quella stella rosso sangue nel cielo si chiamava Porta del Titano e corrispondeva al Palazzo della Vita Natale che era localizzato nel cuore.


Il Palazzo della Vita Natale aveva un potere vitale infinito. Attivandolo, la comprensione di un coltivatore del potere vitale si sarebbe approfondito e le sue capacità di rigenerazione avrebbe raggiunto il picco assoluto. Una manifestazione di questa abilità sarebbe stato poter far ricrescere gli arti e gli organi che erano stati tagliati e distrutti.


Quando un normale coltivatore dell'essenza di alto livello, avrebbe potuto rigenerare un arto perso con abbastanza riposo e cura.


Ma il braccio rigenerato sarebbe stato mortale.


Il corpo mortale di un esperto doveva attraversare lo stadio della Pulsazione e poi superare lo stadio Xiantian, dove avrebbe eliminato le impurità. Poi avrebbe attraversato i nove stadi della Distruzione e lo avrebbe trasformato in un corpo spirituale. Dopodiché le Nove Trasformazioni Celesti avrebbero permesso al suo fisico di evolversi ulteriormente. Alla fine ogni pollice della sua carne e del suo sangue sarebbero diventati straordinari.


Ma le loro abilità sarebbero state compromesse di gran lunga se le avesse usate con un corpo che non era stato temprato da energia primaria.


Per rigenerarlo avrebbero avuto bisogno di un'enorme quantità di tempo ed energia. Questo era anche il motivo per cui i progressi di Tian Mingzi verso lo stadio di Empireo si erano interrotti dopo che aveva perso il braccio ed era anche il motivo per cui aveva provato un profondo odio nei confronti di Lin Ming.


All'inizio anche Lin Ming era sottoposto a questo limite. Ma ora che aveva aperto il palazzo del Dao della Vita Natale, la situazione sarebbe cambiata. Le leggi del palazzo della Vita Natale si sarebbero impresse profondamente in ogni parte della carne e del sangue di Lin Ming. I suoi organi distrutti, i suoi arti tagliati, tutto questo poteva ritornare pura energia vitale che sarebbe rientrata nel suo corpo e avrebbe rigenerato ciò che aveva perso, senza nessuna differenza rispetto all'originale.


Anche se gli arti persi fossero stati raffinati dagli altri, quelli nuovi avrebbero ricevuto l'energia redistribuita dal corpo e non avrebbe avuto nessun effetto sulla sua forza.


Il tempo passò. Negli occhi di Lin Ming che riflettevano una pozza infernale iniziarono a colare rivoli di sangue. La Porta del Titano nel cielo si trasformò in ondate di energia che cadevano come una cascata, convergendo nel suo corpo.


Il Lin Ming trasformato si tinse di rosso brillante, come se fosse uscito da una pozza di sangue!


"Questo ragazzo, ha davvero usato il potere demoniaco per aprire il palazzo del Dao della Vita Natale!"


"Il potere demoniaco si è fuso nel suo corpo. Non teme davvero che la volontà dell'abissale si rivolti in futuro nel caso il suo mare spirituale si indebolisca?"


Chiaro e Inchiostro erano preoccupati. In quel momento però, sotto la luce della Fornace del Vuoto della Galassia, avvenne una scena che stravolse le sue aspettative.


Lin Ming indossava un'armatura da battaglia rossa. Fluttuava nel cielo mentre fronteggiava un enorme fantasma demoniaco. La proiezione del mostro era estremamente sfocata, ma emanava un'aura potente e scioccante.


Questa era la volontà dell'abissale che risiedeva nella reliquia demoniaca.


Anche se era stata sigillata e soppressa per dieci miliardi di anni, la volontà residua dell'abissale superava quella della maggior parte degli Empirei. Aveva mantenuto il suo istinto di divorare ogni cosa.


"Dammi la tua forza."


Di fronte alla pressione di questa volontà demoniaca, l'espressione di Lin Ming rimase calma e composta, come se stesse sentendo solo una calma brezza primaverile.


"Jejejejeje!"


La volontà demoniaca rise fragorosamente: "Sei davvero forte! Non posso distruggere il tuo mare spirituale adesso, così ti darò in prestito la mia forza. Ma il prezzo sarà molto alto, temo che non te lo potrai permettere, jejejejeje!"


"Oh, un prezzo?" Lin Ming sorrise con derisione.


"Ti darò in prestito la mia forza e tu mi lascerai usare il tuo corpo come compenso! Il tuo corpo mortale è stato temprato proprio bene!"


Il fantasma rise con fare rauco. Non poteva fare nulla a Lin Ming, ma sapeva che nemmeno Lin Ming poteva attaccarlo. Finché fosse rimasto in agguato nel suo mare spirituale, un giorno sarebbe arrivato un momento di debolezza. Allora avrebbe tentato di nuovo di invadere il suo corpo, non gli sarebbe importato di diventare un ibrido metà uomo e metà demone.


Mentre il fantasma stava facendo i suoi piani, il suo sorriso si irrigidì.


Lin Ming stese la mano destra, sul suo palmo c'era un buco nero.


L'artefatto roteò lentamente, sembrava che attirasse ogni forma di vita a sé.


"Quello... quello è..."


Le pupille del fantasma si rimpicciolirono.


Ormai però un'enorme tempesta spirituale nera era spuntata nel mare spirituale di Lin Ming. Il fantasma ululò miserabilmente mentre veniva risucchiato dalla tempesta!


"Ahhhhh!!"


Il fantasma ululò con agonia e sofferenza. La sua espressione era sfigurata dal dolore. Questa tempesta era troppo terrificante e la sua volontà residua non poteva resistervi.


<em>Bang bang bang!</em>


Il fantasma esplose. Una volta che la sua volontà si spezzo, i frammenti non riuscirono a sopportare l'impatto della tempesta. Tutto scoppiò svanendo completamente!


"Le mie scuse, ma non ho intenzione di lasciare sopravvivere nemmeno una parte della tua volontà residua."


Lin Ming mise da parte il Cubo Magico. Solo con il suo asso nella manica avrebbe osato assorbire il potere demoniaco.
                                


                                



