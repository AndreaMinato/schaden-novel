---
weight: 19900
title: Capitolo 1990 - L'Imperatore dei Saggi Infuriato
pubDate: 2025-12-15T08:37:10.480Z
tags:
    - mw
---


<em>Capitolo sponsorizzato, ringraziamo Fabio!
4 capitoli in coda (4 Fabio), 0/5
-Schadenfreude</em>


Mentre Lin Ming si stava impegnando a coltivare nel settimo piano, si stava scatenando un grande trambusto nella Strada Asura!


Questa tempesta avrebbe coinvolto molte grandi organizzazioni. Figuriamoci organizzazioni di Empirei, erano presenti quattro Sect di Vere Divinità.


Due provenivano dalla Strada Asura, i Regni di Vuoto Divino e dell'Unione Celeste, e le altre dai 33 Cieli, il Palazzo Celeste di Zaohua e la Montagna di Piaoyu.


In quel momento il Sacro Figlio di Zaohua era inginocchiato nelle profondità del palazzo della setta, teneva la testa così bassa da raggiungere le gambe. Non osava nemmeno respirare troppo forte.


Prima si era vantato come la Legione di Fame che aveva allenato avrebbe completato la missione alla perfezione e sarebbe tornata sana e salva, aveva detto che sarebbe stato disposto a subìre ogni tipo di punizione nel caso avesse fallito. Ma in un batter d'occhio la Legione di Fame era stata annientata e il Sacro Figlio aveva fallito disastrosamente.


Il Sacro Figlio di Zaohua aveva portato una persona con sé. Il prigioniero tremava mentre si ricordava di come aveva detto "la reliquia è scomparsa e visto che i discepoli del Palazzo Celeste di Zaohua sono stati puniti dalle leggi della Strada Asura, non torneranno". Anche solo pensare di aver detto queste parole lo infiacchivano.


Il Sacro Figlio di Zaohua un tempo orgoglioso e arrogante ora giaceva umilmente a terra, non era diverso da un cane.


"Questa... questa persona... l'ho portata dalla S-Strada Asura. È... è un praticante di arti marziali della Strada Asura che è entrato nella prova finale e ha assistito alla battaglia..."


Il prigioniero che il Sacro Figlio di Zaohua aveva riportato era un giovane sfidante della Strada Asura. I movimenti e la coltivazione di quella persona erano stati sigillati e ora poteva solo battere gli occhi; non poteva nemmeno parlare. In quel momento stava osservando con rabbia il Sacro Figlio di Zaohua e rivolgeva occhiate spaventate nella direzione in cui stava guardando il Sacro Figlio di Zaohua. Sapeva che nell'oscurità c'era un demone che avrebbe deciso il suo destino.


Questo prigioniero non aveva famiglia, né un Sect, e aveva contato solo sulle sue capacità e sul suo destino per ottenere l'occasione fortunata che aveva per arrivare fino a questo punto. Ma non avrebbe mai pensato che sarebbe stato catturato dal Sacro Figlio di Zaohua non appena avesse lasciato la prova finale. Ridicolo. Un tempo aveva pensato di essere un genio dal grande destino, ma di fronte a questo super Sect, era debole e inutile come una formica.


Senza un Sect o una famiglia, senza nessuna organizzazione a sostenerlo, sarebbe morto qui senza che nessuno lo sapesse. Questo pensiero lo riempì di disperazione.


Sua maestà l'antenato, se desidera confermare qualcosa, potrà interrogarlo..."


Il Sacro Figlio di Zaohua spinse questo sfortunato coltivatore errante a terra. Era colto dal panico, ma la sola risposta che ricevette fu un profondo silenzio. Il Sovrano dei Saggi non disse una sola parola. Questo spaventò ancora di più il Sacro Figlio, che iniziò a tremare.


<em>Woosh!</em>


Ci fu un'eruzione terrificante improvvisa.


Decine di tentacoli rosso sangue sfrecciarono come coni appuntiti verso il prigioniero e anche verso il Sacro Figlio!


"Ahh!"


Il Sacro Figlio di Zaohua urlò di dolore. Aveva ricevuto oltre una decina di ferite e il prigioniero vomitò sangue mentre era sull'orlo della morte!


Una mano rosso sangue si estese dall'oscurità e si sporse direttamente verso la testa del prigioniero.


Il praticante di arti marziali si dimenò, strabuzzando gli occhi. Aveva la sensazione che migliaia di vermi stessero scavando nella sua testa, il dolore era così intenso che desiderava potersi scavare via il cervello.


Questa sorta di sofferenza durò solo per diversi respiri di tempo, ma per il prigioniero fu indescrivibilmente doloroso.


Poi i tentacoli rossi si ritirarono lentamente insieme alla grande mano. Il prigioniero cadde a terra come una pila di carne marcia. Sangue colava dal suo cadavere, non mostrava più il minimo segno di vita.


Il Sovrano dei Saggi aveva letto ogni ricordo del prigioniero.


Accanto, il Sacro figlio era mortalmente pallido e la sua fronte era ricoperta di sudore; questo perché aveva sofferto ma anche perché aveva paura.


Nonostante fosse stato ferito in diversi punti, non erano aree troppo vitali. Ad esempio, il cuore, i polmoni, il cervello e la sua spina dorsale non erano stati danneggiati.


Era chiaro che il Sovrano dei Saggi non volesse ucciderlo. Questo gli permise di rilassarsi un po', ma si preoccupò ancora di più delle conseguenze che avrebbe dovuto affrontare.


Si accasciò a terra, prostrandosi mentre continuava ad inginocchiarsi. Il suo corpo era ricoperto di sangue, macchiando il pavimento attorno.


"Una condanna da parte del Dao Celeste Asura?"


La voce profonda del Sovrano dei Saggi risuonò attorno. Un uomo di mezz'età torreggiante si avvicinò lentamente.


Nei ricordi del prigioniero, il Sovrano dei Saggi aveva visto cos'era accaduto. Il cambiamento mistico nelle leggi e la vasta aura sconfinata; non si sarebbe mai immaginato che qualcuno avrebbe forgiato dei ricordi riguardo ad una punizione celeste.


E non aveva trovato nessun difetto nei ricordi del coltivatore.


Fin dall'inizio, era stato tutto realistico.


Ma c'era un punto che lo rendeva perplesso...


I venti discepoli che aveva mandato erano stati uccisi a causa della punizione del Dao Celeste Asura, ma perché la carne e il sangue di Fame nei loro corpi non erano scomparse all'istante?


Il Sovrano dei Saggi poteva percepire la presenza della carne e del sangue di Fame; erano scomparse lentamente dopo un lungo periodo di tempo. Sembrava che qualcuno avesse divorato la carne e il sangue di Fame e le avesse raffinate...


Se le leggi del Dao Celeste Asura non avevano accettato l'esistenza di un abissale, allora la tribolazione non avrebbe dovuto bruciare immediatamente tutta la carne e il sangue di fame?


Perché eroderla lentamente durante un lungo periodo di tempo?


Il Sovrano dei Saggi era perso nei suoi pensieri.


Nei ricordi non c'era nessun problema e non sembravano essere stati forgiati da qualcuno. Per quanto riguardava ciò che non tornava, in realtà si potevano trovare delle spiegazioni, ma sembravano un po' forzate...


Mentre rifletteva, il Sovrano dei Saggi si incupì.


"Non potrebbe essere... opera di qualcuno dietro le quinte..."


Il Sovrano dei Saggi abbandonò l'idea. Se qualcuno fosse stato capace di fare tutto questo in segreto e al punto da non lasciare nessun difetto, sarebbe dovuto essere almeno una Vera Divinità. Ad esempio l'Imperatore Spirituale Vuoto Divino.


Tuttavia una persona con un'età scheletrica del genere non sarebbe potuta entrare nella prova finale.


Il Sovrano dei Saggi chiuse gli occhi. Percepì che non era rimasto molto della carne e del sangue di Fame, e non aveva idea di dove fosse.


Questo significava che la carne e il sangue di Fame si trovavano in uno spazio potente che superava la sua percezione divina.


Senza dubbio erano nella prova finale.


In altre parole, la carne e il sangue di Fame erano ancora nella prova finale, così era ancora più impossibile che fosse opera di qualcuno dietro le quinte. Quella persona non sarebbe riuscita a rimanere dentro quel piano una volta finita la prova.


Che le leggi della prova finale avessero davvero ucciso i discepoli del Palazzo Celeste di Zaohua?


E la reliquia demoniaca, dov'era andata? Che fosse nelle mani dell'Imperatore Spirituale Vuoto Divino?


O che le leggi nella prova finale, per impedire che degli abissali ottenessero il tesoro, avevano sigillato la reliquia demoniaca?


Il Sovrano dei Saggi divenne sempre più frustrato e confuso da questo enigma. Questa reliquia demoniaca era fin troppo importante per lui.


Ma non poteva farci nulla, nemmeno recarsi nella Strada Asura in persona sarebbe stato inutile.


Guardò il Sacro Figlio e fece un gesto impaziente: "Vattene! Stavolta il motivo per cui i discepoli sono stati distrutti è stato a causa della sanzione della Strada Asura, un potere che non poteva essere fermato. Per questo perdonerò le tue colpe per adesso!"


"Ringrazio sua maestà l'antenato per la sua pietà." Il Sacro Figlio di Zaohua si inchinò frettolosamente con gratitudine e sollievo. Poi trascinò via il suo corpo ferito lasciando una scia di orme sanguinose.


Tuttavia, mentre stava lasciando il sacro tempio, vide qualcuno, un membro della giovane generazione che non voleva vedere affatto: il principe imperiale Xishen.


Nel Palazzo Celeste, il titolo di principe imperiale era inferiore solo a quello del Sacro Figlio. In passato era stato Naqi a ricoprire questa carica, ma dopo che era stato ucciso da Lin Ming, la posizione era rimasta vacante.


Solo 1800 anni dopo era apparso un nuovo talento nel palazzo Celeste di Zaohua: Xishen.


Aveva impiegato meno di mille anni per diventare un Re del Mondo e, in termini di forza combattiva, nessuno dei suoi coetanei poteva sconfiggerlo. Così il Sovrano dei Saggi gli aveva dato il titolo di Principe Imperiale.


Xishen aveva ottenuto una vittoria dopo l'altra e aveva conquistato le luci della ribalta. Con l'aiuto delle molte figure influenti che lo sostenevano, aveva l'ambizione di poter rimpiazzare il Sacro Figlio di Zaohua!


Per questo le ostilità tra lui e il Sacro Figlio di Zaohua erano aumentate nettamente.


Il Sovrano dei Saggi era rimasto a guardare la situazione con la coda dell'occhio, come se non gli importasse o che si godesse perfino questo tipo di competizione.


In questi anni, Xishen si era guadagnato molti meriti durante la guerra contro l'umanità. Aveva rubato una gran parte del merito e della gloria dal Sacro Figlio di Zaohua.


Il Sacro Figlio di Zaohua non ci aveva badato. Ciò che temeva di più era che il Sovrano dei Saggi perdesse fiducia in lui e che decidesse di dare la sua posizione a qualcun altro. In tal caso, le sue ambizioni sarebbero state distrutte!


E Xishen poteva essere il fattore caotico che avrebbe condotto a questo risultato!


"Oh? Beh, non è sua altezza il Sacro Figlio? Perché è in queste brutte condizioni?"


Xishen fissò i buchi terrificanti che costellavano il corpo del Sacro Figlio. Sorrise.


Come se sapesse cos'era appena successo.


Lo sguardo del Sacro Figlio di Zaohua divenne gelido. Non disse una parola, si allontanò lentamente. Mentre Xishen fissava il Sacro Figlio di Zaohua, la sua espressione sembrava un po' agghiacciante...


.....


Il tempo passò. Trascorsero velocemente tre anni.


Lin Ming era seduto nel vuoto dello spazio stellare. Di fronte a lui c'era un uomo dai capelli neri identico a lui.


Quest'uomo indossava un abito nero e i suoi occhi emanavano una luce purissima. Il suo corpo era coperto da nebbia condensata dalla più pura e densa energia primaria.


Quest'uomo vestito di nero era la personificazione del sistema del raduno d'essenza di Lin Ming, la sua terza personificazione.


In passato, il maestro della Strada Asura aveva radunato 10.000 tesori spirituali celesti e li aveva raffinati usando energia della genesi. Poi aveva preso la forma condensata di tutti questi tesori spirituali e l'aveva sigillata nel nucleo di una grande formazione, nutrendola con l'energia del mondo, raffinandola lentamente e temprandola con il tempo.


Questa personificazione era un corpo fatto di pura essenza d'energia. Che assorbisse l'energia del cielo e della terra che in termini di capacità di utilizzare questa forza, era arrivato ad un livello che i coltivatori ordinari non sarebbero mai riusciti a raggiungere.


Ora Lin Ming possedeva le tre personificazioni necessarie per praticare il Dao Celeste Asura.
                                


                                



