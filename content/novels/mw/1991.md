---
weight: 1991
title: Capitolo 1991 - Yu'er
pubDate: 2025-12-15T08:37:10.480Z
tags:
    - mw
---


<em>Capitolo sponsorizzato, ringraziamo Fabio!
3 capitoli in coda (3 Fabio), 0/5
-Schadenfreude</em>


Le tre personificazioni erano sedute attorno a Lin Ming e di fronte a lui c'era il terzo volume del Sutra Asura.


Ogni parola nello spesso tomo antico era stata condensata con energia primaria e la vera forza primordiale. Un praticante di arti marziali ordinario non sarebbe riuscito a capirle nemmeno se si fosse concentrato con tutto sé stesso. Avrebbe visto solo delle strane rune dal significato sconosciuto.


Lin Ming stava usando l'intento marziale etereo. Lesse con attenzione pagina dopo pagina.


Nei suoi occhi, il Sutra Asura era simile ad un universo. Le scritte del Sutra Asura potevano manifestare supreme divinità demoniache, magnifici palazzi e galassie sconfinate...


Dopo aver raffinato le tre personificazioni, la comprensione di Lin Ming era diventata di gran lunga superiore rispetto a prima. I misteri nelle scritte si imprimevano profondamente nella sua mente.


Il tempo passò, anno dopo anno. Quando Lin Ming finì di leggere il terzo volume, erano volati dieci anni. Lin Ming aveva scoperto che il terzo volume del Sutra Asura conteneva l'essenza dell'intero metodo di coltivazione. Le leggi intricate e diverse contenute in questo tomo erano tante quasi quanto la somma dei primi due volumi combinati!


Lin Ming all'inizio pensava che il Sutra Asura fosse specializzato in tutti e tre i campi in modo uguale. Ma ora sembrava che il maestro della Strada Asura non fosse un qualche dio onnipotente, c'erano alcuni campi in cui eccelleva e altri ambiti in cui era meno esperto.


Il suo punto forte era il sistema di raduno dell'essenza! Pensandoci, era anche ragionevole. Il maestro della Strada Asura un tempo possedeva la Tessera Viola, che era l'essenza condensata dell'energia di un universo. Era lo strumento divino supremo del sistema del raduno dell'essenza.


Questa era anche la ragione per cui il maestro della Strada Asura aveva posto il terzo volume del Sutra Asura nel settimo piano della prova finale; perché era il più essenziale.


Quando Lin Ming arrivò all'ultima pagina, rimase sbalordito. Questa pagine non conteneva scritte, né tracce di leggi. Era completamente vuota e tutto ciò che era rimasto in questa pagina di bronzo era un solco rettangolare al centro.


Emanava un'aura strana e misteriosa che sorprese Lin Ming.


Questo solco... Lin Ming capì. Si ricordò di quando aveva attraversato i nove stadi della Distruzione e aveva raggiunto i 33 Cieli, lì aveva visto il fenomeno che aveva rivelato l'immagine della Tessera Viola. Confrontandola con questo solco, immaginò che fosse il posto dove un tempo era stato tenuto l'artefatto divino.


La Tessera Viola...


Lin Ming toccò gentilmente il solco. Poteva sentire l'aura lasciata da questo antico strumento divino e sussultò.


"Mi chiedo come questa misteriosa Tessera Viola abbia influenzato la coltivazione del maestro della Strada Asura in passato..."


Secondo Chiaro e Inchiostro, i tre supremi strumenti divini erano forme condensate di essenza, energia e divino lasciate dalla distruzione di un super universo. Il loro ruolo principale non era aiutare a coltivare, erano semplicemente dei viandanti di passaggio in questo universo e forse il punto di partenza del prossimo big bang.


Chiunque avesse ottenuto uno di questi tesori divini avrebbe potuto usare solo una parte infinitesima del loro potere. Perfino il maestro della Strada Asura non aveva fatto eccezione.


"Quando il Grande Lord ha scritto il Sutra Asura in passato, ha impiegato 100 milioni di anni per farlo. Ogni volta che apprendeva qualcosa di nuovo, diventava consapevole di qualcosa, l'avrebbe aggiunto. Allora la Tessera Viola era posta nell'ultima pagina del terzo volume, ma poi è scomparsa senza lasciare traccia."


La voce di un vecchio riecheggiò dietro Lin Ming, che non si girò, ma percorse l'incavo dov'era stato l'artefatto divino.


Chiese con sorpresa: "Senior Asura ha impiegato cento milioni di anni per scriverli?"


Lin Ming era rimasto sbalordito.


"Sì. Ma il Grande Lord non ha trascorso ogni momento di questo periodo a scrivere. È stato solo il lasso di tempo da cui ha iniziato a scrivere il Sutra Asura. Nel frattempo si è occupato di molte altre questioni, ad esempio quando ha scelto di fondare la Strada Asura..."


"Quando il Grande Lord ha completato la Strada Asura, ha posto il terzo volume del Sutra Asura nel settimo piano. La prima persona ad aprirlo era umana, Sigillo Divino della razza umana. In passato, quando Sigillo Divino l'ha aperto, anche se la Tessera Viola non era più qui, ha comunque portato via un filo dell'aura lasciata dalla Tessera Viola..."


"Mm? L'aura della Tessera Viola?" Ripeté Lin Ming. "Cos'è?"


"La Tessera Viola è stata per troppo tempo con il Grande Lord. L'aura, le leggi e l'energia del Grande Lord sono traboccate nella Tessera Viola e si sono accumulate con il tempo. Lentamente hanno acquisito un'intelligenza spirituale propria. Lo potresti definire qualcosa di simile ad uno spirito dell'artefatto."


"Ma questo spirito è diverso da quelli dei tesori da Empirei o da Vere Divinità. Spiriti del genere potrebbero controllare completamente i loro artefatti, si può perfino dire che siano i veri proprietari di un tesoro. Gli spiriti nati dai tre strumenti divini invece non possiedono un'abilità del genere. Anche così, possono potenziare e manipolare i tre strumenti divini perché si sono evoluti grazie all'aura dei tre strumenti divini. Possono essere definiti un ponte, un mezzo che connette lo strumento divino al proprietario..."


"Quell'aura simile ad uno spirito dell'artefatto è stata portata via dall'Empireo Sigillo Divino?" Quando sentì queste parole, Lin Ming divenne pensoso...


"Qual era l'aspetto di quell'aura spirituale?" Chiese all'improvviso Lin Ming.


"È passato troppo tempo. Quell'aura cambierà forma e ha una sua consapevolezza. Quando Sigillo Divino l'ha portata via, aveva l'aspetto di una ragazzina. Dopodiché questa ragazzina ha anche giocato un suo ruolo durante la grande calamità di 3,6 miliardi di anni fa, quando l'anima di Fame è stata sigillata..."


I due vecchi conoscevano bene l'Empireo Sigillo Divino e la sua lotta contro i saggi. Dopotutto era stato il primo a radunare tutte e tre le giade dell'imperatore, così avevano registrato tutte le informazioni su di lui nelle note del loro clan. Tuttavia questo clan di guardiani non aveva potuto aiutare l'Empireo Sigillo Divino a resistere ai suoi nemici perché la loro unica missione era di fare da testimoni e sorvegliare questa terra.


"Ragazzina..." Lin Ming chiuse gli occhi e ripensò a molte scene. Questa ragazzina doveva essere senza dubbio Yu'er. Era la misteriosa ragazzina che mangiava cristalli del sole viola e giade dei nove soli.


In tal caso si sarebbero potute spiegare molte cose.


I cristalli del sole viola e le giade dei nove soli erano forme cristallizzate di energia primaria e Yu'er era un'aura che si era evoluta dalla Tessera Viola. Era naturale che si cibasse di energia.


Il posto dove Lin Ming aveva trovato Yu'er era la Capitale Imperiale Immemore del Grande Mondo delle Vere Arti Marziali. Nel Regno Divino, non era una terra speciale, la si poteva perfino definire comune. Ma nelle profondità di questa città c'era la formazione lasciata dall'Empireo Sigillo Divino, il luogo dove l'anima di Fame era stata soppressa per 3,6 miliardi di anni!


Yu'er probabilmente non ricordava più nulla di tutto questo. Forse era passato troppo tempo o forse durante la grande guerra di 3,6 miliardi di anni fa aveva perso così tante energie da farle perdere la memoria.


Tuttavia il suo istinto le aveva comunque suggerito di aggirarsi vicino alla formazione di Sigillo Divino...


Una formazione così misteriosa era bloccata da strati di formazioni isolanti. Perfino una Vera Divinità non sarebbe riuscita a trovare nulla se fosse venuta nella Capitale Imperiale Immemore.


Eppure Yu'er era riuscita a localizzarla...


Pensando a tutto questo, Lin Ming non ebbe più dubbi.


E c'era un'altra ragazzina simile a lei, Hong'er, dall'Universo del Sogno Akashico.


Quando Lin Ming era entrato nel campo di battaglia del Sogno Akashico e aveva raccolto un frutto Kirin, era stato fermato dalla misteriosa ragazzina vestita di rosso. Questa ragazzina era simile a Yu'er e aveva una disposizione introversa e cauta, balbettava un po' mentre parlava. Non ricordava nulla del suo passato, ma possedeva delle abilità speciali.


Era stato grazie alla sua guida che Lin Ming aveva trovato l'antico campo di battaglia galattico. Qui Lin Ming aveva assistito allo scontro tra il maestro della Strada Asura e il creatore delle Sacre Scritture, il Sovrano Immortale. Qui aveva percepito l'aura residua delle leggi del Dao Celeste Asura.


Hong'er sembrava comprendere profondamente l'universo del Sogno Akashico. Allo stesso tempo conosceva in modo incredibile le forme spirituali.


Questa abilità era stata particolarmente ovvia quando erano stati nella catena montuosa del dio caduto, mentre Lin Ming stava cercando di studiare i princìpi delle piattaforme del santuario e stava competendo con Sheng Mei.


Allora Hong'er era riuscita a vedere molte cose che Lin Ming nemmeno percepiva. Se non fosse stato per le sue indicazioni, sarebbe stato impossibile per Lin Ming superare Sheng Mei e vincere la pagina dorata.


Inoltre, perfino Sheng Mei e l'Imperatore Spirituale non erano riusciti a scoprire la presenza di Hong'er.


Ma allo stesso tempo, Hong'er era riuscita a percepire il Cubo Magico. Aveva fissato la pancia di Lin Ming e aveva sentito che il Cubo Magico era localizzato nel suo mondo interno.


Combinati tutti questi fattori insieme, Lin Ming non dubitava che Hong'er fosse l'aura evoluta dal Cubo Magico!


Così questo era il motivo per cui Hong'er aveva detto che aveva un buon odore e gli dava una sensazione familiare. Questo era il motivo per cui la timida e balbettante Hong'er aveva insistito a seguirlo.


Le parole dei due vecchi avevano fatto capire molte cose a Lin Ming.


Sembrava che in passato anche il Cubo Magico fosse stato posseduto da un esperto impareggiabile e che quindi si fosse formata Hong'er.


E il proprietario del Cubo Magico probabilmente era stato il creatore delle Sacre Scritture: il Sovrano Immortale!


Hong'er e Yu'er non sarebbero vissute necessariamente per sempre. Un giorno sarebbero morte anche loro, trasformandosi in pura energia che sarebbe tornata nei tre strumenti divini, ma quegli artefatti sarebbero continuati ad esistere per sempre, finché l'universo non fosse finito...


Pensando a tutto questo, Lin Ming si toccò la pancia. Aveva la sensazione di dover andare nell'Universo del Sogno Akashico e trovare Hong'er per cercare il suo aiuto...


Con il suo aiuto, sarebbe riuscito a controllare meglio il Cubo Magico!


Lin Ming sapeva che il Cubo Magico era uno strumento divino che superava il Samsara dell'universo. Tutto ciò che poteva fare era trarre una briciola del suo potere sconfinato. C'era im potenziale in attesa di essere esplorato.


Un giorno sarebbe riuscito ad usarlo come arma di fronte a tutti, combattendo contro il Sovrano dei Saggi e l'Imperatore Spirituale.
                                


                                



