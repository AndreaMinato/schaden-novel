---
weight: 1992
title: Capitolo 1992A – Nuovo Mondo
pubDate: 2025-12-15T08:37:10.481Z
tags:
    - mw
---


<em>Capitolo sponsorizzato, ringraziamo Fabio!
10 capitoli in coda (2 Fabio + 8 Matteo), 0/5
-Schadenfreude</em>
 
Il fiume del tempo continuò a scorrere. Una piccola onda portava con sé il peso di innumerevoli anni.
 
La legge più terrificante dell'universo, il tempo, avanzava inarrestabile. Nessuno sapeva da dove provenisse, né dove si sarebbe fermata. Anche se un universo moriva e ne nasceva un altro, la ruota del tempo avrebbe continuato a girare.
 
In questo lungo fiume di tempo, la guerra tra i saggi e l'umanità, il Regno Divino che era caduto nelle mani dei nemici, non era nient'altro che un ruscello di dieci miliardi di anni.
 
Da quel punto, erano passati 5000 anni.
 
I membri d'élite sbalorditivi dell'umanità avevano già rinunciato al Regno Divino ed erano fuggiti da tempo in un mondo selvaggio. Avevano sviluppato i confini di questo mondo, combattendo contro le bestie feroci per continuare a diffondere la gloria della razza umana...
 
Oltre il 99% delle eredità umane erano state salvate. Ma anche se questi metodi di coltivazione erano stati registrati in tavolette di giada, erano comunque difficili da imparare. Questo perché c'era bisogno di un maestro che avrebbe fatto da guida.
 
Naturalmente, a parte un esperto, era ancora più importante venire temprati e fare esperienza. E questo universo selvaggio era il luogo migliore per farlo.
 
Tuttavia... questa terra era fin troppo crudele e brutale...
 
"Ah!"
 
Riecheggiò un grido miserabile. Nel cielo sopra una foresta selvaggia, un uomo fu scaraventato via mentre lottava selvaggiamente.
 
Poi accadde qualcosa di tragico.
 
Un enorme mazza chiodata colpì quest'uomo.
 
<em>Bang!</em>
 
Un impatto terrificante lo ridusse in una massa di foschia sanguinosa!
 
"A'Xuan!"
 
Gridò nel panico una donna. I suoi occhi erano pieni di lacrime. La persona che era appena morta era il suo fratello minore.
 
"Scappa!"
 
Un altro uomo la afferrò per il braccio e iniziò a trascinarla via frettolosamente!
 
Anche se la donna era triste e afflitta, non avrebbe fatto qualcosa di stupido come rischiare la vita per affrontare il mostro. Si ricompose velocemente, strinse i denti e fuggì insieme all'altro uomo.
 
Era stato un gigante primordiale delle terre desolate ad aver ucciso suo fratello.


Era una creatura umanoide non intelligente, una delle razze misteriose di questo universo selvaggio.
 
Avevano una disposizione feroce ed erano estremamente aggressivi. Mangiavano qualsiasi forma di vita che uccidevano, inclusi gli umani.
 
5000 anni fa, quando l'umanità era fuggita nell'universo selvaggio, avevano incontrato pericoli incredibili. Questo universo era pieno di terrificanti bestie feroci e di giganti primordiali delle terre desolate, c'erano anche bestie demoniache create dalle misteriche leggi del Dao Celeste.
 
Queste forme di vita erano esistiti per miliardi di anni qui ed erano state temprate da innumerevoli massacri. Erano formidabili e avrebbero ucciso qualunque cosa avessero visto.
 
L'umanità naturalmente era stata attaccata. Per creare un ambiente dove potesse sopravvivere, la razza umana aveva combattuto contro queste antiche bestie feroci per molti anni. Durante questa guerra erano periti degli Empirei umani.
 
Ma lentamente erano riusciti a creare diverse zone dove vivere, ognuna sorvegliata da almeno dieci Empirei. Allo stesso tempo, queste aree furono coperte da formazioni isolanti per impedire che venissero scoperte dal nemico una volta che fosse scoppiata un'altra guerra.
 
I discendenti dei membri d'élite dell'umanità vivevano in zone del genere.
 
I loro genitori erano individui sbalorditivi o dei sovrani. Un tempo erano nati con il supporto di ricche risorse e potevano vivere lussuosamente. Ma a causa della grande calamità di 5000 anni fa avevano perso tutto.
 
Fin dalla loro nascita avevano dovuto lottare brutalmente per sopravvivere!
 
Ora tutti i discendenti dell'umanità, che fossero figli di Empirei o quelli di altri geni, avevano dovuto competere spietatamente per la sopravvivenza. Dovevano espandere il loro territorio in questo universo selvaggio!
 
Qui c'erano innumerevoli bestie feroci, antiche razze aliene delle terre desolate e bestie demoniache evolute dal Dao Celeste. Gli Empirei non si sarebbero sbarazzati regolarmente dei pericoli in agguato nel territorio dell'umanità. Invece passavano questo compito ai membri della generazione più giovane.
 
Era così che sarebbero stati messi alla prova!
 
Ogni anno innumerevoli eroi sarebbero morti, ma allo stesso tempo, sempre più talenti sarebbero riusciti a crescere. Avevano ereditato la missione del fare risorgere la loro razza dai loro genitori ed erano diventati veri guerrieri.
 
Nella storia dell'umanità non c'era mai stato un momento così cupo. Era una prova per la loro intera razza. Se fossero riusciti a sopravvivere, sarebbero rinati come una fenice che aveva superato un nirvana, sarebbero usciti dal loro bozzolo. Ma se avessero fallito, sarebbero stati annientati completamente.
 
<em>Bang!
 
Bang!</em>
 
Quando l'uomo e la donna scapparono, il gigante primordiale delle terre desolate prese la sua mazza chiodata e mirò verso di loro più e più volte.
 
Molti alberi torreggianti furono distrutti come paglia secca sotto questa raffica.
 
I due iniziarono a disperarsi. Il gigante primordiale delle terre desolate era più veloce di loro; di questo passo sarebbero morti in meno di dieci respiri di tempo.
 
"Non fatevi cogliere dal panico!"
 
Gridò un uomo con un abito raffinato da studioso. Conduceva quattro o cinque discepoli, il suo gruppo si stava avvicinando rapidamente al giovane e alla donna per salvarli.
 
"Gran maestro!"
 
L'uomo e la donna si rallegrarono vedendolo, ma prima che potessero tirare un sospiro di sollievo, videro la smorfia cupa del gran maestro.
 
"Gigante primordiale delle terre desolate, un reale!"
 
L'uomo vestito da erudito si raggelò. I giganti primordiali delle terre desolate avevano una gerarchia molto rigida simile a quella delle api. Questa creatura di fronte a loro faceva parte della famiglia reale e la sua forza combattiva era molto più potente di quella di un ordinario gigante.
 
<em>Woosh!</em>
 
L'uomo vestito in modo elegante mosse un dito. Raggi di luce blu sfrecciarono dal risvolto delle sue maniche, ogni bagliore era una spada volante.
 
Possedeva 36 spade volanti. Era in grado di creare una formazione di lame con una forza incredibile!
 
<em>Ca!</em>
 
La luce di spada pioveva come una tempesta. Il gigante primordiale delle terre desolate ruggì e questa mazza chiodata precipitò sulla raffica di spade.
 
Tuttavia, nel momento in cui la mazza colpì, la pioggia di spade si divise come un banco di pesci che si disperse ed evitò l'attacco. Si riformò a mezz'aria, radunandosi in un'enorme spada di luce che si lanciò in avanti con uno slancio inarrestabile!
 
<em>Bang!</em>
 
La spalla del gigante primordiale delle terre desolate fu ferito da questa luce di spada. La lesione era profonda cento piedi e il sangue schizzò nell'aria.
 
"È finita?"
 
I discepoli che seguivano l'esperto vestito di blu si rallegrarono. Tuttavia, prima di potersi rilassare, videro il gigante afferrare direttamente la luce di spada e romperla a mani nude!
 
<em>Bang!</em>
 
L'enorme lama blu esplose riducendosi in innumerevoli puntini luminosi. Gli occhi del gigante primordiale si iniettarono di sangue e i suoi muscoli spessi iniziarono a contorcersi. Il suo corpo cominciò a gonfiarsi rapidamente e la ferita allarmante sulla sua spalla iniziò a rigenerarsi.
 
"Oh no!"
 
La fronte dell'uomo vestito da studioso era bagnata di sudore freddo. Non solo questo gigante primordiale era un reale, ma era anche un grande maestro della sua razza. La sua forza combattiva non poteva essere paragonata agli altri.
 
"Scappate, presto! Io lo distrarrò mentre fuggirete!"
 
L'esperto diede l'ordine più ragionevole che potesse fare in questa situazione difficile. I discepoli dietro di lui si raggelarono. Ci si poteva immaginare quanto fosse pericoloso fuggire imprudentemente nelle foreste selvagge. In particolare il fato dell'uomo vestito di blu che avrebbe cercato di guadagnare tempo probabilmente sarebbe stato crudele!


La giovane discepola inseguita dal gigante non poté trattenersi dal gridare afflitta: "Gran Maestro!"
 
"Scappate, presto!"
                                


                                



