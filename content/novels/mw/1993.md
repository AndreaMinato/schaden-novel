---
title: Capitolo 1993 – Huang
pubDate: 2025-12-15T08:37:10.481Z
tags:
    - mw
---


<em>Capitolo sponsorizzato, ringraziamo Fabio!
28 capitoli in coda (0 Fabio + 8 Matteo + 20 Federico), 0/5
-Schadenfreude</em>


Per gli umani dell'universo selvaggio, Lin Ming era un nome leggendario. Tutti avevano sentito parlare di lui.


Durante gli scontri tra i saggi e l'umanità, l'umanità era stata sconfitta più volte.


Ma Lin Ming da solo aveva messo in ombra i saggi. Quasi 6000 anni fa Lin Ming era stato il genio numero uno non solo della sua razza, ma di tutti e 33 i Cieli!


Perfino i saggi e gli spirita non potevano negare questa verità.


In passato, un Lin Ming solo al Divine Transformation realm aveva sfidato il talento più potente dei saggi, il Sacro Figlio di Zaohua, che era molto più grande di lui.


E in soli 60 anni, Lin Ming lo aveva superato. Durante il grande banchetto della longevità dell'Imperatore dei Mostri, aveva battuto il Sacro Figlio di Zaohua dopo una battaglia sconvolgente. Le sue imprese avevano ispirato l'umanità e avevano anche influenzato l'alleanza tra i saggi e la razza dei mostri.


Era stata una vittoria completa per l'umanità!


Si poteva dire che quello scontro avesse avuto un'influenza limitata sulla guerra e che non avesse davvero danneggiato i saggi. Ma in seguito Lin Ming era andato nel Mondo dell'Anima per trovare una via per la salvezza.


Le azioni di Lin Ming allora erano state considerate una missione disperata.


Perfino la saggia Empirea Sogno Divino non aveva speranza che avrebbe avuto successo.


Lin Ming prima aveva cercato di formare un'alleanza con gli spirita. Ma dopo che non aveva ottenuto nulla dalle trattative, si era recato dalla razza degli dei primordiali e lì aveva trovato l'Arca della Speranza e il Decreto Asura capace di trapassare il Muro del Sospiro Divino.


Usando questo Decreto Asura, l'umanità era riuscita a trapassare le barriere dei 33 Cieli e ad arrivare nell'universo selvaggio. Solo allora erano riusciti a preservare le loro eredità e i loro talenti. Altrimenti, durante quella grande calamità di 6000 anni fa, l'umanità sarebbe già perita. I numerosi Empirei e geni sarebbero morti in battaglia subito e non ci sarebbe stata più una possibilità per l'umanità.


Si poteva dire che senza Lin Ming, non avrebbero nemmeno potuto colonizzare parte dell'universo selvaggio.


Che peccato però. Quando Lin Ming era solo un Sacro Lord, i saggi avevano mandato la Regina Divina Piaoyu a dargli la caccia. A causa del divario di forza, Lin Ming non era riuscito a sfuggire a questo disastro. Altrimenti molti avrebbero pensato che, se fosse riuscito a crescere per altri 10.000 anni, sarebbe riuscito sicuramente a ribaltare la situazione dell'umanità.


Ma nella storia non c'erano né se, né ma. Lin Ming era morto e l'unico discendente che aveva lasciato era Lin Huang.


Vedendo questo giovane con la lancia blu, l'uomo vestito da studioso avanzò e si inchinò: "Sono l'ultimo discepolo del Lord della Distruzione Celeste, Qing Mo. Ho sentito da tempo del nome famoso del giovane eroe Lin e vederti oggi è il mio più grande onore. Mi ricorderò per sempre della tua grazia!"


L'uomo vestito di blu era uno dei discepoli del Lord della Distruzione Celeste ed era anche un Re del Mondo, era un membro della generazione più grande rispetto a Lin Huang.


Ma non aveva mostrato né il portamento, né l'autorità di un Anziano, aveva parlato con sincero rispetto. Questo era il divario di posizione portato dalla forza.


Lin Huang gli porse i suoi rispetti: "Era solo una cosa da poco, non c'è bisogno che sia così serio. Il motivo per cui sono venuto nel mondo della Distruzione Celeste era per incontrare senior Distruzione Celeste. Ho portato una lettera da senior Sogno Divino e la devo mostrare a senior Distruzione Celeste."


La risposta di Lin Huang era umile e cortese, dava una sensazione confortevole. Anche se era forte, la sua aura era composta e non emanava nessuna sensazione opprimente. Allo stesso tempo, si poteva vedere la determinazione e l'ambizione nel suo sguardo,  era così intenso che sembrava poter sconvolgere l'intero universo e destava ammirazione.


"Sei proprio come tuo padre. 5000 anni fa, quando ho seguito i membri d'élite umani nell'evacuazione del Regno Divino, una volta ho visto tuo padre. Mi ha lasciato una profonda impressione..."


Sentendo menzionare suo padre, Lin Huang sussultò.


Tutti rispettavano suo padre. Non lo aveva mai visto, ma influenzava continuamente la sua vita. Aveva ascoltato fin dalla nascita le innumerevole storie delle imprese e delle leggende di suo padre, e ogni volta c'era una persona che aveva incontrato suo padre e non potevano che menzionarlo...


Lin Huang ascoltava sempre con cortesia le loro parole. Da bambino questi momenti gli avevano fatto provare orgoglio.


Anche il nome "Huang" aveva qualche rapporto con suo padre.


Huang era una parola antica dai molti significati.


Huang significava landa selvaggia. Quando l'umanità era arrivata in questo universo sconosciuto, aveva dovuto affrontare i pericoli delle lande desolate e allargare costantemente i suoi territori. Avevano lottato in continuazione, combattendo per il loro futuro. Huang significava inizio di una nuova era.


Huang significava anche fame. Fame, era il nome dell'abissale. Lin Huang non temeva questo abissale, questo nome gli ricordava che, per guidare l'umanità e superare questa calamità, avrebbe dovuto fare massacri spietati e lottare brutalmente proprio come un abissale.


Alla fine Huang significava anche terre desolate. Questo era il significato più importante dietro questo nome. I suoi genitori si erano incontrati nelle grandi terre desolate della Strada Asura, dove si erano innamorati. Avevano viaggiato insieme e poi erano stati messi all'angolo da Tian Mingzi, costretti ad entrare nella Valle della Morte Tragica. Questa pressione li aveva fatti unire insieme e aveva dato a Lin Ming l'energia di cui aveva bisogno per avanzare allo stadio delle Nove Stelle del Palazzo del Dao.


Huang, era un nome rappresentava anche i sentimenti che sua madre provava per suo padre.


"Il maestro al momento è in isolamento. Se il giovane eroe Lin desidera vederlo, allora i discepoli del palazzo della Distruzione Celeste dovranno mandare un messaggio."


"La ringrazio."


Lin Huang porse di nuovo i suoi rispetti, salutando lo studioso vestito di blu. Si trasformò in un raggio di luce mentre svaniva nel cielo, lasciando il gruppo di giovani a guardare la sua schiena che si allontanava, assorti.


"È il figlio di senior Lin Ming e senior Xiao Moxian..."


"Senior Xiao Moxian possiede un fisico per metà fenice e il suo talento è elevatissimo. Per quanto riguarda senior Lin Ming, non c'è bisogno di menzionarlo. Quanto dev'essere talentuoso il loro figlio? Mi chiedo a che livello sia..."


Un giovane discepolo sospirò. Aveva la sensazione che non avrebbe mai potuto rivaleggiare con lui.


Lo studioso vestito di blu disse: "Nelle vene di Lin Huang scorre il sangue di una Bestia Divina di stirpe reale e sembra anche che abbia ereditato un sangue ancora più speciale e potente da suo padre. Non ho idea di che stirpe sia. Inoltre Lin Huang coltiva sia il corpo che l'energia, ed è guidato con attenzione da Sogno Divino e dagli altri Empirei. Il ritmo dei suoi progressi è inimmaginabile!"


"Ma visto che metà del suo sangue appartiene ad una Fenice Oscura di stirpe reale, deve superare nove nirvana, così non sta migliorando troppo velocemente. Anche così, in termini di forza combattiva, può già affrontare molti Empirei della vecchia generazione. Non posso nemmeno immaginare quanto sia potente."


Valutò lo studioso vestito di blu. Gli altri giovani sussultarono e deglutirono. Anche se le parole del maestro sembravano ragionevoli, trovarono un po' incredibile che un giovane così tranquillo potesse contendere con un Empireo.


L'aura che emanava non sembrava diversa dalla loro...


In quel momento, Lin Huang era già entrato nel palazzo del Lord della Distruzione Celeste. Stava riposando in una stanza, perso nei suoi pensieri. Poi si alzò per consegnare la lettera di Sogno Divino...


Anche se Lin Huang adesso era abbastanza potente per viaggiare per l'universo selvaggio, Xiao Moxian era sempre preoccupata per lui. Si poteva dire che Lin Huang fosse tutto per lei.
                                


                                



