---
weight: 1994
title: Capitolo 1994 – Nuvole Cupe
pubDate: 2025-12-15T08:37:10.481Z
tags:
    - mw
---


<em>Capitolo sponsorizzato, ringraziamo Matteo!
37 capitoli in coda (7 Matteo + 20 Federico + 10 Paolo), 0/5
-Schadenfreude</em>


 Questo era un continente ampio centinaia di milioni di chilometri. Qui l'energia primaria era ricca e si potevano trovare opulenti palazzi di giada fluttuanti ovunque. Rari fiori spirituali fiorivano in giro, rendendo questa terra un paradiso vivente.


Si chiamava continente della Nuova Era. 6000 anni fa, l'Empirea Sogno Divino aveva unito le forze con diversi altri esperti per colonizzare questa terra, permettendo che si sviluppasse. Al momento era il più grande dei continenti abitati dagli umani.


Nell'universo selvaggio pieno di pericoli e innumerevoli massacri, questa era una rara terra di pace.


Nuova era si riferiva alle speranze dell'umanità di superare questa tribolazione e tornare nel Regno Divino.


Al centro di questo continente c'era un grandissimo albero divino. La sua chioma torreggiava tra le nuvole e i suoi grossi rami formavano un'ombra ampia migliaia di chilometri.


Un palazzo immortale fluttuava silenziosamente sopra questa chioma. Attorno all'albero divino vorticavano numerose nuvole color arcobaleno. C'erano strati di grandi strutture e padiglioni tortuosi sulla riva dell'acqua ovunque. Molte bestie e uccelli spirituali volavano nel cielo, era uno splendido spettacolo.


In questo palazzo immortale c'era un giardino dall'aspetto estremamente ordinario in cui erano stati piantati fiori dall'aspetto delicato.


Chiazze di luce dorata piovevano giù, illuminando una porta. Una mano bianca come la giada aprì la porta ed entrò nel giardino.


Era una giovane splendida e flessuosa. Il suo aspetto era elegante e la sua pelle era perfetta, sembrava un sogno dipinto da un artista. Indossava un abito rosso che le arrivava fino alle ginocchia, rivelando le sue cosce sottili e dritte e le sue caviglie bianche come la crema.


Questa donna era la moglie di Lin Ming, Xiao Moxian dal sangue per metà fenice.


In quel momento aveva preso un paio di forbici da giardino e stava potando gentilmente i fiori e le piante.


I suoi movimenti erano pazienti. Tagliò un fiore color arcobaleno e un petalo cadde nelle sue mani. Se lo mise in bocca e lo masticò lentamente.


Il profumo dolce e fragrante si dissipò nei suoi sensi.


Questi fiori e piante erano tesori celesti. Potevano essere usati come medicina e anche per raffinare pillole di alta qualità.


Xiao Moxian raccolse un altro petalo e lo mangiò lentamente.


Ad ogni fiore che tagliava, l'energia spirituale che dissipavano iniziò a radunarsi lentamente, formando una densa nebbia nel giardino.


Xiao Moxian guardò questa foschia vorticante, persa nei suoi pensieri. Indicò gentilmente la nebbia. L'energia a mezz'aria iniziò a muoversi rapidamente. In diversi respiri di tempo, radunò la forma di un uomo.


Quest'uomo aveva lineamenti taglienti come una spada e occhi brillanti come stelle. Brandiva una lunga lancia ed emanava un'aura feroce, come se fosse una spada nascosta nel suo fodero.


Xiao Moxian guardò questa immagine e sospirò gentilmente. Poi fece un cenno con la mano destra e questa immagine si dissipò, svanendo nel nulla.


Rivolse lo sguardo verso l'alto, delusa.


Per 5000 anni, la sua coltivazione era rimasta bloccata. L'Empirea Sogno Divino le aveva dato consigli al riguardo, dicendo che se non avesse potuto risolvere il nodo nel suo cuore, allora sarebbe stato ancora più difficile superare questo ostacolo e i suoi progressi nella coltivazione sarebbero rallentati per molto tempo.


In questi anni Xiao Moxian aveva trascorso molto tempo ad occuparsi del giardino, mangiando fiori e bevendo rugiada del mattino.




Ripensava ai ricordi che le erano più cari.


E temprava anche il suo stato mentale.


Non era mai riuscita ad accettare la notizia della morte di Lin Ming. In realtà, anche se i saggi avevano confermato da tempo la sua morte, anche se sapeva che Lin Ming si era allontanato da lei perché la Regina Divina Piaoyu l'aveva preso di mira e che quindi era destinato a morte certa, continuava a credere con ostinazione che fosse ancora vivo...


Poteva essere un'ossessione o forse un tipo di riluttanza. Forse era dovuto alla sua cieca fiducia in lui, la sicurezza che sarebbe sopravvissuto e avrebbe creato altri miracoli...


Tuttavia, anche se aveva aspettato con zelo il ritorno di Lin Ming, dopo 5000 anni non era ancora tornato.


Si toccò il petto, tirando fuori una strana collana.


Questa collana era molto semplice e rozza. Era spessa e primitiva. Al collo di Xiao Moxian sembrava incompatibile con il suo pallido collo, ma anche dopo così tanti anni, l'aveva sempre tenuta con sé.


Questo era il primo dono che Lin Ming le aveva dato, il Collegamento Spirituale delle Mille chilometri.


Questo oggetto poteva registrare l'aura spirituale di una persona. E il proprietario della collana avrebbe potuto comunicarci finché entrambi fossero stati nello stesso universo, indipendentemente dalla distanza che li separava.


Questa collana aveva un significato speciale per Xiao Moxian.


In passato, quando era tornata nel palazzo di Genesi Diabolica dalla Strada Asura, era stata confinata nelle sue stanze dall'Empireo Genesi Diabolica perché era rimasta incinta. Suo nonno aveva cercato di costringerla a sposarsi con il Sacro Figlio di Zaohua prendendo in ostaggio il suo bambino non ancora nato. E mentre Xiao Moxian era nel suo momento più disperato, si era ricordata all'improvviso del Collegamento Spirituale delle Mille chilometri. Usandolo, era riuscita a contattare Lin Ming e a discutere delle contromisure. Dopodiché Lin Ming aveva lottato contro il Sacro Figlio di Zaohua durante il grande banchetto della longevità dell'Imperatore dei Mostri.


Ora erano passati più di 5000 anni e Xiao Moxian aveva sempre tenuto in buone condizioni questo tesoro.


A parte ripensare ai suoi amati ricordi, sperava anche che un giorno, toccando il Collegamento Spirituale delle Mille chilometri, avrebbe sentito una trazione familiare sul suo spirito, un'anima che assillava i suoi sogni.


Mentre teneva la collana tra le mani, esitò. Poi chiuse gli occhi, concentrandosi...


Nel suo mare spirituale non c'erano confini.


Tuttavia, dopo che Xiao Moxian vagò per questo mare per molto tempo, non riuscì ancora a trovare un filo di quell'aura incredibilmente familiare...


Alla fine aprì gli occhi senza aver ottenuto nulla.


Aveva scoperto che le rune della formazione del Collegamento Spirituale delle Mille chilometri stavano diventando sempre più deboli. Il Collegamento Spirituale delle Mille chilometri proveniva dalla Strada Asura e il nucleo della formazione in realtà era un simbolo runico. Poteva essere usato un numero di volte limitato e ora, dopo che Xiao Moxian l'aveva usato costantemente per percepire l'esistenza di Lin Ming, la formazione si era degradata lentamente e ora era sul punto del collasso.


Una volta che la formazione fosse crollata, la registrazione del marchio spirituale di Lin Ming sarebbe scomparsa. Allora il tesoro non avrebbe più potuto comunicare con Lin Ming.


Toccando gentilmente il Collegamento Spirituale delle Mille chilometri e percependo il marchio spirituale sempre più debole, Xiao Moxian sospirò dispiaciuta. Poi mise via con cautela la collana...


"Sorella minore Xian'er..."


Due donne entrarono nel giardino.


Una indossava un lungo abito rosso. Era elegante e matura, alta e orgogliosa.


L'altra portava un abito leggero e color giallo. Era incantevole, sembrava la principessa adorata di una famiglia reale.


Erano Mu Qianyu e Qin Xingxuan. Ora le loro coltivazioni erano al picco del Lord Divino.


Un Lord Divino poteva vivere per oltre 100.000 anni. Senza considerare le fondamenta e la forza combattiva, con il supporto di molte risorse, non sarebbe stato difficile per queste due donne raggiungere lo stadio di Sacro Lord.


In passato, quando la razza umana aveva evacuato il Regno Divino ed era fuggita nell'universo selvaggio, visto che Mu Qianyu e Qin Xingxuan non potevano combattere, erano partite insieme al primo gruppo per ordine dell'Empirea Sogno Divino.


Mu Qianyu notò il Collegamento Spirituale delle Mille chilometri che Xiao Moxian aveva messo da parte. Sapeva anche che funzione aveva questa collana e che non aveva trovato nulla.


"Siete arrivate sorelle maggiori." Xiao Moxian mise da parte i suoi pensieri e rivelò un sorriso affascinante.


In realtà, prima che Lin Ming fosse stato inseguito dalla Regina Divina Piaoyu e poi era scomparso senza lasciare nemmeno un messaggio, Xiao Moxian non aveva avuto molti contatti con Qin Xingxuan e Mu Qianyu.


Non si conoscevano e c'era un grande divario tra di loro sotto molti aspetti. Questo aveva fatto sì che non avessero avuto molte occasioni per socializzare e i loro rapporti erano stati un po' distanti.


Solo quando Lin Ming era scomparso per molti anni le tre donne erano diventate molto più familiari l'una con l'altra perché erano tutte nella stessa situazione.


Se uno non avesse contato gli anni che Xiao Moxian aveva passato nella Valle della Morte Tragica, allora sarebbe stata considerata la più giovane tra le tre. Così chiamava Mu Qianyu e Qin Xingxuan sorelle maggiori.


"Huang'er ha appena mandato un messaggio. È arrivato nel mondo della Distruzione Celeste ed entrato nel palazzo dell'Empireo..." Disse Qin Xingxuan.


Lin Huang era l'unico discendente di Lin Ming. In passato, Lin Ming aveva sempre viaggiato ed era andato all'avventura in regni pericolosi per temprarsi. Aveva ottenuto molti nemici e spesso gli altri gli davano la caccia. Così, a causa di tutte queste preoccupazioni, Lin Ming aveva scelto di non avere figli con Qin Xingxuan e Mu Qianyu. Allora le due donne non ci avevano dato molta importanza, ma ora che Lin Ming era sparito per così tanti anni e non sapevano se fosse ancora vivo, provavano molto impianto.


Così Lin Huang era diventato un po' anche il loro figlio.


.....


In quel momento, nel mondo della Distruzione Celeste, Lin Huang era in una grande sala. Si inchinò cortesemente dicendo: "Junior Lin Huang porge i suoi rispetti a Senior Distruzione Celeste."


Un vecchio alto di fronte a lui scese da un altare divino. Aveva capelli rosso fuoco e le sue mani erano grosse quanto ventagli. Mostrava un sorriso gentile.


"Lin Huang, sono passati oltre 4000 anni. Sei cresciuto..."


La nascita di una Bestia Divina era un processo estremamente lungo e questo valeva ancora di più per Lin Huang che possedeva una stirpe estremamente speciale. Era nato solo dopo diversi secoli e, anche dopo che era nato, non aveva aperto gli occhi e aveva continuato a dormire per cento anni. Solo quando il suo sangue era maturato aveva iniziato a crescere come gli altri bambini.


Quando aveva compiuto un anno, erano trascorsi quasi mille anni dall'inizio della guerra tra umani e saggi.


L'Empirea Sogno Divino aveva organizzato un grande banchetto di compleanno durante il primo anno di Lin Huang. Molti Empirei umani avevano partecipato all'evento e il Lord Distruzione Celeste non faceva eccezione. Aveva anche visto Lin Huang durante il banchetto e ora, dopo 4000 anni, Lin Huang era considerato uno degli esperti della razza umana.


"Senior, questa è una lettera da parte dell'Empirea Sogno Divino."


Il Lord Distruzione Celeste era uno degli Empirei più potenti dell'umanità. E in termini di età e origini, era quasi il più forte. Il suo prestigio era molto elevato e l'Empirea Sogno Divino spesso lo avrebbe consultato per questioni importanti.


Tuttavia, la maggior parte delle volte, l'Empirea Sogno Divino avrebbe comunicato direttamente con lui. Raramente avrebbe mandato un messaggero.


Quando ricevette la missiva, la sondò con la sua percezione divina.


Lentamente aggrottò le sopracciglia.


In questa lettera c'erano molte immagini che lo scioccarono!


Un grande mostro rosso colpiva il vuoto, facendo apparire delle fessure nello spazio. Le fenditure però si rigeneravano lentamente...


Il Lord Distruzione Celeste sapeva cos'era questo mostro rosso, era Fame!


E il vuoto contro cui si scontrava era il Muro del Sospiro Divino che separava il Regno Divino dall'universo selvaggio!


Il Sovrano dei Saggi aveva radunato abbastanza forza da poter creare un varco nel Muro del Sospiro Divino senza sacrificare troppa energia?
                                


                                



