---
weight: 19950
title: Capitolo 1995 – Crisi in Avvicinamento
pubDate: 2025-12-15T08:37:10.481Z
tags:
    - mw
---


<em>Capitolo regolare,
37 capitoli in coda (7 Matteo + 20 Federico + 10 Paolo), 0/5
-Schadenfreude</em>


Il Muro del Sospiro Divino era un incantesimo potentissimo formato dalle leggi del Dao Celeste. Divideva i 33 Cieli ed era incredibilmente saldo.


Sotto il misterioso controllo delle leggi del Dao Celeste, parti del muro si sarebbero indebolite periodicamente come una marea che avanzava e si ritirava. Ma c'erano anche alcune parti che erano sempre solide.


E perfino un Empireo di massimo livello sarebbe riuscito a lasciare un segno in quelle sezioni.


Solo una Vera Divinità sarebbe riuscita ad aprire una connessione danneggiando la sua coltivazione. Ma questo passaggio era solo temporaneo e non poteva essere mantenuto.


Ad esempio, 105.000 anni fa, il Sovrano dei Saggi aveva preso di mira l'Empireo Primordius e per inseguirlo aveva formato una connessione attraverso il Muro del Sospiro Divino. Ma questo passaggio non era riuscito a resistere per troppo tempo e alla fine il Muro del Sospiro Divino si era rigenerato lentamente.


Stavolta però era diverso. Il Sovrano dei Saggi stava usando Fame per creare una via.


E il metodo per farlo era usare l'abilità più formidabile dell'abissale: divorare!


Al suo picco, Fame era riuscita a divorare le regole del Dao Celeste e il Muro del Sospiro Divino stesso in realtà era una delle regole del Dao Celeste. Quando il Sovrano dei Saggi aveva domato Fame e l'aveva nutrita costantemente con le risorse del Regno Divino, era tornata lentamente al suo picco di prima e ora poteva divorare il Muro del Sospiro Divino, come una termite che masticava del legno.


Questa scena inorridì il Lord Distruttore Celeste. Di questo passo non sarebbe passato molto tempo prima che Fame si facesse strada attraverso il Muro del Sospiro Divino!


Lin Huang disse: "Senior Distruttore Celeste, Senior Sogno Divino ha detto che non ci metterà troppo tempo a divorare il Muro del Sospiro Divino e a formare una connessione. Ma se desidera creare una voragine che può essere mantenuta per mille anni, ci vorrà un lungo periodo di tempo..."


Un enorme buco che i saggi avrebbero potuto attraversare per lanciare i loro attacchi sarebbe dovuto durare per diversi secoli o almeno mille anni, in modo che potessero trasferire informazione e i loro rifornimenti.


"Quanto tempo ci metterebbe secondo Sogno Divino?" Distruttore Celeste ricadde lentamente sul suo trono, agitato mentre teneva questa lettera.


"Senior Sogno Divino non è riuscita a prevederlo..." Lin Huang scosse la testa. "Ha due suggerimenti. Il primo è di rafforzare le formazioni di occultamento attorno alle zone dove ci siamo stabiliti, così da rendere più difficile trovarci per i saggi. Secondo è usare l'Arca della Speranza e il Decreto Asura per continuare ad esplorare nuovi universi selvaggi e mandare i membri d'élite dell'umanità per sviluppare queste terre. Possono formare delle regioni di sopravvivenza per i 33 Cieli per temporeggiare. Dopotutto perfino Fame al picco delle sue forze ci metterebbe molto tempo prima di attraversare completamente un Muro del Sospiro Divino..."


"Capisco..." Il Lord Distruttore Celeste sospirò.


Andare in un nuovo interesse e sviluppare una frontiera, erano parole superficiali. Inevitabilmente questo avrebbe portato massacri e sacrifici...


Era una via estremamente difficile.


L'umanità era spacciata ormai? Erano stati messi all'angolo fino a questo punto dal nemico...?


Questa tribolazione... sarebbero davvero riusciti a sopravvivere?


Pensando a queste incognite, il Lord Distruttore Celeste sentì una pesante responsabilità sulle spalle. Era già vissuto per 80 milioni di anni e non gli rimaneva molto tempo da vivere. Non sapeva se sarebbe riuscito ad assistere al ritorno alla prosperità degli esseri umani entro la sua morte.


Con l'umanità in una posizione così precaria, sull'orlo della distruzione, avrebbero avuto bisogno di un grande capo per recuperare la gloria!


E il loro attuale punto di riferimento era l'Empirea Sogno Divino.


Era la sola Vera Divinità della razza umana.


Tuttavia, secondo il Lord Distruttore Celeste, nonostante Sogno Divino avesse un talento sbalorditivo, era ancora ben lontana dal poter minacciare il Sovrano dei Saggi Zaohua.


Arrivati allo stadio di Vera Divinità, sarebbe stato incredibilmente difficile fare altri progressi. Inoltre il Sovrano dei Saggi Zaohua possedeva anche la personificazione di Fame.


Ma a parte Sogno Divino, c'era comunque l'Imperatore Shakya che si stava allenando diligentemente per diventare una Vera Divinità. Il suo talento naturale era sbalorditivo, ma agli occhi del Distruttore Celeste, al massimo sarebbe arrivato allo stesso livello di Sogno Divino; era lontano dall'essere sufficiente.


Alla fine il solo rimasto era... Lin Huang!


Il Lord Distruttore Celeste guardò Lin Huang e si alzò lentamente. Arrivò di fronte al giovane e posò una mano sulle sue spalle.


"Senior Distruttore Celeste..." Disse un po' sopraffatto Lin Huang.


"Sono vecchio ora. Se scoppierà un'altra grande guerra tra i saggi e l'umanità, farò parte dell'esercito principale. Non so se riuscirò a sopravvivere. Sono vissuto così a lungo e so che non è più possibile per me diventare una Vera Divinità. Non temo la morte, ma temo che non vedrò un barlume di speranza per la nostra gente prima di morire."


"Se possibile, spero che tu potrai crescere abbastanza da raggiungere il livello a cui è arrivato tuo padre in passato. So che è una pesante responsabilità, ma tuo padre è partito da un livello di gran lunga più basso rispetto a te. Fin dalla nascita hai avuto un talento straordinario, ma tuo padre era un comune mortale dei piani inferiori. In termini di talento, risorse, maestri c'è un divario inimmaginabile. Puoi percorrere anche tu una strada simile alla sua."


Mentre parlava, il Lord Distruttore Celeste premette entrambi le mani sulle sue spalle, guardandolo con sincerità.


Lin Huang era la speranza dell'umanità, ma non era sufficiente.


Lin Huang in effetti era un grandissimo talento. Dopo che era nato, aveva studiato ogni sorta di potenza trascendente. E poteva scegliere liberamente qualunque risorsa o maestro desiderasse. Di questo passo, diventare una Vera Divinità non sarebbe stato troppo difficile per lui.


Ma diventare una Vera Divinità non sarebbe stato sufficiente per resistere a questa grande calamità. Anche i saggi avevano talenti capaci di raggiungere lo stadio di Vera Divinità.


Ad esempio il Sacro Figlio di Zaohua. O ad esempio, il principe imperiale Xishen spuntato di recente che stava attirando le luci della ribalta.


Solo nella giovane generazione dei saggi c'erano tre persone capaci di diventare Vere Divinità!


Inoltre la loro razza possedeva già tre Vere Divinità.


Se in futuro Lin Huang avesse dovuto comandare gli eserciti umani per affrontare i saggi, la parte più difficile non sarebbe stato superare quei tre membri della giovane generazione, ma oltrepassare il Sovrano dei Saggi Zaohua!


Solo da questo punto di vista, le possibilità di successo di Lin Huang erano zero considerando il ritmo dei suoi progressi. Bisognava sapere che nemmeno una Vera Divinità di livello superiore non sarebbe riuscita a sconfiggere il Sovrano dei Saggi Zaohua!


Lin Huang aveva anche viaggiato di nascosto nella Strada Asura e aveva completato la prova finale. La sua percentuale di completamento era stata dell'88%, di un solo punto in meno rispetto al secondo tentativo di Sheng Mei.


In realtà era già un risultato di cui poter andare orgogliosi. Sheng Mei coltivava la Grande Arte della Reincarnazione, Lin Huang no però. I nirvana della fenice che aveva superato non potevano competere con la Grande Arte della Reincarnazione.


Ma Lin Huang non era soddisfatto. Il suo obiettivo era di raggiungere un punteggio superiore al 90%, forse di ottenere perfino il punteggio a cui era arrivato un tempo suo padre!


"Capisco. Lavorerò più duramente!"


Lin Huang strinse i denti. La sua fama era incredibile agli occhi dei membri della giovane generazione nell'universo selvaggio. Per loro era un talento inarrivabile. In realtà però Lin Huang si sentiva fin troppo debole. Il suo obiettivo era suo padre, l'uomo leggendario la cui presenza lo aveva spinto ad andare avanti, che continuava a portargli gloria, ma che lo metteva anche sotto un'enorme pressione.


In passato suo padre aveva avuto solo cento anni, ma era riuscito ad incutere paura nel Sovrano dei Saggi. Si era impaurito così tanto che aveva perfino mandato la Regina Divina Piaoyu a dargli la caccia. Ma al momento Lin Huang era ben lontano dal poter intimorire così il nemico.


"Ragazzo, posso sentire che il tuo mondo interno sembra in fretta di arrivare ad un passo dallo stadio di Empireo. Ma non devi essere troppo impaziente. Se vuoi ottenere grandi risultati in futuro dovrai formare solide fondamenta. Il mito di tuo padre non è stato portato dalla velocità della sua coltivazione, ma dalla profondità delle leggi che ha percepito, le occasioni fortunate che ha accumulato, le esperienze che ha passato e tutto il resto che lo ha reso tale.
La tua strada è ancora lunga. Anche se arrivassi ad un passo dallo stadio di Empireo e aumentassi la tua forza combattiva, non sarebbe comunque d'aiuto nella prossima guerra. Ma se perissi, sarebbe una perdita incommensurabile per la razza umana..."


Disse con sincerità il Lord Distruzione Celeste. Lin Huang annuì.


La velocità di coltivazione non era tutto. Lungo la strada delle arti marziali bisognava essere pazienti.


Un germoglio poteva crescere in un solo giorno e un campo di riso poteva dare un raccolto in diversi mesi.


Ma una medicina da Vera Divinità richiedeva centinaia di milioni di anni per maturare.


Il riso era solo cibo mortale. Lo mangiavano per sopravvivere, per soddisfare la fame.


Ma medicine da Vera Divinità erano tesori per cui innumerevoli organizzazioni avrebbero lottato. Se fosse stata piantata in un Sect, sarebbe diventata il suo supremo tesoro, un solo frutto sarebbe riuscito a cambiare il destino di un esperto!


Ora Lin Huang era simile ad un materiale celeste del genere. Doveva essere temprato, ma, al contrario di suo padre, aveva tempo. Avrebbe avuto il tempo di crescere, crescere fino al punto in cui si sarebbe potuto fare di questa grande responsabilità.


Era... davvero una strada difficile e tortuosa...
                                


                                



