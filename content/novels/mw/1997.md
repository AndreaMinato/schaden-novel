---
title: Capitolo 1997 – Lottare contro il Fato
pubDate: 2025-12-15T08:37:10.481Z
tags:
    - mw
---


<em>Capitolo sponsorizzato, ringraziamo Matteo!
35 capitoli in coda (5 Matteo + 20 Federico + 10 Paolo), 0/5
-Schadenfreude</em>


I giovani discepoli andavano all'avventura alla ricerca di occasioni fortunate. Speravano di trovare rovine di Sacri Lord o di livello superiore, o forse perfino di trovare dei metodi di coltivazione incompleti che avrebbe permesso loro di arrivare ad uno stadio superiore.


Naturalmente le possibilità che accadesse erano fin troppo basse. I famosi regni mistici del Regno Divino erano controllati da tempo dai saggi e voler trovare una terra di eredità nelle lande selvagge aperte era difficile come trovare un ago in un pagliaio.


Così, con questa grande montagna di fronte a loro, forse non sarebbero riusciti ad arrivare alla sua base nemmeno dopo una vita.


Questi erano gli ostacoli che tutti gli umani del Regno Divino dovevano affrontare. Anche se lottavano disperatamente nelle terre malvagie, viaggiando coraggiosamente per cercare occasioni fortunate, anche se avessero usato ogni momento della loro vita per meditare, non sarebbero comunque riusciti a sfuggire alle catene del loro destino.


Questa situazione era come una grande gabbia e loro erano gli animali che venivano cresciuti al suo interno.


Questi giovani impavidi erano pieni di speranza quando entravano nell'Alleanza del Cielo e della Terra. Pagavano con la loro giovinezza e il loro sudore per tentare di scrivere il glorioso capitolo della loro vita.


Tuttavia... con il lento passare degli anni, il loro sangue e il loro sudore scorreva e scompariva. Alla fine tutto ciò che ottenevano era una verità immutabile e un corpo che invecchiava gradualmente per poi morire...


Questi erano quelli fortunati, quelli sfortunati morivano nelle terre selvagge, i loro corpi si riducevano in polvere senza lasciare nessun segno del loro passaggio in questo mondo.


Questa organizzazione aveva un grande nome ed era ambita da molti giovani, ma nei 3000 grandi mondi del Regno Divino c'erano innumerevoli Sect del genere.


Era la più grande organizzazione che l'umanità poteva formare nella loro attuale situazione, qualcosa che poteva alimentare le loro speranze e i loro sogni.


Senza aver sperimentato sofferenze e oppressioni, era impossibile immaginare come le persone vivessero in condizioni così disperate, ma che desiderassero con tale fervore la rinascita e la riconquista della gloria per la loro razza. Questa ossessione era impressa nelle loro ossa, scorreva con la loro vita e condivideva un destino con loro.


Gli umani erano creature che venivano influenzate facilmente da chi avevano attorno.


Mentre tutti stavano disperatamente rischiando il tutto per tutto in questo periodo problematico, anche le persone più apatiche si sarebbero fatte trascinare e alla fine sarebbero diventate forti e coraggiose.


Come un paese sull'orlo dell'estinzione, ci sarebbero state persone dagli alti ideali che avrebbero sacrificato la vita e avrebbero mostrato il loro coraggio alla gente.


In questa situazione, alcuni vecchi dell'Alleanza del Cielo e della Terra lasciarono una profonda impressione su Lin Ming.


Alcuni di loro avevano lottato diligentemente per tutta la vita, eppure non erano riusciti ad ottenere nulla. A volte non riuscivano nemmeno ad arrivare allo stadio Divine Transformation, i loro cuori erano pieni di tristezza e riluttanza mentre morivano.


Ma alcuni vecchi prima della morte avrebbero chiamato un membro della giovane generazione e avrebbe dato voce alla sua amarezza e alla sua indignazione. Avrebbero passato le loro speranze e i loro desideri, dicendo parole come "quando la nostra gente nell'universo selvaggio tornerà nel Regno Divino, non dimenticarti dei sacrifici dei tuoi antenati.


Tuttavia non era stato questo tipo di persone a lasciare una profonda impressione su Lin Ming.


Quelli di cui non si poteva dimenticare era un terzo genere di persona. Questo tipo di guerriero era entrato nell'Alleanza del Cielo e della Terra in gioventù. Erano andati all'avventura più e più volte, cercando occasioni fortunate e poi andando in isolamento per coltivare diligentemente. Anche quando erano invecchiati e non avevano ottenuto nulla, non avevano mai rinunciato a questa speranza.


Tiravano fuori alcuni frammenti di mappe di antichi libri e le confrontavano con attenzione. Poi, scommettendo tutto su questa lieve speranza, trascorrevano il resto delle loro vite ad esplorare l'universo.


Si preparavano diligentemente per questo viaggio, ma in realtà tutto ciò che avevano erano armi ordinarie, bottiglie di vino e qualche medicina di livello inferiore. Chiedevano aiuto ad alcuni dei loro compagni e poi partivano.


Ma in realtà avevano già superato l'età in cui potevano diventare potenti. Anche se avessero davvero trovato qualche antica rovina, non sarebbe stato di grande beneficio per loro.


Comunque continuavano ad avanzare, accogliendo i venti e la pioggia, il sole che tramontava lentamente, e scalavano con fermezza la montagna enorme.


Era un viaggio che non avrebbero rimpianto.


Forse degli estranei non sarebbero riusciti a capire il motivo per cui lo stavano facendo. Erano già spacciati e i loro futili sforzi servivano solo per fare da contrasto alla dura realtà. Era difficile immaginare cosa significava continuare ad esplorare il mondo quando erano al crepuscolo dei loro anni.


Tuttavia Lin Ming sapeva che arrivati a questo punto, non puntavano a diventare potenti, ma lo facevano perché credevano in qualcosa. Prima di morire, questa determinazione avrebbe permesso loro di dire con sicurezza: "ho lottato con tutto me stesso per resistere al destino!"


Trascorse sei ore, Lin Ming guardò questi giovani appena diventati discepoli finire il loro viaggio nel Padiglione dei Sutra Celesti. Continuò a bere in silenzio il suo vino.


Aveva il presentimento che non sarebbe riuscito a rimanere qui a lungo. Non avrebbe potuto guardare questi giovani continuare ad invecchiare.


Anche se Lin Ming era rimasto in questo angolo dell'universo negli ultimi anni e non aveva sentito notizie importanti riguardo alla guerra tra l'umanità e i saggi, aveva la sensazione che sarebbe accaduto qualcosa, qualcosa che avrebbe cambiato il mondo.


Questo presentimento era impossibile da spiegare. Era qualcosa che sentiva chi possedeva un grande destino, quando si era così immersi nei legami karmici da poter dedurre causa ed effetto istintivamente e si poteva percepire dei disastri imminenti.


Lin Ming si sedette a meditare, aspettando con tranquillità che arrivasse questa tempesta.


Presto aveva intenzione di arrivare ad un passo dallo stadio di Empireo, la fase che si era trattenuto dal coltivare da troppo tempo. Allo stesso tempo, avrebbe aperto un altro palazzo del dao e avrebbe fatto crescere il piccolo drago nero fino a mille chilometri di lunghezza, a metà dal raggiungere lo stadio adulto...


Non poteva evitare questa battaglia imminente anche se non era ancora in grado di resistere al Sovrano dei Saggi Zaohua.


Non sarebbe rimasto a guardare con le mani in mano di nuovo. Durante questo prossimo scontro, l'umanità rischiava di venire distrutta completamente...


Lin Ming aprì lentamente gli occhi. La prima persona che vide fu una giovane.


Questa ragazza era un talento eccellente ai suoi occhi. Se il mondo fosse stato nell'era pacifica di 6000 anni fa, sarebbe potuta diventare un Sacro Lord al picco del suo livello. E se avesse avuto abbastanza risorse, avrebbe avuto perfino l'occasione di diventare un Re del Mondo. Questo era un talento pari a quello di un discendente di un Empireo.


Ma purtroppo i saggi non le avrebbero mai permesso di crescere.


Lin Ming aveva prestato attenzione a questa giovane. Non solo a causa del suo talento, ma perché il suo cognome era Yan e le ricordava una persona. 6000 anni fa Lin Ming aveva conosciuto una ragazza di nome Yan Yue'er, quando era andato nella stella del fuoco spirituale e si era recato nel regno mistico delle Bestie Divine, aveva collaborato con Yan Yue'er per un po' di tempo. Il karma li aveva legati.


Questa giovane si chiamava Yan Ke'er. Quando il clan dell'Antica Fenice era collassato, il resto dei suoi discendenti aveva ancora una piccola di quantità di sangue dell'Antica Fenice nelle vene. Dopo che Yan Ke'er era nata, la sua famiglia aveva percepito il suo grande talento e aveva riversato nel suo corpo la quantità di sangue limitata che era loro rimasta.


In realtà, diversi millenni fa, questo sangue dell'Antica Fenice sarebbe stato solo quello di livello più basso. In quest'era invece era il tesoro più prezioso che i discendenti del clan dell'Antica Fenice potevano usare.


Questa bambina era la loro speranza, anche se tutti sapevano che questa speranza era estremamente incerta.


"Sommo maestro, la tavoletta di giada senza nome che ha scelto per me in effetti è stata estremamente adatta per me. L'ho studiata per diversi mesi e ho ottenuto grandi risultati. Ora sono sicura di poter avanzare allo stadio della Distruzione alla perfezione e in futuro potrei perfino completare tutte e nove le fasi della Distruzione, formando una nuvola di energia origin di sei o anche di nove chilometri..."


Disse con desiderio e speranza Yan Ke'er. Ma quando sentì queste parole, Lin Ming sospirò. I geni dell'umanità erano in condizioni così misere da pensare che una nuvola origin di sole nove chilometri fosse sbalorditiva...


Guardò Yan ke'er. Poteva capire dalla sua espressione timida che il motivo per cui era venuta qui oggi era per ringraziarlo e anche per chiedergli di aiutarlo a scegliere un metodo di coltivazione e discutere di alcuni problemi che aveva avuto durante il suo allenamento.


"Sommo Maestro..."


Chiamò piano Yan Ke'er. Aveva incontrato Lin Ming a circa dieci anni. Questo grande esperto le aveva dato molti consigli. Diverse volte quei piccoli consigli all'apparenza insignificanti l'avevano fatta meditare per molti giorni e poi ne avrebbe tratto grande beneficio.


Mentre faceva progressi, aveva sempre più la sensazione che questo sommo maestro avesse una lunga storia e anche la sua forza era un mistero.


Un tempo aveva fatto domande al riguardo all'Anziano della famiglia Yan, ma l'Anziano non aveva individuato nulla di insolito in Lin Ming. Secondo il suo mondo interno, era solo agli inizi del Divine Transformation.


Inoltre era andato a controllare le note riguardo al periodo in cui Lin Ming era entrato nell'Alleanza del Cielo e della Terra. Erano riusciti a rintracciare il suo periodo di crescita dalla gioventù fino ad ora. Era difficile che fosse un qualche grande esperto.


Anche così, Yan Ke'er credeva ancora testardamente che Lin Ming stesse nascondendo le sue capacità. All'esterno sembrava un individuo pigro e malinconico e anche i membri dell'Alleanza del Cielo e della Terra lo pensavano, Yan Ke'er però aveva la sensazione che questo atteggiamento fosse dovuto ad una storia particolare.


Forse questo Sommo Maestro era un Sacro Lord!


Yan Ke'er un tempo aveva fatto questa ipotesi audace, ma ne fu scioccata. Scosse la testa, incapace di crederci. Sarebbe stato troppo strano.


Tuttavia, non importava a che livello fosse, in realtà era la persona che rispettava di più. Il consiglio che le aveva dato era di gran lunga più utile di qualsiasi insegnamento degli Anziani della famiglia Yan.


Quando Lin Ming vide che Yan Ke'er stava per chiedergli quale tavoletta di giada scegliere, le disse all'improvviso: "Non dovresti più tornare in questo padiglione."


La giovane rimase sbalordita: "Sommo maestro, cos'ha detto?"


"Non ha senso che ti alleni ulteriormente." Lin Ming continuò a bere vino mentre scuoteva lentamente: "Le donne... in particolare le donne splendide che sono diventate Lord Divino, andranno incontro ad una disgrazia se verranno scoperte dai saggi..."


Visto che i saggi governavano il Regno Divino, uccidere un umano non avrebbe avuto nessuna conseguenza. I saggi avrebbero potuto saccheggiare quanto volevano le risorse umane, inclusa perfino la verginità di alcune giovani.


Forse sarebbe stato meglio non nascere in questo mondo per delle splendide ragazze umane dall'alto talento. In una situazione in cui non sarebbero state capace di proteggersi, sarebbe stato facile per i saggi catturarle e usarle come fornaci viventi. Ma se fossero diventate abbastanza forti da poter uccidere qualche membro della giovane generazione dei saggi, allora questo avrebbe attirato l'attenzione di esperti ancora più forti. Questo perché più era potente una donna, più avrebbero potuto ottenere vantaggi sfruttandola. Così la loro situazione sarebbe solo peggiorata!


Inoltre era impossibile per le ragazze umane di basso livello nascondere le loro coltivazioni di fronte ai membri della razza dei saggi. Una volta che fossero state scoperte, sarebbero andate incontro ad un fato miserabile.


Yan Ke'er arrossì all'inizio, ma quando sentì la fine del discorso di Lin Ming impallidì.


Naturalmente sapeva a che disastro si stava riferendo.


"Lascia che ti faccia una domanda. Anche se sai che fato potrebbe aspettarti in futuro, sceglieresti comunque di diventare una guerriera?" Chiese con chiarezza e senza fretta Lin Ming mentre volgeva lo sguardo verso Yan Ke'er.
                                


                                



