---
weight: 200
title: Capitolo 20 - Tecnica di Iscrizione
pubDate: 2025-10-16T07:28:18.399Z
tags:
    - mw
---


"Bang!"


Mentre il Signor Muyi stava riflettendo, Tie Feng e Li Qi si scontrarono di nuovo provocando un'altra cascata di scintille. Erano entrambi guerrieri potenti e feroci; affrontavano direttamente le mosse dell'avversario! Ma Tie Feng si stava affidando ad una spada spezzata per tenere testa a Li Qi e perfino lo splendore della vera essenza che emanava la sua spada superava di gran lunga la sciabola di Li Qi!


"!"


Nello scontro successivo, Li Qi fece un errore di distrazione e venne ferito dalla spada di Tie Feng.
Nonostante l'armatura di Li Qi fosse un raro tesoro, la spada conteneva una vera essenza pericolosa, che pervase e perforò il suo corpo. Li Qi impallidì e quasi sboccò sangue!


Perfino Qin Xiao aveva notato la stranezza della spada. Si girò verso Muyi e disse, "Sembra che abbia sottovalutato quella spada. Che tipo di tesoro è?"


Muyi rispose, "Sicuramente è un tesoro di grado Human di basso livello..." Tamburellava le dita sul suo braccio mentre cercava di capire quale fosse la causa di questa anomalia. In quel momento Qin Xingxuan, che stava osservando con attenzione la battaglia, disse, "Maestro, forse sul tesoro c'è il simbolo di un grande maestro di iscrizioni?"


Muyi disse, "Lo sospettavo. Stavo pensando a quale maestro potesse appartenere. Anche se la spada è stata danneggiata in quel modo, per essere in grado di dirigere un potere del genere..."


Mentre parlavano il combattimento stava per finire. Li Qi era stato ferito e non poteva prolungare ulteriormente la battaglia. Era il momento di usare il sesto tipo delle 'Cinque Sacre Arti della Sciabola'. Aveva imparato da poco questa tecnica e la stava tenendo come colpo finale, ma non aveva altra scelta se non usarla ora, altrimenti sarebbe stato sconfitto.


Li Qi incrociò la spada sul petto e la sua vera essenza iniziò a rimbombare mentre diceva, "Tie Feng, riconosco la tua forza, sei un vero maestro! Con le tue comuni tecniche marziali mi stai costringendo ad usare il mio colpo più forte. Ma è il momento di finirla! Preparati ad affrontare la mia mossa finale! Il drago nero discenderà dalle montagne!"


Li Qi urlò mentre riversava tutta la sua vera essenza nella sciabola. La lama nera si illuminò improvvisamente di un bagliore arancione. Li Qi sollevò in alto la sciabola e la puntò verso Tie Feng, poi menò un fendente verso il basso! Ombre spaventose e indistinte apparvero nell'aria. Erano gli artigli di un drago nero!


"È già riuscito a formare le ombre del drago nero. Questo Li Qi è davvero abile nelle arti della sciabola della famiglia Li. Tie Feng non riuscirà a resistere a questo colpo!"


Mentre il drago nero si stava precipitando verso di lui, Tie Feng sapeva che questa era la mossa più forte di Li Qi. Sebbene il drago nero contenesse un'energia che avrebbe spaventato la maggior parte dei guerrieri, in quel momento Tie Feng non sentì nulla a parte una calma assoluta. Senza la minima traccia di paura, strinse la spada con entrambe le mani. Poteva sentire il denso intento combattivo provenire dalla spada, come se fosse un vecchio amico.


<em>Figlio di p****na! Credi di avermi già sconfitto ma sarò io a vincere!</em>


Tie Feng abbandonò tutti i pensieri superflui. Emise un tremendo ruggito che squarciò l'aria e condensò ogni briciolo di vera essenza rimasta nella sua spada.
La vera essenza nella lama fu compressa fino al limite! In quel momento esplose una forza incredibile!


Apparì una luce sfavillante mentre la vera essenza eruttava dalla spada. Si trasformò in un brillante arcobaleno che sfrecciò in avanti come una meteora ardente, dritta verso l'ombra del drago nero.


Distruggere gli ostacoli, distruggere i nemici, distruggere tutto il creato.


Questa era l'abilità del Simbolo Potente: il 'colpo violento istantaneo'!


"Bang!"


Ci fu un'enorme esplosione e accadde l'inconcepibile. L'ombra del drago nero era stata tagliata a metà dalla lama di Tie Feng! Li Qi fu scagliato fuori dal campo come una bambola di pezza mentre sputava sangue!


Lo sguardo di Qin Xiao si accese vide questa scena. La vera essenza si era condensata! Com'era possibile?


Chiaramente quella luce sfavillante era vera essenza, ma per usarla in quel modo bisognava essere almeno allo stadio Circolazione. Tie Feng era solo allo stadio Forgia delle Ossa, com'era successo?


In quel momento sul campo, non appena Li Qi fu sbalzato via fuori dal campo, Tie Feng crollò in ginocchio. Aveva esaurito completamente la sua vera essenza. Si stava reggendo usando la spada. Guardò con rispetto le fiamme tracciate nella runa. Questo simbolo... lo aveva aiutato?


Stese la mano e accarezzò gentilmente l'iscrizione di un pollice. Dalla runa proveniva un grande di spirito combattivo e Tie Feng sentiva un legame molto stretto, quasi familiare con essa.


L'arbitro saltò sul campo e annunciò la vittoria di Tie Feng. Era stato davvero sbalorditivo!
La stella nascente e talentuosa Li Qi era stata sconfitta da Tie Feng!


Qin Xiao guardò con attenzione Tie Feng e disse a Muyi, "Sembra che avessi ragione. Come ha fatto la vera essenza a cambiare forma? Come c'è riuscito? Probabilmente non era una qualche tecnica marziale."


"Sembra sia così!" Muyi fece un respiro profondo. Il suo sguardo sembrava ancora mostrare un po'di stupore. Disse, "Se non sbaglio, allora è una tecnica di un simbolo di iscrizione. Le iscrizioni possono cambiare il flusso della vera essenza e usare abilità... nel regno di Fortuna Celeste, tecniche del genere sono state quasi tutte perdute..."


"Tecnica di iscrizione?" Qin Xiao era sbalordito. Non capiva le tecniche di iscrizione, ma ne aveva già viste in passato. Ottant'anni fa quando aveva comandato l'esercito per sconfiggere il regno del Sole Orientale, aveva combattuto contro i loro generali e aveva visto le abilità dei simboli di iscrizione.


E pensare che le avrebbe riviste ancora una volta dopo ottant'anni! Ci pensò e poi disse ad un soldato, "Fai presentare Tie Feng al mio cospetto."


"Ricevuto!"


...


Tie Feng non credeva che il Maresciallo Qin avrebbe chiesto di vederlo di persona. Questo era veramente il più grande degli onori! In circostanze normali gli ufficiali non avrebbero potuto vedere direttamente il Maresciallo Qin.


Nonostante avesse affrontato molte situazioni pericolosissime, non appena vide il maresciallo sentì una pressione incredibilmente forte che lo costrinse ad inginocchiarsi. Disse: "Tie Feng porge i suoi rispetti al maresciallo."


"Alzati." Qin Xiao fece un cenno. "Ti ho chiamato qui per farti una domanda. Da dove viene la tua spada?"


"Tre mesi fa l'ho presa dal nemico dopo una battaglia."


"Oh? Fammi dare un'occhiata."


"Sì." Tie Feng presentò la sua spada. Qin Xiao picchiettò un dito sulla lama e un suono limpido risuonò nell'aria. Nonostante fosse durato a lungo, si poteva sentire che c'era una traccia di disarmonia.


La spada era di buona qualità, ma era spezzata!


Qin Xiao mostrò la spada a Muyi.


Muyi tenne la spada tra le mani e fissò il simbolo delle fiamme. Stese una mano e toccò l'iscrizione. Chiuse gli occhi mentre percepiva la forza spirituale della runa.


Muyi rimase fermo a lungo. Non disse una sola parola, ma Qin Xiao aspettò pazientemente.


Dopo un po' di tempo Muyi finalmente riaprì gli occhi. Si volse e lasciò che Qin Xingxuan la tenesse tra le mani. Era impossibile per lei comprendere qualcosa, ma voleva solo che esaminasse l'opera di questo maestro.


Qin Xiao prese la spada e lasciò che la sua forza dell'anima affondasse nel simbolo della fiamma. Poiché era così concentrata, le sue sopracciglia eleganti non poterono non contrarsi gentilmente.


"Com'è?" Muyi chiese a Xingxuan.


Qin Xingxuan rispose, "Il talento di Xingxuan è insufficiente. Ho sentito solo che era pieno di simboli e linee incredibilmente misteriosi. Dovrebbe essere l'opera di un maestro."


Muyi disse, "È normale non essere in grado di farlo. Dopo che l'iscrizione è finita, i simboli e le rune segrete si nasconderanno nel tesoro. È difficile da vedere, specialmente con un'iscrizione così complessa e intricata. È stupefacente, ma potrei capirne di più se avessi altri simboli a disposizione."


Dopo aver sentito le parole di Muyi, Tie Feng disse, "Maresciallo Qin, ho acquistato il simbolo di iscrizione in un negozio. Ce n'erano due in vendita, ma purtroppo ne ho acquistato solo uno. Se il Maestro Muyi ne ha bisogno, posso andare al negozio a ottenerne un altro."


"Mmh?" Qin Xiao sussultò. "Hai comprato questa iscrizione? Non era nella spada fin dall'inizio?"


"Sì. L'ho iscritto personalmente ieri."


Muyi sentì le parole di Tie Feng e ne fu subito entusiasta. Chiese, "Dove l'hai comprata?"


"Nella piazza della città."


"La piazza della città?" Muyi era interdetto. Gli oggetti lì costavano al massimo cento o duecento liang d'oro. Come potevano vendere un simbolo di un'iscrizione, in più, con le origini di Tie Feng, come poteva permettersela?


Perciò Muyi disse un po' dubbioso, "Per quanto ne so la tua famiglia non è ricca. Come hai potuto comprare un simbolo di iscrizione così costoso?"


Tie Feng esitò e poi disse con onestà. "Questo... quando l'ho acquistata, era a 100 liang d'oro. Alla fine me la sono potuta permettere..."


"Cent... quanto?" Muyi, che di solito aveva un calmo portamento, strabuzzò gli occhi e disse ansimando. "100 liang d'oro!? Venduto per 100 liang d'oro!?!?"
                                


                                



