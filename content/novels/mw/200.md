---
weight: 200
title: Capitolo 200 - Tesori di Tipo Fulmine
pubDate: 2025-10-16T07:28:18.454Z
tags:
    - mw
---


<em>CAPITOLO SPONSORIZZATO, grazie a Goldkira
-Schadenfreude</em>


<em>'Una Lucertola Fulmine rossa equivale ad un maestro al Circolazione. Non posso credere che una creatura così potente appaia alla base della Montagna Thundercrash. C'è qualcosa di strano...'</em> Normalmente i praticanti di arti marziali che viaggiavano qui erano all'Alterazione dei Muscoli o al Forgia delle Ossa, se avessero incontrato una Lucertola Fulmine Rossa sarebbero morti.


Nonostante sentisse che c'era qualcosa di strano, Lin Ming non ebbe il tempo di pensarci. In quell'istante la Lucertola Fulmine ruggì e sputò una gigantesca palla di fulmine.


La sfera era cremisi ed era molto più grande di quelle delle Lucertola Fulmine bianca di prima.


Come prima, Lin Ming non schivò.


<em>Zizi!</em>


La sfera si immerse nel corpo del ragazzo. La sensazione solleticante che provocò era un po' più intensa rispetto a prima; questa energia rossa era molto più violenta di quella precedente.


Questo fulmine non aveva un'Anima del Tuono, era come un esercito senza formazione.
Quando arrivò al cuore di Lin Ming, il fulmine dovette affrontare l'Anima del Tuono del Seme del Dio Blasfemo e sentì una profonda paura.


Era come un cane feroce che si era scontrato con una giovane tigre. Anche se la tigre non era ancora cresciuta, emanava comunque la maestosità del re delle bestie.


L'Anima del Tuono ingoiò il fulmine cremisi senza alcun problema.


Notando che Lin Ming non si era mosso nemmeno dopo questa incredibile dimostrazione di potere, l'uomo vestito di nero deglutì violentemente. Nonostante avesse capito che il ragazzo era potente, non credeva che lo sarebbe stato al punto da poter affrontare direttamente la sfera; era perfino un fulmine rosso!


Lin Ming osservò il suo Seme del Dio Blasfemo. Finalmente iniziò a percepire un po' di crescita al suo interno. Questo fece gioire il ragazzo. Sembrava che il fulmine rosso fosse di gran lunga superiore a quello bianco. Cosa sarebbe successo con un fulmine blu?


Lin Ming era pieno di aspettative.


Decise di scalare la Montagna Thundercrash, lì sarebbe stato in grado di incontrare Lucertole Fulmine con una forza al livello Houtian.


Non doveva temere il fulmine prodotto da quelle creature. Anche contro una lucertola di colore blu color blu che equivaleva ad un maestro al picco dell'Houtian, cosa poteva fargli un attacco fulmine?


Al contrario sarebbe stato un elisir per lui!


C'era anche la possibilità di vedere una leggendaria Lucertola Fulmine Viola il cui potere eguagliava un praticante di arti marziali al livello Xiantian. Se avesse potuto assorbire un po' della sua elettricità viola non poteva nemmeno immaginare che sorta di cambiamento sarebbe capitato nella sua Anime del Tuono. Lin Ming era pieno di aspettative.


Tuttavia il ragazzo scoprì di essere stato troppo ingenuo.


Una volta che la Lucertola Fulmine rossa vide che il suo attacco aveva fallito, iniziò subito a sferrare attacchi fisici. La sua coda, più spessa di un barile d'acqua, sferzò violentemente!


La Lucertola Fulmine era troppo grande, così i suoi movimenti erano un po' lenti. Tuttavia in termini di rapidità non era peggiore di un praticante di arti marziali umano!


Lin Ming strinse gli occhi e attivò il Roc Dorato che Squarcia il Vuoto, svanendo dalla vista!


<em>Bang!</em>


La coda della Lucertola Fulmina creò un enorme buco nel terreno. Perfino il minerale magnetico a terra venne fatto a pezzi.


Lin Ming sussultò. Quel colpo era troppo forte. Poteva ricevere i suoi attacchi elettrici, ma non poteva assolutamente resistere ad un confronto diretto con la sua coda.


<em>'Quanto sono stato stupido a pensare che le Lucertole Fulmine potessero solo attaccare con i fulmini.
Sembra che anche se usassero degli attacchi fisici non perderebbero contro le bestie feroci del loro stesso livello."


"Al mio livello, provocare una Lucertola Fulmine allo stadio Xiantian è soltanto cercare di morire."


Dopo aver capito le tecniche d'attacco usate dal suo nemico, Lin Ming non si trattenne più. Brandì la Lancia Pesante d'Argento Flessibile e avanzò velocemente; il ragazzo e la lancia erano come meteore che piombavano la Lucertola Fulmine!


La punta dell'arma emanò delle fiamme che assochilometrivano a dei loti cremisi. Lo slancio del fuoco non era inferiore a quella del fulmine!


<em>Puff!</em>


L'arma distrusse le scaglie della creatura e la trafisse!


Allo stesso tempo Forza Penetrante e l'Essenza di Fuoco esplosero, la Lucertola Fulmine tremò e vomitò sangue.


La creatura ululò miseramente e spazzò via la coda in direzione di Lin Ming, che la schivò facilmente. Essendo gravemente ferita, il colpo aveva lasciato solo una piccola rientranza nel terreno.


Lin Ming tirò fuori la lunga lancia e diede un pugno alla Lucertola Fulmine in mezzo agli occhi. L'essenza vibrante eruppe ancora una volta. La Lucertola Fulmine non poté resistere ai due attacchi successivi e con un tremolio crollò a terra.


Al suo attuale livello, per Lin Ming era facile uccidere una bestia feroce agli inizi dello stadio Circolazione.


Il ragazzo squarciò la carne della Lucertola Fulmine per prenderne la perla.


Con un pensiero, il potere del tuono fluì nel corpo del ragazzo. Stavolta sentì una crescita soddisfacente. Se avesse continuato così, con altre 10 o 20 Lucertole Fulmine, la sua Anima del Tuono sarebbe cresciuta del 10%.


Naturalmente una crescita del genere non poteva essere sostenuta. Dopo un altro 40-50%, il fulmine rosso non avrebbe più influenzato la crescita dell'Anima del Tuono.


In quel momento avrebbe dovuto cercare un fulmine ancora più formidabile per coltivare la sua Anima del Tuono.


.....


Non troppo lontano le due gemelle stavano applicando delle medicine sul giovane all'Alterazione dei Muscoli.
Tuttavia le sue ferite erano troppo gravi. Le due ragazze poterono soltanto avvolgerlo con un po' di tessuti ed erbe per riuscire a stento a mantenerlo vivo.


Uno degli attacchi che facilmente provocava delle ferite nascoste erano proprio quelli di tipo fulmine. Se un corpo umano fosse stato colpito da una scarica, anche se fosse sopravvissuto, il suo cuore si sarebbe fermato un po' di anni dopo. Questo perché il fulmine era passato attraverso il suo cuore e aveva lasciato delle ferite non visibili dall'esterno.


In tali circostanze questo giovane sarebbe dovuto rimanere a letto per un anno o più. In seguito non sarebbe riuscito a continuare a praticare le arti marziali, non sarebbe sopravvissuto molto a lungo.


Il giovane all'Alterazione dei Muscoli gemette di dolore. Le due ragazze potevano solo guardarlo impotenti. L'apprendista senior sembrava indifferente al riguardo, invece guardò Lin Ming con fare esitante.


Notando che Lin Ming stava per andarsene, l'uomo vestito di nero finalmente disse:"Senior, per favore aspetti."


Lin Ming si fermò e si girò a guardare l'uomo. Chiese freddamente:"Cosa vuoi?"


Nonostante non avesse avuto alcun conflitto con l'uomo con l'abito nero e il suo gruppo, ricordava lo sguardo pieno di avarizia del giovane all'Alterazione dei Muscoli. Lin Ming naturalmente sapeva che cosa avevano pensato. Non provava alcuna compassione per quel tipo di persone, anche se possedesse qualche genere di medicina guaritiva che potesse alleviare il suo dolore, non l'avrebbe tirata fuori per aiutarlo.


Lin Ming pensò che l'uomo vestito di nero stesse per pregarlo di salvare il suo apprendista junior e non si aspettava che l'uomo avrebbe detto:"Senior, ho un'ipotesi, ma non so se posso dirla." L'uomo con l'abito nero temeva che, se avesse sbagliato, allora avrebbe subito una ritorsione da parte di Lin Ming.


"Che ipotesi?"


L'uomo vestito di nero organizzò i suoi pensieri e continuò:"Il mio maestro una volta è venuto nella Montagna Thundercrash per accumulare esperienze e me ne ha descrtte molte. Nonostante la mia coltivazione non sia alta, sono già venuto cinque volte nella Montagna Thundercrash.
Con la mia esperienza e quella del mio maestro, posso dire di comprendere abbastanza bene la Montagna Thundercrash.


Lin Ming annuì. Anche lui l'aveva notato. L'uomo vestito di nero aveva solo contato sul ruggito per valutare la forza delle Lucertole Fulmine. Lin ming invece non aveva notato alcuna differenza tra i due ruggiti.


L'uomo vestito di nero disse:"Per quanto ne so non dovrebbero esserci alcune Lucertole Fulmine al Forgia delle Ossa alla base della Montagna Thundercrash, ma ne sono apparse due, di cui una al Circolazione, è troppo insolito."


"Le Lucertole Fulmine hanno i loro gruppi tribali, nelle quali ci sono delle divisioni.
Più forte è una Lucertola Fulmine e più il suo territorio sarà vicino alla vetta della montagna. Il potere del fulmine è più ricco in cima, ma si indebolisce più si va in basso."


"Continua a parlare." Lin Ming pensò che le Lucertole Fulmine avessero una società un po' simile a quella umana. Più uno era potente e più aveva risorse di coltivazioni.


Con l'incoraggiamento di Lin Ming, l'uomo vestito di nero si animò un po' di più. Non tremò più e disse:"Il potere del tuono è limitato, nessuna delle Lucertole Fulmine è disposto a lasciare che le altre lo assorbano. A parte quando accade qualche incidente una Lucertola Fulmine non lascerà il suo territorio, altrimenti potrebbe entrare in conflitto con qualcun altro. Una Lucertola Fulmine di alto livello normalmente non scenderebbe giù dalla montagna. Il solo motivo sarebbe..."


L'uomo vestito di nero disse:"Sono solo ipotesi, non so se sono vere."


"Dille, non importa se ti sbagli." Lin Ming notò che l'uomo era un po' preoccupato e parlò per rassicurarlo.


"Mm. Sì, credo che le due Lucertole Fulmine si siano evolute. Dovevano essere all'Alterazione dei Muscoli, ma a seguito di un qualche incontro fortuito sono riuscite ad arrivare al picco della Forgia delle Ossa e al Circolazione."


"Oh? Che genere di incontro fortuito?" Chiese Lin Ming. Stava suscitando il suo interesse.


"Senior potrebbe non saperlo, ma visto che il fulmine della Montagna Thundercrash è troppo ricco, a volte produrrà dei preziosi materiali di tipo fulmine. L'Erba Fulmine è solo uno dei tipi più comuni."


"Sospetti che queste due Lucertole Fulmine possano aver mangiato qualche materiale di tipo fulmine?"


L'uomo vestito di nero scosse la testa e disse:"Non dovrebbero averlo mangiato. Le Lucertole Fulmine devono amare accumulare oggetto come l'Erba Fulmine. Le Lucertole Fulmine amano vedere Erbe Fulmine crescere nel loro territorio perché più il potere del tuono sarà ricco e più gli effetti a lungo termine saranno maggiori rispetto a mangiarla subito. Ecco perché le Erbe Fulmine vecchie di cent'anni di solito sono protette da Lucertole Fulmine di alto livello.


"Una Lucertola Fulmine vive per molto tempo, ce ne sono alcune che proteggono Erbe Fulmine di 5-600 anni e che aspettano che arrivi a mille anni. Tuttavia una Lucertola Fulmine avrà dei benefici anche solo a farle la guardia, ancora migliori che mangiarla. Una Lucertola Fulmine non mangerà un materiale di tipo fulmine, se lo faranno potrebbero crescere lievemente, ma se lo difendessero aspettando che cresca, allora ne otterrebbero dei benefici immensi."


Lin Ming disse:"Capisco ciò che intendi dire. Credi che queste due Lucertole Fulmine stiano difendendo un tesoro ed è per questo che sono state capaci di evolvere. Voglio sapere perché me lo stai dicendo: non sarebbe meglio se andassi a trovare il tesoro da solo?"


