---
weight: 20000
title: Capitolo 2000A – Ad un passo dallo stadio di Empireo
pubDate: 2025-12-15T08:37:10.482Z
tags:
    - mw
---


<em>Capitolo sponsorizzato, ringraziamo Matteo!
34 capitoli in coda (4 Matteo + 20 Federico + 10 Paolo), 0/5
-Schadenfreude</em>


Sentendo la risposta di Hong'er, Lin Ming sorrise. La sua espressione mostrava calore e affetto, insieme a una profonda speranza.


"Se verrai con me, forse dovrai affrontare cose terrificanti. Hong'er, non hai paura?"


"No!"


La ragazzina strinse i pugnetti e scosse con fermezza la testa.


"Bene! Allora andiamo!"


Lin Ming alzò la mano destra. Nel suo palmo condensò lentamente un cubo grigio con la sua carne e il suo sangue, facendolo vorticare nell'aria.


E non appena Hong'er lo vide, non riuscì più a distogliere lo sguardo dall'artefatto.


Poteva sentire un'attrazione molto intensa per questo cubo.


"Lo chiamo Cubo Magico. Ci sono alcune cose che apprenderai col tempo. All'inizio abitavi questo oggetto."


Hong'er in effetti aveva la sensazione che questo cosiddetto Cubo Magico fosse sangue del suo sangue. Sembrava che la stesse chiamando con un qualche tipo di forza inspiegabile. Si trasformò in un flusso di energia ed entrò nell'artefatto.


Lin Ming sentì subito che la sua connessione spirituale con il Cubo Magico si stava approfondendo. Le leggi prima confuse divennero sempre più chiare. Sapeva che se avesse usato di nuovo l'artefatto, sarebbe riuscito a mostrare una forza ancora superiore.


Lin Ming strinse il pugno e il Cubo Magico tornò nel suo corpo. Batté un piede e volò verso l'alto, sprofondando nel vuoto e svanendo direttamente.


Dopo aver lasciato la Caverna Spirituale, la sua destinazione era l'antico campo di battaglia galattico nell'Universo del Sogno Akashico.


Doveva rimanere nel campo di battaglia del Sogno Akashico per tre interi anni prima che si aprisse l'uscita. Era una regola che Lin Ming non poteva cambiare, non importava quanto fosse forte adesso; era una delle leggi di questo piano.


Così durante questo periodo di tempo sarebbe arrivato ad un passo dallo stadio di Empireo.


Tornò ancora una volta nell'antico campo di battaglia galattico. Quando arrivò di fronte a queste stelle solitarie e desolate, chiuse gli occhi.


La scorsa volta che era stato qui, il suo livello era troppo basso; era riuscito solo a percepire vagamente l'aura del Maestro della Strada Asura e del creatore delle Sacre Scritture.


Ma ora, poteva dedurre molti più dettagli riguardo allo scontro esaminando questa galassia devastata e le innumerevoli fratture spaziali che costellavano quest'area.


Tutto questo grazie alla maggiore comprensione di Lin Ming delle due grandi leggi.


Lin Ming vagò nel vuoto. Il grande eco dell'antica era sembrava fluire nelle sue orecchie attraverso il vasto fiume del tempo.


La sua comprensione profonda del Grande Dao del mondo non era mai stata chiara come in questo momento.


Hong'er lo seguiva.


Dopo che arrivò in un pianeta ancora intatto, Lin Ming si sedette a mezz'aria.


"Hong'er, tra un po' userò una tecnica sovrannaturale per raffinare un grande tesoro. È meglio se rimani a guardare da lontano."


"Mm!" Hong'er annuì. Scomparì e volò verso uno dei confini distanti della galassia.


Il cielo e la terra si ammutolirono.


Lin Ming era seduto in questo silenzio. La sua forza cominciò a crescere rapidamente. Divenne una fornace, destando rapidamente il potenziale nel suo corpo.


Ogni poro e buco del suo corpo iniziarono ad emettere una luce accecante.


In quel momento era diventato una grande stella bruciante. Scintillava attraverso l'eternità, bruciava l'oscurità, faceva ardere la notte e brillava pieno di vitalità.


All'improvviso formò decine di migliaia di sigilli con le mani. Innumerevoli rune si estesero in ogni direzione come increspature, diffondendosi all'istante per decine di milioni di chilometri.


Le stelle che stavano morendo sembrarono tornare in vita, brillando con fare acceso.


I loro nuclei proiettavano della luce che si trasformò in pitoni argentati.


La luce si intrecciò nell'aria, avvolgendo lentamente Lin Ming e formando la fornace del vuoto della galassia.


Non solo, dietro apparì l'immagine enorme di un Asura. Teneva una lunga lancia, emanando un intenso intento omicida. Vigilava su Lin Ming come un guardiano divino.


La mente di Lin Ming era salda come una roccia, non avrebbe ammesso nessuna interferenza dall'esterno. Nel suo palmo apparì la reliquia demoniaca, scintillava come giada nera come la pece ed emanava un'aura nefasta e assetata di sangue.


A questa reliquia rimaneva solo il 70% della sua forza. Doveva prendere questa energia rimanente e raffinarla e divorarla in una sola volta!


Era una decisione folle.


Aveva scelto di prendere in prestito il potere delle stelle in questo antico campo di battaglia galattico. Creando la fornace del vuoto e traendo supporto dai marchi della feroce battaglia avvenuta tra il maestro della Strada Asura e il creatore delle Sacre Scritture, avrebbe potuto reprimere il potere demoniaco della reliquia.


Il potenziale del suo corpo continuò ad eruttare. Nelle pupille di Lin Ming nascevano e venivano distrutte delle stelle, soli e lune sorgevano e tramontavano.


La sua aura arrivò al picco e dal suo corpo riecheggiò il ruggito di un Vero Drago. Lin Ming prese la reliquia demoniaca e la gettò nella fornace del vuoto della galassia, raffinandola con la luce stellare. Poi ci balzò dietro.


Lin Ming aveva già padroneggiato la tecnica segreta della fornace del vuoto nel settimo piano della prova finale.


La reliquia demoniaca rotolava tra la luce eterea. Era diventata affamata e selvaggia, voleva ardentemente divorare Lin Ming.


Dopotutto era l'essenza raffinata di un abissale. Anche se la sua anima era stata cancellata, continuava ad avere i suoi istinti.


Voleva un corpo potente, un fisico pieno di vitalità del sangue. Così Lin Ming era un'enorme tentazione.


Non appena il potere della reliquia demoniaca entrò in Lin Ming, eruttò come un vulcano.


Scie di sangue connesse ad un potere infinito delle leggi legarono la reliquia demoniaca come catene.


La vitalità di Lin Ming era mostruosa. Si espanse come non mai, precipitandosi direttamente sulla reliquia demoniaca.


Ogni volta la sua vitalità del sangue inondava la reliquia, avrebbe portato via quel potere crudele e malvagio.


Questo potere si trasformò in demoni inferociti che fluttuavano nel mare di sangue. I demoni ruggirono a più non posso, ma presto, un potere del fulmine mistico si abbatté su di loro, uccidendoli!


<em>Rumble rumble rumble!</em>


Le saette continuavano colpire. L'aura tirannica della reliquia demoniaca fu purificata, trasformandosi nella forma di forza più pura che si fusa con Lin Ming.


Rispetto all'ultima volta che l'aveva raffinata, Lin Ming era molto più calmo e composto.


Aveva già divorato un'enorme quantità di potere demoniaco e aveva formato un seme di di energia demoniaca nel suo corpo. Poi avrebbe potuto usarla per arrivare ad un passo dallo stadio di Empireo.


Il tempo passò. Del 70% di potere rimasto, un altro 30% fu assorbito da Lin Ming. Tutto ciò che era rimasto era la sezione principale che pulsava come un cuore.


Non importava quanto assaliva la reliquia demoniaca con la sua vitalità del sangue, Lin Ming non poteva ancora depurarne il nucleo.


Era la parte più essenziale della reliquia demoniaca e anche quella più difficile da raffinare. Mentre Lin Ming stava digerendo lentamente questa forza, un filo di luce nera esplose dalla reliquia demoniaca e si condensò nel fantasma di un abissale nel mare spirituale di Lin Ming.


Quando la figura di questo enorme mostro divenne pienamente visibile, rivelò due corna metalliche sulla testa. Il suo corpo era percorso da saette ed era coperto da scaglie nere dalla lucidità metallica. Era in una pozza di sangue e teneva un palazzo torreggiante in mano. Si precipitò direttamente sul mare spirituale di Lin Ming.


<em>Roar!</em>


Quel palazzo conteneva un'energia tale che sembrava potesse distruggere ogni ostacolo lungo il suo cammino. Volò selvaggiamente e, ovunque andasse, distruggeva grandi tratti della forza spirituale di Lin Ming, l'abissale voleva devastare il suo mare spirituale.


Le pupille di Lin Ming si rimpicciolirono. L'ultima fase di raffinazione della reliquia demoniaca era arrivata.


Era più che preparato rispetto alla prima volta. Aveva più esperienza e la sua forza era aumentata considerevolmente.


Nella fornace del vuoto della galassia, le leggi delle Sacre Scritture e del Sutra Ceelste furono attirate nel suo mare spirituale dalla sua forza spirituale.


Quando i marchi residui dei due grandi guerrieri incontrarono l'abissale inferocito, si attivarono all'improvviso.


Dopotutto sia il Sovrano Immortale che il maestro della Strada Asura erano entrambi forme di vita intelligenti dei 33 Cieli. E ogni forma di vita intelligente odiava gli abissali. Era un'ostilità che era incisa nel profondo del loro essere, una parte del loro istinto che non sarebbe mai cambiata.


I marchi di queste due leggi di massimo livello iniziarono ad opprimere insieme l'abissale!
                                


                                



