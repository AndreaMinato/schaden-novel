---
weight: 20010
title: Capitolo 2001 – Ancora una volta nella città imperiale immemore
pubDate: 2025-12-15T08:37:10.482Z
tags:
    - mw
---


<em>Capitolo sponsorizzato, ringraziamo Matteo!
32 capitoli in coda (2 Matteo + 20 Federico + 10 Paolo), 0/5
-Schadenfreude</em>


Tre anni erano passati in un batter d'occhio. Il campo di battaglia del Sogno Akashico era terminato.


Dall'inizio alla fine, Lin Ming era solo un passante in questa prova. Nessuno lo aveva trovato, né lui aveva ucciso degli sfidanti.


Lasciò l'antico campo di battaglia galattico e uscì lentamente.


In questi tre anni, Lin Ming aveva consolidato la sua coltivazione.


All'inizio immaginava che avrebbe avuto bisogno di molto tempo per farlo perché le leggi che percepiva erano troppo profonde, forse ci avrebbe messo decine di migliaia di anni prima di diventare un Empireo, ma ora sembrava che non avrebbe dovuto aspettare così a lungo.


Quando era rimasto nel campo di battaglia galattico ad assorbire il potere del mondo qui, il suo Supremo era stato permeato da questa forza. Poi accadde qualcosa di meraviglioso; era stato battezzato da questo potere del mondo.


In seguito accadde qualcosa di ancora più sbalorditivo. Il seme del mondo che aveva ottenuto nella prova finale aveva cominciato a fondersi con il Supremo nel suo mondo interno.


Erano i nuclei del suo mondo interno. In un anno erano riusciti a fondersi.


Il seme mondo alla fine era apparso tra le sopracciglia del Supremo, come un terzo occhio.


Praticamente c'era un mondo montato sulla fronte del Supremo.


Era un evento bizzarro. Lin Ming non sapeva perché la situazione si era evoluta in questo modo, né cosa sarebbe accaduto di questo passo, ma alla fine la velocità con cui il suo mondo interno assorbiva potere era aumentata di molto.


Fondere due nuclei non era semplice come aggiungerne uno. Ognuno si complementava con l'altro e l'intensità dei loro effetti erano quadruplicati.


Ad una tale velocità, la transizione di Lin Ming da uno stadio ad un passo dall'Empireo ad un Empireo sarebbe stata incredibilmente rapida.


Per Lin Ming era grandioso. Altrimenti, quando presto il mondo sarebbe stato scosso dalla grande battaglia, non avrebbe potuto giocare un ruolo troppo importante se non fosse riuscito a diventare un Empireo.


Mentre rifletteva, Lin Ming iniziò a volare, pronto ad andarsene. Poi però si fermò all'improvviso.


Dietro di lui c'era un lago color blu giada. Era splendido, ma privo di forme di vita.


"Fratellone Lin, cosa c'è?" Hong'er si era trasformata in una massa di energia spirituale e seguiva Lin Ming. Quando vide il cambiamento nel suo portamento, non poté che chiedergli:


"Niente. Stavo solo pensando al passato..." Lin Ming scosse gentilmente la testa. Poi anche Hong'er se lo ricordò.


In passato, quando lei e Lin Ming erano usciti dall'antico campo di battaglia galattico per la prima volta, erano arrivati in questo lago. Qui Lin Ming aveva incontrato un giovane dallo sguardo vecchio. Quella persona era il capo degli spirita dei 33 Cieli, l'imperatore Spirituale.


Lin Ming aveva avuto solo una breve conversazione con lui. Allora aveva percepito che il livello di questa persona era come una montagna irraggiungibile.


In effetti, per molto tempo, Lin Ming non era riuscito a capire se fosse un nemico o un amico.


Solo dopo Sheng Mei gli aveva portato via la sua Anima Eterna.


L'Imperatore Spirituale dei 33 Cieli... forse era la persona più terrificante al mondo...


Lin Ming scosse la testa, non pensò più al passato. Si limitò a scorgere il lago con la sua percezione divina. Era davvero un lago ordinario. A parte essere privo di vitalità, non aveva nessun aspetto fuori dal comune.


A volte ciò che era ordinario celava verità incredibili.


"L'Imperatore Spirituale, starà ancora raffinando l'Anima Eterna per completare la sua Arte della Vita Eterna?"


Lin Ming non sapeva quali erano le trame dell'Imperatore Spirituale. Poteva solo immaginare che l'inattività degli spirita aveva qualche rapporto con lui.


"Andiamo. La prova del campo di battaglia del Sogno Akashico sta per finire."


Mentre parlava, Lin Ming lasciò questo mondo insieme a Hong'er...


.....


Regno Divino, Grande Mondo delle Vere Arti Marziali, capitale imperiale immemore.


Oltre 6000 anni fa, la capitale era una città animata nel continente principale del Grande Mondo delle Vere Arti Marziali. Dopodiché, quando era scoppiata la grande calamità dell'umanità, la città era stata saccheggiata e la maggior parte di essa distrutta. in seguito era stata costruita, ma erano i saggi a governare questa città che era esistita per cento milioni di anni, non i saggi.


Le Terre Sacre delle Vere Arti Marziali erano state da tempo distrutte. Le sue industrie e le ricchezze che avevano accumulato per quasi un miliardo di anni erano state prese dall'organizzazione della razza dei saggi che si chiamava sala del Drago Dorato.


La Capitale Imperiale Immemore era inondata da centinaia di organizzazioni di saggi, sia grandi che piccole. Qui controllavano tutte le risorse e le ricchezze. Gli umani erano per lo più comuni cittadini, minatori, servi, guidatori di carri... e così via.


Lin Ming non entrò in città. Si limitò a sondarla con la sua percezione e a sospirare. I distretti un tempo vivaci erano ancora animati, ma quei negozi appartenevano tutti ai saggi e gli umani che erano nati lì erano solo camerieri, uscieri o ricoprivano altri ruoli umili. Se fossero stati appena un po' più prestigiosi, potevano essere gestori di negozi o contabili.


Gli umani del Regno Divino potevano sopravvivere solo così. La via della coltivazione delle arti marziali era stata strangolata a morte.


Lin Ming scosse la testa e non ci prestò più attenzione. Non si fermò nemmeno alla Città Imperiale Immemore.


Avanzò silenziosamente verso il posto che Yu'er gli aveva indicato in passato.


Nessuno si accorse di come Lin Ming sprofondò nel terreno e tutto ciò che rimaneva a camminare sopra era un'illusione che aveva creato.


Nemmeno un Empireo sarebbe riuscito a capire che era un'illusione. E in effetti la Capitale Imperiale Immemore non aveva Empirei. La persona dalla coltivazione più alta nella Sala del Drago Dorato, il loro Sommo Anziano, era solo al picco del Grande Re del Mondo.


L'illusione di Lin Ming arrivò nelle profondità delle montagne e poi svanì.


Ormai lui era già a mille chilometri sottoterra.


Viaggiava con ritmo costante. Un campo di forza nero copriva il suo corpo. Era il suo spazio primordiale che annientava le leggi. La terra stessa apparteneva alle leggi di tipo terra e quando le leggi si scontravano con lo spazio primordiale di livello superiore di Lin Ming, si decomponevano naturalmente. Così Lin Ming scavò facilmente sottoterra.


La temperatura aumentò gradualmente. Sotto la grande pressione, la pietra diventò più dura. Ma per Lin Ming al momento nulla di tutto questo era degno di essere menzionato.


Dopo mille chilometri, incontrò una pietra celeste che isolava da ogni percezione.


Nel mondo mortale, questo tipo di pietra era ancora più preziosa dell'oro. Ma per un praticante di arti marziali non era affatto fuori dal comune. Comunque la pietra celeste possedeva un effetto speciale, cioè di isolare dalla percezione divina. Quando uno strato di pietra celeste di mille chilometri si accumulava nel tempo, sarebbe stato difficile per qualsiasi coltivatore sondarlo con la sua percezione divina. Inoltre, nel nucleo, c'erano numerose formazioni di occultamento create dall'Empireo Sigillo Divino.


Dopo aver raggiunto 5000 chilometri sottoterra, Lin Ming era già completamente sommerso nel mare di magma della pietra celeste sciolta.


Questa sorta di pietra era già pura e il magma che formava era di colore cremoso. Il suo calore era terrificante ed era molto più denso del mercurio, così tanto da creare una pressione sconvolgente.


Normali praticanti di arti marziali non sarebbero riusciti nemmeno a battere cigli immersi in questo liquido viste le sue proprietà. Anche la percezione divina di Lin Ming era stata limitata.


Più avanti, le leggi dello spazio iniziarono a deformarsi. Ciò che Lin Ming stava cercando era il nodo spaziale che Yu'er aveva trovato in passato.


Lin Ming cercò con attenzione. Alla fine, contando sulla sua terrificante forza spirituale, riuscì ad esaminare il magma e lo trovò.


Quando era venuto qui in passato, aveva contato completamente sulla guida di Yu'er ed era capitato qui.


Ora non era più paragonabile a prima. Quando vide il nodo spaziale, riuscì a percepirne lievemente i misteri.


Senza dubbio era una formazione creata dall'Empireo Sigillo Divino in passato. Era stato solo perché erano passati 3,6 miliardi di anni che aveva iniziato ad indebolirsi. Altrimenti sarebbe stato praticamente impossibile per Lin Ming trovarla, figuriamoci entrarci.


Rimase di fronte al nodo spaziale per un po' di tempo. Lin Ming poteva sentire un vortice spaziale terrificante apparire di fronte a lui. Poi entrò.


Un momento dopo, attraversò il terrificante strato di magma e arrivò in un vasto spazio sotterraneo.


Qui c'era una sconvolgente montagna di cristalli del sole viola!


Quando Lin Ming aveva viaggiato per il continente Tianyan, non aveva nessuna montagna capace di rivaleggiare con questa catena montuosa di cristalli del sole viola, sia in quanto a dimensioni che a maestosità.


Questo enorme accumulo di cristalli formava un enorme carattere "Sigillo", era la grande formazione di contenimento.


Anche secondo gli attuali standard di Lin Ming, il valore di tutti questi cristalli era terrificante.


Questo perché si era evoluto già un mondo nella catena montuosa dei cristalli. Sigillati al suo interno c'erano laghi, foreste, praterie e numerosi altre scene.


C'erano alberi torreggianti, daini spirituali galoppanti, scimmie bianche, pesci volanti, salici...


Tutto questo non era stato creato dall'Empireo Sigillo Divino in passato, ma si era evoluto con il passare di 3,6 miliardi di anni, erano embrioni di pietra del sole viola nati dai cristalli. Era come la pietra dell'Embrione Spirituale che Lin Ming aveva ottenuto in passato, si era evoluta coscienza spirituale nella pietra divina.


Anche se questi embrioni non potevano competere con quello che aveva trovato Lin Ming, ce n'erano così tanti insieme e questo intero mondo aveva un valore inestimabile.


Lin Ming toccò le mura brillanti. Sondò il mondo, aspettando...


E dopo due ore, Lin Ming finalmente sentì una voce antica e distante: "Sei... quel giovane... di 6000 anni fa?"


Lo spirito dell'antico Sigillo Elisio aveva ripreso coscienza.


L'antico Sigillo Elisio era esistito da almeno 3,6 miliardi di anni. Per lui 6500 anni erano un breve istante. Ma per qualche motivo, sentì che la sua voce si era indebolita...


In confronto alla terrificante esistenza del passato, chiaramente la sua energia si era indebolita.


Come poteva essere?


Anche lo spirito di un artefatto sarebbe morto dopo molto tempo, lasciando solo il corpo principale del tesoro. Ma che sorta di tesoro spirituale era questo? Solo 6500 anni non avrebbero dovuto indebolirlo così tanto!


"Senior, cosa le è successo...?" Chiese preoccupato Lin Ming.
                                


                                



