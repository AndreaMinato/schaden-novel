---
weight: 2002
title: Capitolo 2002 - Un'ultima terra pura
pubDate: 2025-12-15T08:37:10.482Z
tags:
    - mw
---


<em>Capitolo sponsorizzato, ringraziamo Matteo!
31 capitoli in coda (1 Matteo + 20 Federico + 10 Paolo), 0/5
-Schadenfreude</em>


"Sei davvero tu..." Dopo aver confermato l'identità di Lin Ming, l'Antico Sigillo Elisio sembrò riempirsi di emozione: "Sei tornato..."


"Sì, sono tornato Senior..."


Lin Ming si inchinò rispettosamente. In passato non sapeva cosa celava il sigillo. Allora sapeva solo che lo spirito dell'artefatto aveva protetto questa terra per 3,6 miliardi di anni ed era stato davvero scioccante per lui.


Ma ora sapeva che l'Antico Sigillo Elisio imprigionava l'anima di Fame, un demone al picco dello stadio di Vera Divinità. Ora, a parte lo shock, Lin Ming provava un profondo rispetto.


In passato, l'Empireo Sigillo Divino e lo spirito dell'artefatto avevano pagato un prezzo fin troppo caro per ottenere la vittoria durante la grande calamità.


"Mm... sei già..."


L'Antico Sigillo Elisio guardò Lin Ming con un po' di sorpresa. Aveva appena notato la coltivazione di Lin Ming.


Arrivare ad un passo dallo stadio di Empireo dopo 6500-6600 anni, anche se era un ritmo molto veloce, non scioccò troppo lo spirito dell'artefatto. Dopotutto sapeva che Lin Ming aveva il Cubo Magico.


Ma quando provò a sondare il mondo interno di Lin Ming, scoprì qualcosa di sorprendente. Lo spirito dell'artefatto non riusciva a comprendere come il suo mondo interno possedesse una serie completa di leggi avanzate e un potere terrificante e misterioso.


Questo giovane non era un ordinario semi Empireo. E la sua vera forza era difficile da stimare. Sembrava che un drago divino stesse dormendo nel suo corpo e, se avesse voluto, avrebbe potuto scatenare una forza che avrebbe distrutto il mondo.


"Ho saputo molte cose e la grande calamità che ha menzionato è già scoppiata..." Spiegò Lin Ming.


Nelle profondità del vuoto, risuonò un debole sospiro: "È tutto destino... ciò che verrà, prima o poi verrà."


Disse lo spirito dell'artefatto. Poi il vuoto di fronte a Lin Ming si deformò e rune color nero puro apparirono, radunandosi lentamente per formare il viso di un vecchio.


Questo volto sembrava inciso nel metallo ed era pieno della fredda sobrietà della realtà. Il suo sguardo era profondo e misterioso, come se i suoi occhi non avessero pupille, ma buchi neri.


Lin Ming sapeva che questo volto metallico era la vera forma dello spirito dell'Antico Sigillo Elisio.


Lin Ming poteva sentire ondate di debolezza provenire dallo spirito. In confronto a 6000 anni fa circa, non sembrava possedere nemmeno la metà della sua forza precedente.


Questo lasciò perplesso Lin Ming.


"Cosa le ha fatto consumare così tanta energia in questi anni?"


"È tutto a causa di... Fame."


Gli occhi cubi dello spirito dell'artefatto brillarono con luce mistica: "Fame è tornata. L'ho sentita, ma l'ha sentito anche la sua anima. La debole connessione tra il suo corpo e il suo spirito, insieme al suo istinto naturale, l'ha fatta riniziare ad agitarsi, quasi arrivando a prendere coscienza. Ho fatto tutto quello che potevo per sopprimerla nuovamente, ma ho finito con l'usare troppa energia primaria... naturalmente quell'anima non se l'è cavata molto meglio."


Lo spirito dell'artefatto sembrava esausto.


Quando il Sovrano dei Saggi Zaohua era entrato nel Regno Divino, l'anima di Fame aveva cercato di uscire dal sigillo. Lo spirito dell'Antico Sigillo Elisio si era risvegliato e aveva iniziato una grande battaglia durante la quale entrambe le parti erano rimaste gravemente ferite.


Ma di questo passo lo spirito dell'artefatto non sarebbe riuscito a resistere molto a lungo.


"Non posso tenerla sigillata per molto altro tempo... almeno 4000 anni o al massimo 10.000 anni. Il giorno in cui romperà il sigillo sarà anche il giorno in cui mi ridurrò in polvere. Allora l'anima di Fame tornerà nel suo corpo mortale e ci saranno conseguenze inconcepibili."


Anche se lo spirito dell'artefatto era potente, era comunque vissuto per 3,6 miliardi di anni. L'Antico Sigillo Elisio era troppo vecchio e non gli rimaneva molta forza.


"Temo che l'anima di Fame non tornerà." Disse all'improvviso Lin Ming.


"Mm?" Lo spirito dell'artefatto ne fu sorpreso.


"Probabilmente non lo sa, ma la carne e il sangue di Fame sono state già domate dal Sovrano dei Saggi Zaohua e sono diventate una personificazione. E anche la grande calamità dell'umanità è stata pianificata tutta dal Sovrano dei Saggi Zaohua."


"Domate?" Lo spirito dell'artefatto era sbalordito. "Cosa vuoi fare?"


"Voglio sciogliere il sigillo e, grazie all'anima di Fame, trovare un metodo per ribaltare le sorti della battaglia contro il Sovrano dei Saggi Zaohua!"


Le parole di Lin Ming erano sbalorditive. Per un po' lo spirito dell'Antico Sigillo Elisio era rimasto senza parole.


Guardò Lin Ming con stupore. Sciogliere il sigillo e trovare un metodo per ribaltare le sorti della battaglia contro il Sovrano dei Saggi Zaohua usando l'anima di Fame?


"Capisci cosa stai dicendo?"


"Lo so, ma voglio comunque fare un tentativo!"


Disse con fermezza Lin Ming. Aveva fatto fin troppi preparativi per questo giorno.


"E ne capisci le conseguenze?" La voce dell'Antico Sigillo Elisio divenne cupa e seria.


"Se verrò sconfitto, allora la mia anima sarà divorata da Fame. Poi scapperà. Potrebbe scegliere di tornare nel suo corpo e lottare contro il Sovrano dei Saggi Zaohua. Anche se mi piacerebbe vederli ferirsi a vicenda, ho la sensazione che il Sovrano dei Saggi Zaohua avesse già previsto un'evenienza del genere e forse si è anche preparato. Allora, l'anima di Fame indebolita per oltre 3,6 miliardi di anni perderà e potrebbe diventare solo un dono per il Sovrano dei Saggi Zaohua..."


Lo spirito dell'Antico Sigillo Elisio divenne solenne. Fissò negli occhi Lin Ming. Era chiaro che il giovane avesse già considerato ogni aspetto di questa decisione.


Se aveva potuto raggiungere lo stadio ad un passo dall'Empireo in 6600-6700 anni con una forza che superava di gran lunga coltivatori al suo stesso livello, allora sarebbe stato impossibile che questo giovane facesse decisioni troppo imprudenti. Altrimenti sarebbe morto da tempo.


"Molto bene! In tal caso, mi unirò a te in quest'ultima scommessa!"


Disse lentamente lo spirito dell'artefatto dopo un bastoncino di incenso di tempo.


Questo sigillo era troppo importante. Era un sigillo che il suo maestro aveva creato pagando con la vita e proteggerlo era il solo motivo per cui esisteva.


Ora lo avrebbe sciolto personalmente.


Naturalmente se non l'avesse fatto il sigillo prima o poi avrebbe ceduto dopo diversi millenni. In tal caso, tanto valeva fare questa scommessa!


Il volto dello spirito dell'artefatto svanì. Allo stesso tempo, l'enorme montagna di cristalli viola di fronte a Lin Ming iniziò a sciogliersi. Tra la montagna apparì l'apertura di una caverna.


Lin Ming non entrò immediatamente. Regolò il suo respiro ed entrò in uno stato ottimale usando un intento marziale. Poi entrò nel tunnel che conduceva dentro la montagna di cristalli.


Passo dopo passo, l'andatura di Lin Ming era lenta e misurata.


Quando si addentrò nelle profondità della montagna di cristalli del sole viola, all'improvviso vide delle scritte brillanti apparire attorno a lui sulle pareti.


Ogni carattere era fatto da tratti pesanti quanto una catena montuosa. Emanavano un'aura antica e sconfinata.


Erano le scritte dell'Empireo Sigillo Divino. Contenevano i misteri della sua arte e i concetti del Dao Celeste Asura.


Solo questo tunnel aveva decine di migliaia di caratteri. In tal caso, allora questa enorme montagna di cristalli del sole viola conteneva trilioni di trilioni di simboli.


Lin Ming poteva sentire che ogni carattere conteneva lo spirito coraggioso ed eroico dell'Empireo Sigillo divino.


Non poté che toccare gentilmente questi caratteri. Le persone erano come le loro parole e, a giudicare da questi caratteri curvi, Lin Ming poteva percepire il portamento valoroso e incredibile dell'Empireo Sigillo Divino del passato.


Dopo diverse ore, Lin Ming finalmente arrivò al centro della formazione. Questo posto sembrava tempio. Il tempo era pieno di luci brillanti e il punto centrale di questo tempio era un grande sigillo di bronzo fluttuante!


Su questo sigillo di bronzo erano incise numerose immagini. E sopra questo sigillo era un grande drago giallo che serviva come impugnatura.


Questa era la vera forma dell'Antico Sigillo Elisio.


Tuttavia, ciò che attirò l'attenzione di Lin Ming non fu l'artefatto, ma tutto il resto.


C'erano scheletri qui!


Questi scheletri erano disposti attorno alla grande formazione e ce n'erano decine. Erano disposti come i petali di un girasole e ognuno di essi brillava di luci multicolori, opalescenti e scintillanti. Anche se erano passati miliardi di anni, emanavano ancora un'aura solenne e sacra.


Senza dubbio erano gli scheletri lasciati da impareggiabili guerrieri.


"Questi... questi resti sono..."


Lin Ming poteva immaginare cos'era successo. Si riempì di timore reverenziale.


Il volto dell'Antico Sigillo Elisio apparì all'improvviso a mezz'aria. Il suo viso metallico rivelò tristezza e un po' di delusione.


"Questi sono i resti dei sacrifici di sangue usati per stabilizzare la formazione di Sigillo Divino. Ognuno di loro era un famoso Anziano della razza umana..."


Lin Ming sussultò, era rimasto senza parole.


"La formazione di Sigillo Divino usata per sopprimere l'anima di Fame doveva essere disposta in anticipo. Per creare questa formazione ci sono voluti dieci anni e, allora, Fame era almeno al picco della Vera Divinità. Con la sua forza, sarebbe stato impossibile per l'Empireo Sigillo Divino creare una formazione abbastanza potente da sigillare completamente una Vera Divinità di massimo livello. Poteva solo trarre supporto dai sacrifici di sangue dei guerrieri umani. Le rune nel nucleo della formazione sono state tutte scritte con il sangue di questi famosi Anziani e per quanto riguarda il cuore della formazione... quello è un buco nero sigillante creato con i mondi interni collassati di numerosi guerrieri..."


"Questa grande formazione è stata creata usando il sangue e il dolore di innumerevoli guerrieri impareggiabili."


L'Antico Sigillo Elisio parlava con lentezza, ma le sue parole sbigottirono Lin Ming.


Guardò le rune attorno. E in effetti, erano color rosso scuro, scritte usando il sangue di questi maestri umani che non erano disposti a rassegnarsi.


Lin Ming si avvicinò silenziosamente ad uno scheletro. Questo scheletro era un po' curvo; chiaramente era appartenuto ad un vecchio. Lin Ming non sapeva a chi fosse appartenuto, né il suo nome, né la sua storia erano stati conservati.


Nessuno sapeva che questa era un'anima eroica che si era sacrificata per resistere alla grande calamità di 3,6 miliardi di anni fa, e qui era morta nell'ombra...


Lin Ming si rassettò l'abito e si inchinò profondamente.


Poi fece lo stesso con ogni scheletro, percependo le aure che questi membri della vecchia generazione dell'umanità avevano lasciato. I suoi occhi iniziarono ad inumidirsi e rimase in silenzio per tutto il processo.


Ci si poteva immaginare come fosse andata la calamità precedente. E l'umanità non aveva un universo selvaggio come via di fuga, poteva solo rischiare la vita in una scommessa finale.


Questi guerrieri umani si erano sacrificati per creare questa formazione sigillante, tutto per ottenere un risultato che non avrebbero mai potuto vedere. Questo tipo di tragedia scosse Lin Ming.


Lin Ming continuò ad inchinarsi fino all'ultimo scheletro. Poi vide alcune parole incise nel terreno vicino allo scheletro.


"Sono disposto a fare reincarnare in un incantesimo la mia vita di cento milioni di anni. Soffrire 10.000 anni di solitudine, soffrire 10.000 anni di tribolazioni, soffrire 10.000 anni di difficoltà, voglio solo dare rifugio alla mia razza e creare questa ultima terra pura per loro!"
                                


                                



