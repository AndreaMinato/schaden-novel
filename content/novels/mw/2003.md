---
weight: 20030
title: Capitolo 2003 – Sciogliere il Sigillo
pubDate: 2025-12-15T08:37:10.482Z
tags:
    - mw
---


<em>Capitolo sponsorizzato, ringraziamo Matteo!
30 capitoli in coda (0 Matteo + 20 Federico + 10 Paolo), 0/5
-Schadenfreude</em>


Vedendo queste ultime parole lasciate da un guerriero che si era sacrificato per questa formazione, Lin Ming sentì una profonda malinconia.


Era una sensazione difficile da descrivere. Se Lin Ming fosse tornato a 3,6 miliardi di anni e fosse stato costretto a fronteggiare la grande calamità umana, allora anche lui avrebbe fatto anche lui il suo ultimo tentativo disperato, senza battere ciglio mentre si offriva di sacrificarsi.


Quando c'era in gioco la sopravvivenza di una razza, per dare rifugio alla propria famiglia, alle amate, a figli, amici e anche alle innumerevoli vite della propria gente, anche se non aveva mai avuto molti contatti con loro a parte condividere lo stesso sangue nelle loro vene, qual era il prezzo per fare sopravvivere tutti gli altri?


"Voglio solo dare rifugio alla mia razza e creare questa ultima terra pura per loro..."


Lin Ming mormorò queste parole. Sentiva un grave peso sulle spalle.


L'incantesimo di fronte a lui era stato forgiato con il sangue e le lacrime di decine di esperti della vecchia generazione umani. Il motivo per cui l'avevano fatto era per sopprimere l'abissale Fame!


Ma ora Lin Ming stava per sciogliere il sigillo e liberare il mostro.


Se non avesse potuto sconfiggerlo, sarebbe stato come rendere inutile ogni sforzo dei suoi predecessori. Se fosse accaduto, Lin Ming avrebbe provato un'enorme vergogna. Come avrebbe potuto guardare in faccia le innumerevoli  anime umane che si erano sacrificate in passato?


"Junior, ci hai riflettuto?"


Disse lo spirito dell'Antico Sigillo Elisio da dietro Lin Ming, sospirando un'altra volta.


"Sì."


Rispose Lin Ming rivolto di schiena. Strinse i pugni così forte che il vuoto quasi si frantumò.


Questa sarebbe stata una battaglia all'ultimo sangue!


Fece un respiro profondo e si sedette al centro del tempio.


Il palazzo dell'occhio daevico si aprì tra le sue sopracciglia. Allo stesso tempo, le sue pupille si strinsero e strani motivi a fiori apparirono nelle sue iridi.


Era lo stato delle Pupille Tre Vite, Diecimila Esistenze nel Vuoto.


In questo stato, Lin Ming poteva vedere il buco nero nascosto nel vuoto nel tempio. Questo buco nero vorticava, divorando tutta l'energia, la materia e le leggi del mondo.


Questo era il cuore della formazione di Sigillo Divino.


L'anima di Fame era sigillata in questo buco nero.


Lin Ming un tempo aveva studiato l'Arte di Sigillo Divino in passato. Inoltre l'Empireo aveva compreso il Dao Celeste Asura e aveva aggiunto molte parti alla sua arte. Ora che Lin Ming vide il cuore della formazione, riuscì a dedurre molte cose.


Il Palazzo dell'Occhio Daevio e le Pupille Tre Vite si complementavano a vicenda. La struttura della formazione era impressa nella mente di Lin Ming, che la comprese lentamente.


Se voleva contendere con l'anima di Fame che era stata soppressa usando l'Arte di Sigillo Divino, avrebbe avuto bisogno di usare la formazione stessa.


Passarono diversi giorni. Poi Lin Ming si alzò all'improvviso dalla sua meditazione e iniziò ad avvicinarsi al nucleo della formazione vorticante.


Le sue pupille erano brillanti e piene di vita, decine di migliaia di rune scintillavano mentre continuavano le deduzioni di Lin Ming. L'energia primaria nel suo mondo interno fuoriuscì dal suo corpo, intrecciandosi nel vuoto.


In quel momento aveva dedotto al massimo l'essenza delle tecniche del Sutra Asura.


In un istante, 33 figure apparirono attorno a lui. Ogni figura era posta su una runa del Grande Dao, connessi dalle forti e ricche linee di formazione.


Queste linee si sovrapponevano e si intrecciavano, formando una nuova formazione.


Nel momento in cui questa formazione apparì, un'energia primordiale e caotica sfrecciò al cielo, formando un enorme vortice del diagramma yin e yang nel cielo.


Questo mulinello possedeva il potere yin e yang, ma non erano così semplice, erano composti dal potere del divino e dal potere dei demoni!


Nel momento in cui il vortice apparì, lo spirito dell'Antico Sigillo Elisio rimase sbalordito.


Questa forza era...


Lo spirito dell'artefatto aveva lottato costantemente contro l'anima di Fame per 3,6 miliardi di anni, così comprendeva bene il potere dei demoni. Metà della forza che Lin Ming aveva appena usata era composta da quel tipo di energia.


Questo lo riempì di incredulità. Gli umani non potevano controllare il potere dei demoni.


Ma non credeva che Lin Ming fosse stato posseduto da un abissale. Questo perché il potere divino che Lin Ming emanava era ugualmente puro. Se fosse stato davvero un abissale, non sarebbe riuscito ad usare questa energia.


Quando le usava Lin Ming, queste due forze coesistevano in pace. Era qualcosa di incomprensibile per lo spirito dell'artefatto.


Secondo lui era assolutamente impossibile.


Tuttavia, anche se lo spirito dell'artefatto era pieno di domande, non disturbò Lin Ming e si limitò a guardarlo in silenzio.


Quel vortice misterioso sembrava un buco nero infinito che poteva annientare ogni forma di vita. Conteneva un'aura devastante.


Allo stesso tempo, la formazione era lievemente simile alla strada di pietra blu della prova finale della Strada Asura, continua e senza fine, ogni passo conteneva la soppressione delle potenti leggi del Dao Celeste Asura.


Lin Ming fluttuava al centro di questa formazione. Si levò al cielo come un re divino che governava ogni forma di vita.


"Questo giovane, che leggi ha percepito in questi ultimi anni..." Mormorò lo spirito dell'artefatto, sconvolto. Solo 6500 anni fa, Lin Ming era stato una figura minore che poteva uccidere quando voleva, ma ora aveva padroneggiato una forza che scioccava perfino lui.


In quel momento Lin Ming alzò lo sguardo verso lo spirito: "Senior, iniziamo!"


Lo spirito dell'artefatto strinse i denti e rinsaldò la sua determinazione. Raggi di luce divina nera sfrecciarono dalla sua anima, impattando contro il suo corpo principale.


<em>Woosh!</em>


L'Antico Sigillo Elisio volò verso l'alto!


Era come rimuovere la barriera del cuore della formazione. Il potere dietro la protezione fuoriuscì come acqua da una diga rotta.


La formazione di Sigillo Divino che aveva continuato a sigillare per 3,6 miliardi era stata sciolta!


<em>Roar!</em>


Un ruggito terrificante risuonò dal buco nero e un'aura demoniaca terrificante calò sul mondo.


Sembrava che fosse disceso l'inferno in terra. Un mare di sangue sconfinato si sollevò e innumerevoli enormi fantasmi di demoni ulularono mentre cavalcavano le onde.


L'anima di Fame era emersa!


Il corpo di Fame era una brutta palla di carne rossa, ma la sua anima possedeva dodici ali cremisi crudeli e mille braccia. Ogni braccio aveva un palmo con l'occhio di un demone impazzito.


Era incredibilmente grande. Mentre spiegava le sue dodici ali, poteva coprire l'intero tempio. Ognuna delle sue mille braccia era lunga il doppio di Lin Ming!


Inoltre stava diventando ancora più grande!


"Eheheheheh!"


Fame rise fragorosamente, la sua voce era simile alle urla di fantasmi tormentati.


"3,6 miliardi di anni! 3,6 miliardi di anni! Finalmente! Eheheheh!"


Disse Fame. Parlava usando la lingua dei demoni antichi, simile a quella della razza degli dei antica. Una persona che capiva la lingua della razza degli dei sarebbe riuscita a comprenderlo.


"Così sei tu ragazzo ad avermi liberato? Non so che intenzioni tu abbia, ma prenderò il tuo corpo e divorerò tutta la tua vitalità del sangue per ringraziarti, eheheh!"


L'anima di Fame rise. Allo stesso tempo tutti e mille i suoi occhi sulle sue braccia fissarono Lin Ming!


Questi occhi erano tutti demoniaci e terrificanti, sembravano poter possedere l'abilità di sondare il cuore degli altri. E la loro proprietà più terrificante sembrava poter espandere al massimo le emozioni negative di una persona.


"Sta attento, è il dominio demoniaco!"


Avvertì lo spirito dell'Antico Sigillo Elisio a fianco. Ma questo avvertimento attirò le occhiate piene d'odio dell'anima di Fame!


L'anima di Fame naturalmente riconobbe lo spirito dell'Antico Sigillo Elisio. Era la vecchia scarpa che lo aveva rinchiuso qui per 3,6 miliardi di anni!


Una capacità di sigillo e soppressione così terrificante le aveva causato un dolore e un'agonia indescrivibili. Anche se Fame era incredibilmente potente, questa sorta di folle sofferenza l'aveva quasi fatta crollare.


Era estremamente indebolita e tutto questo a causa dello spirito dell'Antico Sigillo Elisio!


L'odio che provava nei suoi confronti poteva riempire un intero universo.


"Prima ucciderò questo vecchio rifiuto!"


Fame non badò a Lin Ming, invece attaccò lo spirito dell'Antico Sigillo Elisio!


Le mille mani erano come delle lance.


Lo spirito dell'artefatto cambiò espressione. Con un pensiero, si preparò ad entrare nel suo corpo principale e combattere fino alla morte.


In quel momento risuonò una voce fredda.


"Sono io il tuo avversario!"


<em>Weng!</em>


Le innumerevoli rune del Dao Celeste Asura sotto i piedi di Lin Ming iniziarono a brillare con fare accecante!


Le catene delle leggi erano come draghi azzurri destati da un sonno profondo. Legarono Fame all'istante.


Ogni anello della catena di questa formazione conteneva la volontà del Dao Celeste Asura. Era una formazione trascendente che andava oltre i limiti dei 33 Cieli.


Questa formazione era composta anche dall'essenza dell'Arte di Sigillo Divino. A parte sigillare, conteneva anche una potenza annientante.


<em>Roar!</em>


Fame ruggì. Dei brutti draghi di sangue emersero dalla sua anima, mordendo spietatamente gli anelli della formazione.


Trilioni di rune iniziarono ad implodere, emettendo dei potenti tonfi.


La formazione che Lin Ming aveva creato non poteva minacciare Fame. Fu fatta a pezzi facilmente!


Anche se era debole, la sua forza era oltremodo terrificante!


"Credi di potermi trattenere? Da bravo, dammi da mangiare la tua vitalità del sangue!"


Fame si precipitò su Lin Ming. Senza rispondere, Lin Ming si ritirò rapidamente. Sollevò le mani, formando decine di migliaia di sigilli, il suo sguardo era freddo come i nove abissi infernali.


<em>Peng!</em>


Lin Ming si diede un pugno al petto e sputò una freccia di sangue, fondendola con un nuovo collegamento della formazione.


Per sconfiggere Fame, era disposto a pagare qualsiasi prezzo!


Era una battaglia che non poteva permettersi di perdere!


Da questo scontro dipendevano le speranze dell'umanità e i sacrifici di tutti i supremi esperti umani di 3,6 miliardi di anni fa.


L'essenza di sangue di Lin Ming si era fusa con il sangue del maestro della Strada Asura. Quando si unì alla formazione, attivò al massimo le leggi del Dao Celeste Asura nelle catene.


Le catene iniziarono a ribollire come magma. Divennero rosse, emanarono fiamme brillanti cento volte più calde di un sole.


"Ahhh!"


Colti alla sprovvista, i draghi di sangue rilasciati da Fame furono ridotti in cenere e la sua anima fu bruciata più e più volte. Dove era stata legata, enormi pezzi del suo spirito iniziarono a scomparire, come se qualcuno stesse scolpendo via porzioni del suo corpo.


Il volto di Fame si deformò violentemente. Voltò la testa verso Lin Ming, i suoi occhi bruciavano pieni di shock e brutalità.


"Una coltivazione ad un passo dallo stadio di Empireo... eppure hai compreso così bene le leggi del Dao Celeste Asura. Come può la tua coltivazione essere così formidabile..."


L'espressione di Fame era truce. Ma poi sogghignò con fare crudele. "Ciò che mi piace di più è la carne e il sangue dei geni umani. Anche se non so quali segreti e occasioni fortunate tu abbia avuto, non è importante. Una volta che ti ucciderò, sarà tutto mio!"
                                


                                



