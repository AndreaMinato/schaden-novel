---
weight: 2004
title: Capitolo 2004 – Combattere contro Fame
pubDate: 2025-12-15T08:37:10.483Z
tags:
    - mw
---


<em>Capitolo sponsorizzato, ringraziamo Federico!
29 capitoli in coda (19 Federico + 10 Paolo), 0/5
-Schadenfreude</em>


La forza di Lin Ming aveva destato un immenso interesse in Fame. Con un ruggito, iniziò a bruciare la sua forza spirituale primaria!


<em>Hu!


Hu!


Hu!</em>


Le fiamme ardevano. Dopo che Fame bruciò la sua forza spirituale primaria, emanò del fuoco nero terrificante. Bruciava nel vuoto, il suo calore era così devastante che lo spirito dell'Antico Sigillo Elisio non poté che ritirarsi.


"Questa folle bestia!"


Lo spirito dell'artefatto fece una smorfia. Fame era stata soppressa per 3,6 miliardi di anni e negli ultimi millenni aveva combattuto incessantemente contro l'Antico Sigillo Elisio. Aveva già consumato una quantità incalcolabile di forza spirituale, ma ora aveva iniziato a bruciare all'impazzata la sua forza spirituale primaria.


Indubbiamente avrebbe causato un'enorme ferita.


"Folle? Eheh, credo che finché ti divorerò, recuperò tutto ciò che ho perso."


Fame guardò malignamente Lin Ming. I suoi mille occhi emanavano una feroce luce demoniaca. Sembrava un lupo affamato che fissava una preda deliziosa.


Fame era un demone malvagio e crudele. Era spietata con le altre creature e anche con sé stessa. Ora che aveva la possibilità di scappare, era disposta a rischiare tutto!


In quel momento Fame attaccò. Le sue mille mani si trasformarono in mille pitoni che si precipitarono verso Lin Ming!


"Attento!"


Gridò lo spirito dell'artefatto. L'antico scudo di bronzo enorme si abbatté come una montagna su Fame!


<em>Bang!</em>


Fame tremò sotto l'impatto terrificante. 300 pitoni cambiarono direzione per scontrarsi con l'Antico Sigillo Elisio. Aveva diviso parte della sua forza per resistere a questo attacco!


Quando Fame era stata soppressa dall'Antico Sigillo Elisio, era stata bloccata dalla formazione e così non aveva potuto competere con lo spirito. Ma ora che il sigillo era stato infranto, poteva ribaltare la situazione dopo aver bruciato la sua forza spirituale primaria!


"Vi ucciderò tutti!"


Fame ruggì. I suoi occhi demoniaci ardevano di un terrificante intento omicida!


Il dominio demoniaco si espanse di nuovo, coprendo sia Lin Ming che l'Antico Sigillo Elisio!


700 pitoni si lanciarono verso Lin Ming con energia, accerchiando il suo spazio primordiale protettivo.


<em>Piki paka!</em>


L'energia primordiale venne divorata dai pitoni. Lin Ming era assediato da ogni lato!


Fame sorrise con fare crudele. Quando si assicurò che Lin Ming sarebbe stato divorato da questi 700 pitoni e avrebbe fatto a pezzi il suo mare spirituale, accadde un cambiamento improvviso!


In quel momento una luce nera mistica e terrificante che sembrava contenere la volontà del Dao Celeste iniziò a menare un fendente come la spada di una divinità!


Squarciava ogni ostacolo lungo il suo cammino. I pitoni formati da energia demoniaca si sciolsero come neve sotto del metallo fuso, dissolvendosi all'istante.


<em>Puff! Puff!</em>


Centinaia di pitoni furono tagliati da questa luce divina. Sangue nero iniziò a schizzare!


Questo sangue nero era la forza spirituale di Fame. L'attacco di Lin Ming fece gridare di dolore Fame più e più volte.


"Ahhh!"


Fame urlò come un gatto su cui era stata versata dell'acqua bollente. Le sue grida acute e assordanti fecero tremare l'aria. Trascinò via il suo corpo mutilato e ruzzolò nell'aria, riempiendosi di energia demoniaca per proteggersi.


I suoi occhi neri come la pece fissarono con odio Lin Ming.


O ad essere più accurati, la sua mano!


Una sconfinata luce nera stellare si era radunata nella mano destra di Lin Ming. Lo spazio qui si era distorto e all'interno roteava lentamente un cubo grigio scuro.


Il cubo aveva un aspetto semplice, era coperto da strani motivi enigmatici.


Quando Fame vide l'artefatto, si irrigidì all'istante. Le sue pupille si riempirono di pura incredulità.


All'improvviso, l'abissale che non temeva nulla provò un brivido.


"La Pietra della Vita Eterna... quella è la Pietra della Vita Eterna! Perché è nelle tue mani?!"


Poteva sentire chiaramente la forza spirituale terrificante emanata dal Cubo Magico!


Il Cubo Magico era la nemesi di ogni anima e forza spirituale! E in quel momento Fame non era altro che un amalgama di forza spirituale. Così naturalmente temeva questo artefatto!


"Che peccato. Pensavo che ti avrei fatto a pezzi con quell'attacco..."


Lin Ming tenne il Cubo Magico e si avvicinò lentamente a Fame.


Il Cubo Magico era il suo asso nella manica finale. Fin all'inizio non lo aveva usato così che l'abissale si avvicinasse senza alzare la guardia. Poi, avrebbe lanciato un attacco fatale. Ma non si sarebbe mai aspettato che Fame fosse così potente. Era riuscita a sopravvivere e aveva solo subìto delle gravi ferite.


Un'anima normale sarebbe stata annientata dalla luce divina del Cubo Magico dal momento in cui Lin Ming l'avrebbe rivelata.


<em>'Era proprio una Vera Divinità di massimo livello in passato o forse un'esistenza capace di avvicinarsi al maestro della Strada Asura. Anche se è stata soppressa per 3,6 miliardi di anni, continua ad essere così potente... Se potessi controllarla, come influenzerebbe un combattimento tra me e il Sovrano dei Saggi Zaohua?'</em>


Quando Lin Ming ci pensò, il suo sguardo era gelido e risoluto.


In quel momento, il corpo di Fame iniziò ad espandersi. Il suo viso era sfigurato dal dolore. Le ferite inferte dal Cubo Magico iniziarono ad emanare una densa foschia demoniaca e le braccia tagliate iniziarono a rigenerarsi.


Ma allo stesso tempo Fame impallidì.


Stava rigenerando il suo corpo!


Vedendo questo, Lin Ming non esitò ulteriormente. Senza dire nulla, usò la forza che aveva ottenuto dopo aver bruciato la sua essenza di sangue e lanciò il Cubo Magico!


Non poteva darle il tempo di guarire!


Il Cubo Magico condivideva una connessione con Lin Ming. Ora, al suo attuale livello, poteva manipolarlo come desiderava!


In quel momento, una terrificante tempesta letale si gonfiò attorno al Cubo Magico. Il potere di questo attacco era di gran lunga più forte dell'attacco dell'Antico Sigillo Elisio.


Il colpo lasciò Fame ansimante!


Non aveva ancora riparato il suo corpo, ma ora doveva affrontare una situazione critica!


Tuttavia, miliardi di anni fa, Fame aveva viaggiato per l'universo e saccheggiato ogni territorio in cui passava. Erano morti innumerevoli guerrieri a causa sua e il loro sangue supremo le aveva dato una fiducia instancabile, qualcosa che non le avrebbe mai permesso di cedere.


<em>Oh!</em>


Fame tornò ad accendersi di fiamme nere. Stava bruciando tutta la sua forza spirituale primaria!


I coltivatori normali, perfino gli spirita famosi per la loro potente forza spirituale, sarebbero morti all'istante non appena avessero bruciato tutta la loro forza spirituale primaria. Ma Fame poteva resistere. Era semplicemente incredibile.


Perfino Lin Ming era scioccato; voleva suicidarsi?


"Sta attento, Fame ha divorato le anime di innumerevoli esperti e le ha raffinate in essenza spirituale che ha sigillato nel suo corpo. Ora ciò che sta bruciando non è la sua forza spirituale primaria, ma tutta l'essenza che ha conservato. Vuole giocarsi il tutto per tutto!"


Spiegò rapidamente lo spirito dell'Antico Sigillo Elisio.


Lin Ming si rese conto di quello che stava accadendo. Non c'era da meravigliarsi che fosse così difficile per Fame morire e che fosse ancora così potente dopo essere stata soppressa per 3,6 miliardi di anni. Così aveva inghiottito le anime di innumerevoli Empirei e anche di Vere Divinità, e aveva consumato lentamente la loro forza spirituale nel passare degli anni. In questo caso, naturalmente poteva sopravvivere. Sarebbe riuscita a resistere anche nella formazione di Sigillo Divino finché lo spirito dell'Antico Sigillo Elisio non fosse morto di vecchiaia, e allora avrebbe potuto rompere la barriera.


All'improvviso un occhio sulla testa di Fame si lacerò. L'occhio era formato da carne e sangue, ed era simile a quelli sui suoi palmi. Però quest'occhio era completamente rosso.


Era il suo 1001esimo occhio demoniaco, sulla sua superficie c'erano miliardi di linee nere che brillavano con una luce mistica.


Il bagliore cupo conteneva delle rune che si muovevano come granelli di sabbia in una tempesta.


Anche se questo occhio non rivelò nessuna anomalia, per Lin Ming ci volle solo un'occhiata per percepire la sua potenza. Iniziò ad avere uno strano presentimento.


Raggi di luce nera sfrecciarono dal suo occhio strano, contenevano il ritmo condensato di un dao mistico.


<em>Shua!</em>


La luce nera fu più rapida di un fulmine. Quando l'attacco demoniaco squarciò il vuoto, anche se sembrava semplice, in realtà conteneva il potere condensato dell'anima di una Vera Divinità che Fame aveva divorato miliardi di anni fa!


Con un'esplosione rimbombante, la luce nera si scontrò con il Cubo Magico e creò un'enorme onda d'urto di energia!


La forza spirituale rilasciata dal Cubo Magico fu ribaltata all'indietro e fu scaraventata via dalla forza spirituale della Vera Divinità!


Ma le condizioni di Fame peggiorarono. Tremò e impallidì ulteriormente.


In quel momento però non badò alle sue ferite. Il suo 1001esimo occhio era diventato completamente rosso come il sangue.


<em>Woosh! Woosh! Woosh!</em>


Fame sparò centinaia di migliaia di raggi neri. Erano le forze spirituali degli Empirei che aveva divorato miliardi di anni fa. In confronto alla forza spirituale di una Vera Divinità, quella di un Empireo non era niente di che. Ma ce n'erano migliaia.


Queste forze spirituali avvolsero il Cubo Magico. Fame stava usando disperatamente ogni suo asso nella manica, sopportando gravi ferite tutto per prendere controllo dell'artefatto.


Anche se era impossibile per Fame raffinare il Cubo Magico, poteva usare il campo di forza creato dalle anime per circondarlo, facendo sì che Lin Ming non potesse controllarlo per un po' di tempo. Così avrebbe vinto.


"Sei finito! Puoi morire e anche questa Pietra della Vita Eterna sarà mia!"


Ruggì Fame. Lo strano occhio sulla sua fronte proiettò un enorme scudo che oscurò il cielo e coprì il suo corpo.


Durante questo momento decisivo, non avrebbe dato a Lin Ming la possibilità di fargli attacchi a sorpresa per ribaltare la situazione.


Il corpo di Fame tremò violentemente. Tentacoli di drago feroci lo circondarono, sibilando nell'aria. Centinaia di migliaia di lance cremisi scattarono. Le fiamme ardevano, il ghiaccio crepitava, lo yin e lo yang distorsero l'aria...


Le supreme arti del Dao dei 33 Cieli iniziarono ad apparire a frotte.


"Questo è il potere del Grande Dao che ha divorato!" Le pupille dello spirito dell'artefatto si rimpicciolivano mentre avvertiva di nuovo Lin Ming.


L'abilità più potente di Fame era il divoramento. E le arti del Dao che stava usando provenivano dai supremi guerrieri che aveva sconfitto in passato. Quando aveva divorato l'essenza di sangue e le anime divine di quei guerrieri, aveva anche inghiottito le loro leggi. Ora stava usando ogni suo mezzo a disposizione nel tentativo di uccidere Lin Ming.


Questa era un'abilità terrificante, l'abilità di divorare la forza degli altri e appropriarsene.


Lin Ming volò indietro senza esitare.


L'Antico Sigillo Elisio si abbatté di nuovo dall'alto, ma Fame usò solo un quinto delle sue arti del Dao per scagliarlo via!


L'Antico Sigillo Elisio tremò violentemente; chiaramente era arrivato al limite.


Ma stavolta Fame non ci badò più; il suo obiettivo era Lin Ming!


Era Lin Ming che stava controllando il Cubo Magico. Non avrebbe ucciso l'Antico Sigillo Elisio perché così avrebbe dato a Lin Ming la possibilità di recuperare l'artefatto!
                                


                                



