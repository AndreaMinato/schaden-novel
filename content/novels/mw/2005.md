---
weight: 20050
title: Capitolo 2005 – Sconfiggere Fame
pubDate: 2025-12-15T08:37:10.483Z
tags:
    - mw
---


<em>Capitolo regolare,
29 capitoli in coda (19 Federico + 10 Paolo), 0/5
-Schadenfreude</em>


<em>Ka ka ka!</em>


Il Grande Dao dei 33 Cieli controllato da Fame frantumò il vuoto!


Lin Ming si ritirò più volte. Di fronte alla raffica del Grande Dao dei 33 Cieli, era stato costretto ad indietreggiare fino al confine della formazione!


Tuttavia, mentre Fame cercava di uccidere Lin Ming in un solo respiro di tempo, sentì un tintinnio da dietro.


La connessione spirituale di Lin Ming con il Cubo Magico era stata troncata temporaneamente dopo essere stata circondata dalle anime degli Empirei. Ma ora stava eruttando scatenando una sconfinata tempesta spirituale!


Il potere di questa tempesta spirituale era più intenso perfino di quella creata da Lin Ming!


<em>Piki paka!</em>


Il campo di forza attorno al Cubo Magico iniziò a venire deformato dalla tempesta spirituale. Sembrava che innumerevoli coltelli stessero tagliando un dipinto, facendolo a pezzi!


"Cosa?!"


Fame non si girò a guardare, ma sapeva bene cosa stava accadendo.


Il Cubo Magico che avrebbe dovuto perdere temporaneamente la connessione con Lin Ming si era attivato e stava attaccando Fame!


Com'era possibile?


Prima che l'abissale riuscisse a capire cosa stava succedendo, una fluttuazione di energia rossa apparì attorno al Cubo Magico.


Questa fluttuazione di energia si condensò nell'immagine di una ragazzina adorabile vestita di rosso. Le sue guance erano rubiconde e i suoi occhi erano brillanti, sembrava proprio una bambina innocente.


Era Hong'er. In termini di forza, non poteva rivaleggiare con Lin Ming, ma era più accurato dire che era una forma condensata delle leggi, era semplicemente impossibile per lei manipolare l'energia nell'universo.


Ma nel Cubo Magico Hong'er era diventata un pesce nell'acqua. Questo perché era una creatura che si era evoluta da quell'artefatto. Anche se non era il vero spirito dell'artefatto, poteva esserlo considerata per metà.


Era in grado di manipolare molto bene il Cubo Magico, era molto più abile nel farlo di Lin Ming!


Quando Hong'er vide la terribile e feroce Fame, i suoi occhioni neri si riempirono di decisione.


Hong'er attaccò senza esitare. Un vasto mare di forza spirituale eruttò dal suo corpo. Brillò della luce rossa che avvolse il Cubo Magico.


L'artefatto sfrecciò come un fulmine. Mentre volava, la luce divina si accese ancora di più. Il bagliore grigio si fuse con del colore cremisi, diventando abbagliante come una stella.


"Dannazione!"


Fame si infuriò. Se avesse continuato ad attaccare Lin Ming, allora sarebbe stata colpita dal Cubo Magico. Dato che aveva già usato tutta la forza spirituale della Vera Divinità e degli Empirei, se avesse ricevuto un colpo del genere sarebbe morta sicuramente!


Fame non voleva morire. Tutto ciò che poteva fare era ritirare la sua forza appena prima che attaccasse Lin Ming e trasferire il 60% delle arti dei 33 Dao Celesti per colpire Hong'er.


Ma allo stesso tempo il resto delle arti dei 33 Dao Celesti continuarono ad attaccare Lin Ming!


Non rinunciò ad attaccare Lin Ming. Questo perché era ben consapevole che se gli avesse lasciato fare ciò che voleva, allora si sarebbe coalizzato con la misteriosa ragazzina e sarebbe morta ancora più miserabilmente.


Fece istantaneamente la decisione di dividere la sua energia. Questo era il metodo migliore che le era venuto in mente per ottenere la vittoria.


Tuttavia Lin Ming mostrò un sogghigno provocatorio. Una trasmissione del suono risuonò nella mente di Fame.


"Una decisione intelligente, ma solo tu pensi che sia intelligente!"


<em>Whorl whorl whorl!</em>


Lin Ming girò le mani. Dietro di lui apparì un diagramma del caos primordiale. Questo diagramma però non era composto dal potere yin e yang, ma da quello del divino e dei demoni.


Quando il diagramma apparì, la volontà di un terrificante Dao Celeste iniziò ad ardere, affrontando l'attacco delle arti dei 33 Dao Celesti.


<em>Bang!</em>


Risuonò una forte esplosione. Lin Ming fu scaraventato all'indietro. Anche Fame fu travolta da questo scoppio. Il suo corpo tremò violentemente e i suoi contorni si offuscarono!


Il potere dei demoni?! Com'era possibile.


Gli occhi di Fame si riempirono di panico e orrore. Non poteva immaginare come un umano come Lin Ming poteva controllare il potere dei demoni!


Inoltre la forza di Lin Ming era fin troppo terrificante. Un mero guerriero ad un passo dallo stadio di Empireo poteva sopportare i suoi attacchi ricevendo solo ferite minori.


In quel momento però arrivò un attacco ancora più terrificante.


Questo colpo arrivava da dietro; era il colpo di Hong'er!


Hong'er era seduta a gambe incrociate dietro il Cubo Magico. Unì le manine e un buco nero sconfinato apparì tra i suoi palmi. Il Cubo Magico roteava nel buco nero, sembrava capace di divorare ogni forza al mondo.


<em>Hum!


Hum!


Hum!</em>


Ondate di essenza condensata di tempeste spaziali si scontrarono con il campo di forza demoniaco di Fame.


Il campo di forza demoniaco poté resistere solo per un batter d'occhio per poi ridursi in pezzi!


La tempesta spirituale si scatenò. Ovunque andasse, le lance di sangue si sarebbero rotte, i ghiacciai si sarebbero sciolti, le fiamme si sarebbero spente, gli scudi si sarebbero erosi... tutto quello che Fame aveva usato, tutte le supreme arti dei 33 Cieli, tutto fu schiacciato come un insetto sotto la soppressione del Cubo Magico.


"Ahh!"


Fame gridò di dolore. Aveva sottovalutato la forza di Lin Ming. La resistenza di Lin Ming le aveva dato un contraccolpo e ora non poteva fronteggiare l'attacco del Cubo Magico!


Il risultato era stato deciso!


<em>Crack!</em>


La tempesta spirituale del Cubo Magico iniziò ad erodere il campo di forza che circondava Fame. I draghi del sangue dietro l'abissale e le sue migliaia di braccia furono annientate dalla tempesta terrificante e anche il campo di forza iniziò a disintegrarsi.


Fame emise un altro grido straziante. Aveva già usato tutta la forza spirituale della Vera Divinità e degli Empirei che aveva conservato. Ora doveva contare sulla sua per resistere. Il Cubo Magico controllato da Hong'er era come il coltello di un macellaio e fendeva il suo corpo. Ad ogni giro della tempesta, divorava la vita di Fame!


Di questo passo Fame sarebbe stata annientata in pochi respiri di tempo!


"Hong'er rallenta!"


Gridò all'improvviso Lin Ming.


Hong'er ascoltava sempre Lin Ming. Ridusse immediatamente la forza del suo attacco. In quel momento Fame ottenne un breve periodo di tregua evitando di venire ridotta in cenere.


Non sapeva perché Lin Ming avesse detto ad Hong'er di fermarsi, ma indubbiamente era un'ottima occasione per lei. Poteva cogliere questa occasione per sopravvivere.


"Non uccidermi! Ho intenzione di arrendermi!"


Gridò Fame. Aveva pensato che Lin Ming avesse qualche piano su come usarla. Se avesse potuto sfruttare l'avidità del giovane, allora avrebbe avuto l'occasione di inghiottirlo e ottenere il Cubo Magico!


Il cuore di Fame era pieno di speranza. Ma Lin Ming non rispose affatto. Volò verso l'alto e prese il Cubo Magico.


"Hong'er, aiutami."


La ragazzina annuì. Posò le mani sull'artefatto e si combinò con la forza spirituale di Lin Ming.


Fame osservò Lin Ming con un po' di trepidazione, ma allo stesso tempo le sue parole erano piene di tentazione.


"Giovane, sei il genio più terrificante che abbia mai visto tra tutte le razze dei 33 Cieli. In futuro diventerai il sovrano assoluto dell'universo! Hai già dimostrato la tua forza. Finché mi lascerai vivere, ti aiuterò. Posso essere il tuo servo e se non mi credi, potrai imprimermi un sigillo dello schiavo. Posso anche firmare un contratto con te! La mia forza e la mia esperienza ti porteranno benefici inimmaginabili! Con me al tuo fianco, nessuno potrà competere con te. Posso anche radunare un enorme numero di abissali per sostenerti. Tutti i 33 Cieli saranno tuoi!"


Disse con passione Fame. Era sicura delle sue capacità di tentare i cuori degli uomini. Sapeva che queste forme di vita intelligente erano avide e sapeva che qualunque coltivatore ambizioso sarebbe stato tentato dalle sue parole. Quale genio impareggiabile non era ambizioso? Altrimenti non sarebbe mai arrivato a questo punto.


Fame credeva di aver trovato un punto di svolta per sopravvivere.


Ma non si sarebbe mai immaginata che Lin Ming avrebbe ignorato completamente le sue parole, come se non l'avesse nemmeno sentito. In effetti l'uomo non le aveva dato nemmeno un'occhiata mentre faceva il suo discorso appassionato.


Lin Ming si limitò ad aiutare Hong'er a posizionare le sue mani, poi posò le mani sulle sue, avvolgendo il Cubo Magico in due strati.


Poi disse con noncuranza: "Hong'er, uniremo le forze per cancellare il marchio spirituale di Fame. Ma non ferire la forma principale della sua anima. Mi serve!"


Queste parole furono un duro colpo per Fame, che perse coraggio!


"Mm!" Hong'er annuì. I suoi occhi grandi fissarono Fame mentre direzionava il Cubo Magico. Era già pronta ad attaccare Fame. Non aveva chiesto, né le importava di cosa avesse intenzione di fare Lin Ming.


In breve, finché Lin Ming avesse voluto cancellare il marchio spirituale di questo brutto mostro, sarebbe stata più che contenta di aiutarlo.


"Tu! Vuoi cancellare il mio marchio spirituale?!"


Fame ruggì come una pazza. Il suo unico occhio demoniaco rimasto sulla sua fronte quasi si spaccò e sanguinò. Finalmente si era resa conto perché Lin Ming aveva sciolto il sigillo e perché non l'aveva ridotta in cenere all'ultimo. Questo perché, fin dall'inizio, questo umano crudele e anormale aveva intenzione di cancellare il suo marchio spirituale e divorare la sua anima!


Morire significava solo ridursi in polvere e scomparire, ma perdere il marchio spirituale era ancora peggio, avrebbe perso sé stessa. E dopo che il suo marchio spirituale fosse stato cancellato, sarebbe stata divorata e usata per rafforzare i suoi nemici. Era dieci volte peggio che venire uccisi e basta!


Poi Fame pensò all'improvviso alla Pietra della Vita Eterna. Se Lin Ming l'avesse usata, allora forse avrebbe potuto farlo davvero!


"Morirai come un cane!"


Maledisse Fame. Poi Lin Ming la osservò con disgusto e sdegno.


"Che peccato. Se avessi fatto davvero del tuo meglio e mi avessi attaccato con tutte le tue arti dei 33 Dao Celesti, allora anche se non fossi morto, avresti potuto ferirmi gravemente e forse avresti danneggiato anche la mia forza spirituale primaria, facendo sì che non potessi riprendermi per almeno diversi secoli. E anche se non avresti potuto scappare, potevi esplodere e avresti evitato di venire ridotto ad uno schiavo, così non sarei mai riuscito ad ottenere nessun vantaggio. Ora però stai pagando il prezzo delle tue azioni."


"Sei troppo avido. Volevi ancora uccidermi e ottenere il Cubo Magico con queste gravi ferite. Il tuo istinto naturale è di divorare, così sei destinato ad essere avido, ma la tua avidità ti ha costretto a diventare un dono per me!"


Mentre Lin Ming parlava, il Cubo Magico emise dei raggi di luce nera che avvolse tutte le braccia tagliate di Fame.


E dopodiché Lin Ming punse con un raggio nero l'occhio centrale di Fame, facendole perdere la vista.


L'abissale non aveva più possibilità di resistere.
                                


                                



