---
weight: 20060
title: Capitolo 2006 – Imprigionare
pubDate: 2025-12-15T08:37:10.483Z
tags:
    - mw
---


<em>Capitolo sponsorizzato, ringraziamo Federico!
28 capitoli in coda (18 Federico + 10 Paolo), 0/5
-Schadenfreude</em>


Hong'er era concentrata. Unendo le sue manine, continuò a fare fluttuare il Cubo magico nel vuoto. Le mani di Lin Ming coprivano le sue mentre lui riversava la sua forza spirituale nel Cubo Magico.


Prima di ottenere l'aiuto di Hong'er, il suo mare spirituale non era mai stato così connesso al Cubo Magico. Sembrava che l'artefatto fosse una parte del suo corpo e potesse controllarla come desiderava.


<em>Woosh!</em>


Un raggio di luce nera trafisse Fame,s cavando nella sua fronte e colpendo il suo mare spirituale!


"Ahh!"


Fame urlò di dolore e amarezza. Era il rumore di una persona che gridava con la gola piena di pezzi di vetro, era un suono stridente e orribile.


Il suo corpo iniziò a sferragliare e a crepitare, come se si stesse rompendo!


Lin Ming fu freddo e risoluto. Non poteva lasciare assolutamente che Fame cogliesse l'occasione di farsi implodere, altrimenti avrebbe perso tutto.


Con un pensiero, delle linee di formazione si avvolsero attorno a Fame come del magma bruciante e scavarono nella sua forma spirituale, bruciando ed erodendo la sua volontà.


Fame lottò selvaggiamente. Ma tutta la sua forza era nel caos e non poteva radunarla. Allo stesso tempo il suo marchio spirituale veniva eroso e la sua coscienza divenne sempre più confusa.


Era una creatura che era esistita per miliardi di anni. Non si sarebbe mai immaginata che sarebbe andata incontro ad un fato del genere un giorno!


Non aveva mai avuto così tanta paura, nemmeno quando l'Empireo Sigillo Divino aveva imprigionato la sua anima.


Era sicuramente il modo più terrificante di morire!


Non poteva più muovere il suo corpo, né parlare. Perfino i suoi pensieri erano congelati. Questi diversi secondi le sembrarono lunghi come cento milioni di anni e il dolore che stava provando sembrava più grande di tutte le sofferenze che aveva provato negli ultimi 3,6 miliardi di anni!


"È finita."


Il tono di Lin Ming era privo di emozione. Il Cubo Magico emise un altro raggio di luce nera che penetrò nel mare spirituale di Fame come una trivella.


<em>Peng!</em>


Il marchio spirituale di Fame scoppiò, dissipandosi nel nulla...


Un momento dopo il Cubo Magico creò un vortice nero che divorò l'anima ora senza padrone di Fame.


"Fatto!"


Lin Ming fece un lungo sospiro. Aveva consumato una considerevole quantità di energia in questo scontro e non solo perché aveva consumato forza spirituale o bruciato essenza di sangue Asura, ma per via della pressione che aveva sopportato fin dall'inizio.


In quel momento, dietro di lui, lo spirito dell'Antico Sigillo Elisio che aveva guardato la battaglia era già rimasto senza parole. Praticamente non aveva giocato nessun ruolo nello scontro. Lin Ming, insieme al Cubo Magico e la misteriosa ragazzina, avevano unito le forze per domare l'anima di Fame.


Inoltre il folle piano di Lin Ming fece provare timore reverenziale e shock allo spirito. Questo membro della giovane generazione aveva intenzione di cancellare il marchio di Fame e poi di assorbire la sua anima.


"Junior, vuoi assorbire l'anima di Fame? Dovresti sapere che, anche se il suo marchio spirituale è stato cancellato, sarà incredibilmente difficile divorarla. Questo perché anche se non ha più un padrone, il suo spirito avrà ancora l'istinto di resistere e divorare."


Lo spirito dell'artefatto aveva ragione. Quando Lin Ming aveva ottenuto il Cubo Magico in passato, solo assorbire un frammento spirituale delle dimensioni di un granello di riso aveva quasi fatto cadere in un'illusione il suo mare spirituale. I pericoli nell'assimilare un'anima senza padrone erano simili.


Ciò che giaceva di fronte a Lin Ming era lo spirito di un abissale che era stato una Vera Divinità di massimo livello. Anche se era molto indebolita, era comunque l'anima completa di Fame. Volerla divorare non sarebbe stato affatto facile.


Lin Ming disse: "Non ho intenzione di farlo per ora. Fame probabilmente è vissuta per circa 5 miliardi di anni o forse ancora di più... i ricordi nella sua anima sono troppi e per qualcuno come me con solo diversi millenni di vita assorbirla sarebbe come una formica che cerca di inghiottire un elefante. Non è affatto realistico. Con la capacità del mio mare spirituale, non posso assorbire così tanti ricordi. Devo solo imprigionare l'anima di Fame e usarla quando ne avrò bisogno."


Visto che il marchio spirituale era stato cancellato e grazie alla soppressione del Cubo Magico, non avrebbe dovuto avere problemi.


"...Bene allora!" Lo spirito dell'Antico Sigillo Elisio sospirò di sollievo. Era un metodo molto più sicuro.


In quel momento Lin Ming si era già seduto a meditare. Mangiò un po' di pillole del recupero spirituale ed impiegò due ore per ritornare al picco delle sue condizioni. Poi tirò fuori il Cubo Magico e attirò l'anima di Fame.


In quel momento lo spirito dell'abissale si era già condensato in una sfera nera come la pece.


Senza pensarci, Lin Ming fece sprofondare questa sfera tra le sue sopracciglia, sommergendola nel suo mare spirituale.


<em>Bang!</em>


Nel mare spirituale si sollevarono subito delle onde!


L'anima di Fame era troppo forte, era molto più formidabile della sua.


In quel momento, il mare spirituale di Lin Ming che cercava di accomodare lo spirito dell'abissale sembrava un oceano in cui era appena caduto un enorme pianeta!


Si sollevarono degli tsunami e l'intero mare iniziò ad agitarsi.


Lin Ming impallidì. Afferrò il Cubo Magico e se lo premette sulla fronte.


<em>Ka ka ka ka!</em>


In quell'istante, l'enorme Cubo Magico calò dal cielo sopra il mare spirituale di Lin Ming. Sfrecciò dell'energia fredda e l'anima furiosa divenne come un topo che aveva visto un gatto; si calmò immediatamente.


Lo spirito di Fame era troppo formidabile. Raffinarlo sarebbe stato un processo incredibilmente arduo.


Lin Ming usò la sua volontà per formare delle corde spirituali.


<em>Woosh woosh woosh!</em>


Queste corde sfrecciarono dal suo mare spirituale come serpenti d'acqua. Volarono sul mare, avvolgendo l'enorme sfera di luce in numerosi strati.


Le corde spirituale strisciarono su Fame. Aghi d'acciaio affilati scavarono nel suo spirito come coltelli, penetrando nelle sue profondità.


Apparirono sempre più corde, catene, che imprigionarono l'anima di Fame formando innumerevoli strati. L'anima di Fame alla fine sprofondò nel mare spirituale di Lin Ming finché non fu sommersa completamente.


Per un po' una forza spirituale indescrivibile iniziò a scorrere lungo le corde spirituali e nel mare spirituale di Lin Ming. Questa sensazione lo intorpidì, paralizzandolo come se stato folgorato.


Il mare spirituale di Lin Ming stava assorbendo la forza spirituale di Fame attraverso le corde. Da lontano, sembravano delle sanguisughe che si stavano nutrendo.


Di questo passo il mare spirituale di Lin Ming avrebbe assorbito completamente l'anima di Fame. La capacità e l'intensità del mare spirituale sarebbero stati potenziati in modo terrificante.


Era proprio come un mare in cui era caduta una quantità d'acqua pari alla massa di un pianeta. Le profondità e l'ampiezza dell'oceano sarebbero stati senza paragoni rispetto al passato!


Inoltre usare questo metodo avrebbe avuto un altro beneficio, Lin Ming avrebbe potuto preservare al massimo l'anima di Fame. Così avrebbe avuto più vantaggi quando avrebbe combattuto contro il corpo mortale di Fame.


Dopo aver imprigionato l'anima dell'abissale, Lin Ming aprì gli occhi.


In quel momento c'era anche Hong'er dietro di lui. Aveva posto le mani sulle tempie di Lin Ming, aiutandolo a controllare il Cubo Magico nel suo mare spirituale.


Il motivo per cui era riuscito ad assorbire così bene l'anima di Fame era tutto grazie alla soppressione del Cubo Magico. E Hong'er aveva giocato un ruolo importante nel farlo.


Lin Ming notò che la fronte della ragazzina era già bagnata di sudore e la sua frangia si era già incollata alla sua pelle. Sentì una sensazione di calore al cuore.


"Grazie Hong'er."


Lin Ming diede un colpetto alla testa di Hong'er, che sorrise timidamente. Era contenta di averlo potuto aiutare in qualche modo.


Quando Lin Ming aveva assorbito l'anima di Fame, non era passato troppo tempo nel suo mare spirituale, ma in realtà ci aveva messo due interi giorni. Nel frattempo lo spirito dell'Antico Sigillo Elisio lo aveva tenuto d'occhio.


Quando lo spirito dell'artefatto guardò Lin Ming, finalmente si rese conto di come le giovani generazioni potevano superare quelle vecchie.


L'anima di Fame era stata davvero domata. Chi si sarebbe immaginato che al ritorno di questo giovane, non solo lo avrebbe aiutato a risolvere un grave problema che aveva gravato su di lui per tutto questo tempo, ma che avrebbe anche imprigionato e raffinato lo spirito dell'abissale?


Lin Ming aveva impiegato solo 6000 anni circa per crescere fino a questo punto. Cosa sarebbe successo se ne avesse avuti altri 6000 a disposizione?


Lo spirito dell'artefatto sospirò con emozione. Poi sembrò ricordarsi di qualcosa e spostò lo sguardo su Hong'er.


Sentendo lo sguardo dell'Antico Sigillo Elisio, la timida Hong'er non poté che stringere l'orlo dell'abito di Lin Ming.


Era difficile immaginare che una ragazzina così timida avesse controllato con calma e freddezza il Cubo Magico per ferire gravemente Fame.


"È... lo spirito della Pietra della Vita Eterna?"


Chiese con incredulità l'Antico Sigillo Elisio. Esistenze al livello dei tre strumenti divini superavano già i limiti dell'universo ed era difficile che potessero formare spiriti. Se avessero prodotto degli spiriti, allora gli artefatti sarebbero stati capaci di seminare una distruzione senza precedenti. Ma questa ragazzina chiaramente non era un'entità del genere.


Lin Ming tenne la manina fredda di Hong'er, suggerendole di non essere nervosa. Sorrise e disse: "Potrebbe crederlo Senior, ma ad essere più accurati, Hong'er è una forma di vita speciale condensata dalle leggi del Cubo Magico combinate con la volontà, l'energia e la vitalità del sangue di un guerriero impareggiabile, mischiate ad ogni sorta di altra informazione.
Quando sono capitato qui per la prima volta, ho portato una ragazzina di nome Yu'er con me e anche lei era un'esistenza simile. Probabilmente è la forma vitale condensata dalla Tessera Viola ed ha qualche rapporto con il maestro della Strada Asura."


"Yu'er... Tessera Viola... il maestro della Strada Asura..."


Lo spirito dell'Antico Sigillo Elisio divenne pensoso: "Così era quella ragazzina... me la ricordo... quando l'Empireo Sigillo Divino ha creato la formazione, sembrava che avesse radunato una serie di qualcosa. Così ha lasciato il Regno Divino per andare nella Strada Asura per trovare la sua occasione fortunata impareggiabile... e quando è tornato, ha davvero portato una ragazzina con sé. Ma allora stavo già proteggendo la formazione."


"Sfortunatamente l'Empireo Sigillo Divino non ha avuto l'occasione di sviluppare l'eredità che ha ottenuto. Quando ha sigillato l'anima di Fame ha dovuto bruciare la sua forza vitale. E io, quando la mia missione è iniziata, sono rimasto a proteggere il sigillo per 3,6 miliardi da allora..."


Lin Ming provò un profondo timore reverenziale e rispetto. Proteggere questa terra da solo per 3,6 miliardi di anni, quanta solitudine aveva dovuto sopportare? Quante tribolazioni aveva dovuto superare?


Probabilmente aveva anche combattuto contro l'anima di Fame innumerevoli volte, consumando la sua forza vitale per continuare la sua missione.


Era come una torcia accesa in passato e posizionata in un angolo sconosciuto, dove aveva continuato ad illuminare il futuro della razza umana.


Rendendosi conto di questo, Lin Ming si inchinò rispettosamente di fronte allo spirito.


Il vecchio spirito dell'artefatto sorrise: "Sono io a dovermi inchinare. Se non fosse stato per te, sarei stato destinato a consumarmi finché Fame non mi avesse ucciso. Ora sono libero. Anche se la mia vita è rovinata, potrò vivere per altri cento milioni di anni senza problemi. Naturalmente questo a passo che non muoia in qualche modo."


La vita dello spirito di un artefatto era molto più lunga di quella di un essere umano. Erano paragonabili alla razza degli spiriti del tempio.


Lin Ming porse i suoi rispetti:" Senior... ho intenzione di tornare nel posto dove si è radunata l'umanità tra un po' di tempo, l'universo selvaggio. Vorrei chiederle... quali son le sue intenzioni?"


"Universo selvaggio?" Ripeté sorpreso lo spirito dell'artefatto.


Lin Ming riferì la storia dell'evacuazione dell'umanità dal Regno Divino. Più sentiva dettagli e più lo spirito rimaneva scioccato. La scorsa volta che Lin Ming era stato qui, si era immaginato che Lin Ming avrebbe potuto salvare il mondo perché era in possesso del Cubo Magico. Ma non si sarebbe mai immaginato che oltre 6000 anni fa, quando Lin Ming era solo allo stadio di Sacro Lord, fosse riuscito ad avere un'influenza così terrificante sulla grande guerra tra l'umanità e i saggi.


Si poteva dire che fosse stato possibile scappare nell'universo selvaggio solo grazie a Lin Ming. Il suo intervento era stato provvidenziale!


"Sono solo un vecchio sacco d'ossa. È il momento che mostri al mondo che ho ancora qualche utilità!" Lin Ming sorrise con comprensione. Sapeva che l'Antico Sigillo Elisio aveva già deciso di andare nell'universo selvaggio insieme a lui e di sfidare i saggi!


Ora avrebbe iniziato il suo viaggio!
                                


                                



