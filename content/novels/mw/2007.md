---
weight: 20070
title: Capitolo 2007 – Entrata dell'Universo Selvaggio
pubDate: 2025-12-15T08:37:10.483Z
tags:
    - mw
---


<em>Capitolo regolare,
28 capitoli in coda (18 Federico + 10 Paolo), 0/5
-Schadenfreude</em>


Nei cieli stellati sconfinati, una nave spirituale dall'aspetto comune stava sfrecciando lentamente in avanti.


Dentro il mezzo, Lin Ming era seduto a gambe incrociate nella sua stanza, fondendosi lentamente con l'anima di Fame.


Anche se lo spirito dell'abissale era stato domato, il processo con cui l'avrebbe assimilata, controllata e poi usata avrebbe richiesto una certa quantità di tempo.


I vantaggi che gli portava l'anima di Fame erano immensi.


Dopo aver ottenuto lo spirito dell'abissale e aver viaggiato per lo spazio per due mesi, poteva sentire che la sua forza spirituale totale era aumentata già del 15%.


E la forza spirituale di Fame non era diminuita di molto.


Lin Ming poté sentire pienamente quanto era formidabile lo spirito di Fame.


Sembrava che alla reliquia raffinata dal maestro della Strada Asura e lasciata nella prova finale fosse rimasta pochissima essenza, per questo era riuscita ad assorbirla completamente.


Se fosse stata il cadavere completo di un abissale, un'entità vicina al livello di Fame, allora Lin Ming forse non avrebbe consumato tutta la sua essenza nemmeno una volta che fosse diventato un Empireo di livello superiore.


Tuttavia, anche se la sua forza spirituale di Fame era potente, gli dava molti problemi.


Cioè i ricordi che conteneva.


Fame era una creatura che era esistita per almeno 5 miliardi di anni. Un mostro dalla vita così lunga sicuramente era una miniera di informazioni inimmaginabile!


Erano memorie che forse riguardavano l'Abisso Oscuro e anche segreti sull'antica guerra delle razza di dieci miliardi di anni fa, o perfino esperti come il maestro della Strada Asura o il Sovrano Immortale.


Naturalmente tutte queste informazioni erano estremamente preziose per Lin Ming.


Ma purtroppo, mentre cercava tra i ricordi di Fame, Lin Ming ebbe la sensazione che il suo spirituale fosse stato schiacciato da una palla da demolizione di un milione di jin, rischiando quasi che la sua mente collassasse.


Lin Ming sopportò il dolore e tornò tra questi ricordi.


Le memorie dell'anima di Fame erano troppo terrificanti. Non includevano solo ciò che l'abissale aveva sperimentato per diversi miliardi di anni, ma anche i ricordi e le esperienze degli innumerevoli guerrieri e supremi esperti che aveva divorato anni fa.


Cercare i ricordi che voleva tra questa marea di informazioni non era diverso dal cercare un ago in un pagliaio. Il suo mare spirituale non sembrava nemmeno poter sopportare il processo.


Questo fece capire ancora di più a Lin Ming la differenza tra gli umani e gli abissali.


Un abissale come Fame, con un corpo principale grosso quanto una stella, avrebbe avuto capacità di sopportazione senza paragoni in confronto alle forme di vita intelligenti. In termini di capacità di divoramento, il talento di Fame era già ad un livello con cui le altre forme di vita intelligenti non potevano sperare di competere.


Ma allo stesso tempo, le razze intelligenti erano capaci di comprendere le leggi ed era fuori dalla portata degli abissali.


Dopo un po' di tempo, Lin Ming poté solo rimandare il compito di riordinare questa miniera di informazioni. Credeva che, con il passare del tempo e una volta che la sua coltivazione fosse aumentata, sarebbe riuscito a divorare lentamente i ricordi di Fame e utilizzarli.


E allo stesso tempo, Lin Ming senza accorgersene aveva iniziato ad avvicinarsi all'entrata dell'universo selvaggio...


Molto tempo fa, Lin Ming si era già informato su questo passaggio, era un'entrata aperta dal Sovrano dei Saggi Zaohua usando il corpo di Fame.


Questa entrata esisteva già da diverse centinaia di anni. In altre parole, i saggi erano già entrati nello stesso universo selvaggio in cui gli umani erano fuggiti diversi secoli fa.


Ma ora, al contrario di 6000 anni fa, l'umanità non era più completamente impotente.


Dopo così tanto tempo, era nata di nuovo una Vera Divinità nella razza umana.


E l'umanità aveva anche il Decreto Asura che poteva trapassare il Muro del Sospiro Divino. Usandolo, avrebbero potuto affrontare i saggi in una guerra prolungata.


Era molto più facile per l'umanità trapassare il Muro del Sospiro Divino che per i saggi. Tutto ciò che ci voleva era che diversi Empirei di massimo livello usassero un po' della loro essenza di sangue.


I saggi invece avevano dovuto usare Fame per aprire un varco. Era un periodo di tempo più che sufficiente per fare evacuare con calma l'umanità.


L'umanità poteva anche mandare dei pionieri per entrare in un nuovo universo e stabilire un presidio. Poi potevano usare enormi navi spirituali e trasferirsi completamente in un altro mondo.


Tuttavia... Non potevano usare all'infinito questo metodo. Questo perché c'erano solo universi selvaggi e non tutti erano adatti alla vita. Alcuni possedevano sconfinati buchi neri e tempeste spazio temprali e perfino dei Grandi Re del Mondo sarebbero periti non appena ci fossero entrati. Era impossibile usarli come via di fuga per l'umanità.


Dopo aver tolto dal conto gli universi inabitabili, rimanevano solo sette od otto universi per fuggire. Inoltre potevano non essere collegati tra di loro.


Se l'umanità si fosse ritirata più e più volte, presto sarebbe stata messa all'angolo e non avrebbe più potuto scappare.


Allora avrebbe dovuto affrontare direttamente i saggi!


E il risultato era certo. L'umanità... avrebbe perso!


Ma anche se avesse perso, l'umanità sarebbe perita combattendo selvaggiamente e con valore. Lin Ming non credeva che sarebbe rimasta ad aspettare la morte in questi 7000 anni circa. Sapeva che dovevano aver coltivato un po' di guerrieri capaci di resistere ai saggi.


Altrimenti l'Empirea Sogno Divino sarebbe diventata invano il capo dell'umanità.


Durante quell'ultima battaglia, l'umanità avrebbe mostrato ai saggi la loro determinazione e quanto erano profonde le loro origini!


Lin Ming era sicuro che l'Empirea Sogno Divino non l'avrebbe deluso. Per quanto riguardava il ruolo che avrebbe ricoperto lui, sarebbe stato un alleato nascosto nell'ombra. Sapeva che, non importava quanto crescesse velocemente la sua forza, sarebbe stato comunque impossibile per lui sconfiggere tutti i saggi da solo.


Aveva bisogno di coordinarsi con l'umanità.


In quel momento Lin Ming era già volato fuori dalla sua nave spirituale. Con un pensiero, il suo mezzo si rimpicciolì per poi essere accolto nel suo mondo interno.


Era ancora molto lontano dall'entrata dell'universo selvaggio. Anche così, Lin Ming poteva vedere già le guardie gelide vicine all'entrata.


Fuori dall'entrata dell'universo selvaggio non c'erano solo flotte di navi spirituali, ma anche enormi tempi di metallo. Questi templi di metallo erano i mezzi di trasporto privati di Empirei di massimo livello. I più piccoli avevano un raggio di diverse centinaia di chilometri e quelle più grandi potevano competere con delle lune.


E tra questi tempi di metallo volavano numerose navi e bestie spirituali. Squadre di praticanti di arti marziali pattugliavano lo spazio stellato, sorvegliando quest'area.


"Come passerai?"


Chiese lo spirito dell'Antico Sigillo Elisio accano a Lin Ming. Aveva assunto la forma di un vecchio, sembrava una persona reale. Dopotutto questo artefatto era stato forgiato personalmente dall'Empireo Sigillo Divino e perfino la maggior parte degli Empirei non sarebbe riuscita a comprendere nemmeno uno dei suoi misteri.


"Ci mescoleremo a loro."


Disse Lin Ming avanzando verso l'entrata dell'universo selvaggio!


La sua figura scomparì lentamente mentre si nascondeva in una distorsione spaziale. Nemmeno un Empireo di massimo livello sarebbe riuscito a scoprire dov'era.


Ma doveva comunque fare attenzione. Questo perché... i saggi avevano comunque Vere Divinità!


Le Vere Divinità erano esistenze al picco di questo mondo. Ogni Vera Divinità, anche la più ordinaria, possedeva una forza incredibile! Se ne fosse passata per l'entrata, allora avrebbe corso un grave pericolo.


Lin Ming trattenne il respiro e aspettò in silenzio. Quando vide un'unità di navi spirituali sul punto di entrare, scattò. Scelse la nave spirituale dall'aspetto più ordinario e poi ci si avvicinò volando silenziosamente.


Le barriere protettive del mezzo non riuscirono a fermare affatto Lin Ming. Attraversò le protezioni come una goccia d'acqua in un lago e un momento dopo si ritrovò nelle cabine della nave spirituale.


Una guardia della razza dei saggi era di fronte a Lin Ming e lo guardava con un'espressione sbigottita. Fu sul punto di gridare allarme, ma Lin Ming scattò di nuovo e con un tonfo secco, lo sfortunato saggio ricevette un pugno che lo fece svenire e poi fu gettato nel suo modo interno.


L'abito dello sfortunato saggio riapparirono all'istante su Lin Ming. Il suo aspetto cambiò di nuovo fino a diventare completamente uguale a quello della guardia.


Così, anche se una Vera Divinità fosse stata qui, non sarebbe riuscita ad individuare Lin Ming tra questo sconfinato mare di esperti.


Dentro la nave spirituale, Lin Ming volò senza intoppi verso l'entrata dell'universo selvaggio.


Questo era un gruppo di navi spirituali mandate dirette verso il campo di battaglia. Lin Ming usò la sua percezione divina e notò che il capitano di questa imbarcazione era un Grande Re del Mondo.


In tal caso, allora la persona a bordo della nave ammiraglia era un Empireo.


Solo quando la nave spirituale attraversò l'enorme canale nel Muro del Sospiro Divino Lin Ming poté percepire quanto era terrificante questa parete.


Il Muro del Sospiro Divino era spesso oltre dieci chilometri. Nello spaccato che era stato divorato da Fame, si agitavano correnti di energia nere caotiche. Questi flussi di energia ardevano come fiamme nere, emanando un'aura terrificante che poteva annientare qualsiasi cosa si avvicinasse.


"Abbiamo attraversato il Muro del Sospiro Divino. Direzione: Galassia del Corno Blu, a tutta velocità!"


Lin Ming sentì gli ordini trasmessi dal capitano nella nave spirituale.


La nave spirituale accelerò all'improvviso. Aprì una formazione e iniziò ad usare grandi spostamenti del vuoto.


Lin Ming rimase con calma nella sua cabina, guardando il cielo stellato dall'oblò.


Si riempì di innumerevoli emozioni.


Finalmente era arrivato nell'universo selvaggio!


L'umanità... era la razza a cui apparteneva. Dopo quasi 7000 anni, finalmente sarebbe riuscito a vedere fino a che punto si era sviluppata.


Xiao Moxian, Mu Qianyu, Qin Xingxuan, Lin Xiaoge, Mu Qianxue, l'Empirea Sogno Divino, Vasto Universo e perfino suo figlio...


Sarebbe riuscito a rincontrarli.


Lin Ming era come un cacciatore che si nascondeva nell'ombra, appostato nella nave spirituale e in attesa della sua occasione per attaccare. Sapeva che l'universo selvaggio era vasto e i sopravvissuti dell'umanità si erano nascosti. Non sarebbe riuscito a trovarli facilmente da solo. Ma se avesse seguito questa nave da battaglia e avesse usato le reti di informazioni dei saggi, allora avrebbe avuto molte più possibilità.
                                


                                



