---
weight: 2008
title: Capitolo 2008 – Lancia
pubDate: 2025-12-15T08:37:10.483Z
tags:
    - mw
---


<em>Capitolo regolare,
28 capitoli in coda (18 Federico + 10 Paolo), 0/5
-Schadenfreude</em>


Nel Regno Divino, il Mondo dell'Anima o gli universi in cui risiedevano i saggi, spesso si potevano vedere enormi continenti che fluttuavano in vaste distese di nulla. Queste terre non erano come nude placche di legno, ma erano circondate da strati di nebulose. Dall'esterno spesso avevano la forma di cupole ellissoidali, sembravano uova incredibilmente grandi.


Per quanto riguardava le nebulose che circondavano questi continenti, erano gli innumerevoli pianeti in cui dimoravano, la maggior parte di esse erano ancora più grandi perfino di Sky Spill. Da questo si poteva vedere quanto erano vaste le aree di questi continenti.


Ognuno dei 3000 grandi mondi del Regno Divino aveva almeno un continente così centrale. E, senza dubbio, ognuno di questi continenti centrali era il posto più animato dell'intero Grande Mondo. Ad esempio la Capitale Imperiale Immemore era localizzata nel continente centrale del Grande Mondo delle Vere Arti Marziali.


Ma nell'universo selvaggio si vedevano raramente continenti centrali così vasti, ciò che li rimpiazzava erano galassie.


Queste galassie erano incredibilmente enormi. Le loro braccia erano fiumi di stelle che si estendevano per quintilioni di chilometri.


In queste galassie c'erano milioni di miliardi di pianeti. L'ampiezza dello spazio che occupavano superavano ogni descrizione.


Secondo le informazioni radunate dai saggi, le galassie dell'universo selvaggio in origine erano i "continenti centrali" di questo universo. Ma miliardi di anni fa questi continenti centrali erano stati distrutti da una forza spaventosa ed erano implosi. I frammenti di questi continenti si erano dispersi in lungo e in largo, ma avevano continuato a roteare uno attorno all'altro a causa della strana interazione gravitazionale e altre forze mistiche, formando queste galassie.


E in quel momento la galassia del Corno Blu verso la quale si stavano dirigendo i saggi era di questo tipo.


Nel suo mondo interno, Lin Ming aveva ipnotizzato la sfortunata guardia per ottenere tutte queste informazioni. Dopo averlo saputo, perfino lui rimase scioccato.


Se le informazioni radunate dai saggi erano vere, allora chi aveva distrutto i continenti centrali dell'universo selvaggio?


Una terra trilioni di volte più grande del pianeta Sky Spill era stata distrutta così...


Questo livello di devastazione superava l'immaginazione di Lin Ming. Figuriamoci una Vera Divinità di massimo livello, forse nemmeno il maestro della Strada Asura ne sarebbe stato capace.


Lin Ming non poteva confermare se il maestro della Strada Asura avrebbe potuto causare una distruzione del genere, ma intuì che doveva riguardare la grande calamità accaduta 10 miliardi di anni fa.


In passato, le razze intelligenti vivevano nei 33 universi e ogni universo aveva la sua gloriosa civilizzazione delle arti marziali. Tuttavia, dopo una grande guerra, le razze intelligenti avevano occupato solo 16 universi.


Per quanto riguardava l'altra metà degli universi, erano diventati lande selvagge. Il motivo per cui la popolazione era diminuita così drasticamente in passato era dovuto alla distruzione di questi continenti centrali?


In tal caso, se bisognava paragonare la guerra tra l'umanità e i saggi a ciò che era accaduto in passato, allora non era niente di che.


Dopotutto i saggi sarebbero riusciti ad annientare un'intera razza in un periodo di tempo così breve.


"La grande calamità di dieci miliardi di anni..." Mormorò Lin Ming. Solo dopo questi eventi gli umani, i saggi e gli spirita erano riusciti a svilupparsi. Chi era stato il rivale della potentissima razza degli dei di dieci miliardi di anni fa?


Che fossero stati gli abissali?


E che sorta di mondo era l'Abisso Oscuro in cui risiedevano gli abissali? Quali segreti conteneva?


Lin Ming non sapeva nulla di questo, nemmeno lo spirito dell'Antico Sigillo Elisio ne era a conoscenza. Forse solo i due vecchi che proteggevano la prova finale lo sapevano. Ma quando Lin Ming aveva fatto loro domande prima, avevano risposto che avrebbe scoperto la verità quando sarebbe riuscito a controllare il suo destino e diventare un giocatore anziché una pedina. Altrimenti probabilmente avrebbe attirato qualche disastro su di sé se avesse saputo questi segreti.


In quel momento Lin Ming stava viaggiando con i saggi ed era partito da tempo dall'entrata. Le navi sfrecciarono verso la galassia del Corno Blu più e più volte.


Secondo le informazioni raccolte, l'umanità aveva un'organizzazione nascosta nella galassia del Corno Blu.


Quando i continenti centrali dell'universo selvaggio erano stati distrutti, c'erano state terrificanti tempeste spaziali ed eruzioni che avevano seminato il caos per quintilioni di chilometri, formando uno spazio caotico pericoloso. C'erano campi di forza di distorsioni, buchi neri, condotti spazi temporali e ogni altro ambiente spaziale confusionario. Nascondersi in questa galassia sarebbe stato fin troppo facile.


Era incredibilmente difficile per la percezione di un praticante di arti marziali penetrare in questi spazi. Perfino una Vera Divinità avrebbe dovuto spendere una quantità incredibile di tempo ed energia per esplorare queste galassie.


E c'erano fin troppe galassie in questo universo selvaggio. Era impossibile per le Vere Divinità dei saggi esaminarle tutte una per una, così l'umanità aveva guadagnato tempo per respirare e riprendersi.


Quando questa flotta arrivò raggiunse il punto centrale dell'entrata dell'universo selvaggio e la Galassia del corno Blu, Lin Ming si alzò e uscì dalla nave spirituale.


Diversi giorni fa, Lin Ming aveva ottenuto informazioni da quello sfortunato saggio, ma queste informazioni erano lontane dall'essere soddisfacenti. Aveva bisogno di più dettagli in modo da poter determinare la posizione di Xiao Moxian, Sogno Divino e degli altri.


Per quanto riguardava la loro esatta posizione, Lin Ming non aveva speranza di scoprirlo. Se Xiao Moxian e Sogno Divino fossero state davvero scoperte dai saggi, allora forse sarebbe arrivato perfino il Sovrano dei Saggi Zaohua in persona.


E per ottenere queste informazioni c'era una scorciatoia, cioè di raggiungere qualcun altro di più forte.


Fuori, la percezione divina di Lin Ming si estese, coprendo l'intera flotta.


.....


Un giorno dopo, in seguito ad un altro grande spostamento del vuoto, un vecchio magro era seduto in una stanza nella nave ammiraglia, fissava una pila di carne e sangue scarlatti con uno sguardo stordito.


Questa stanza assochilometriva al laboratorio di un alchimista. C'era una grossa fornace di pillole, insieme a tavoli coperti di bottiglie di pillole e altre preziose erbe medicinali.


Ad un angolo di questi tavoli c'era un calderone medicinale che stava ancora bollendo ed emettendo bolle verdi. La zuppa medicinale all'interno sembrava stesse bollendo per il calore.


Ma il vecchio non ci badava. Invece stava fissando la pila di carne rossa e sangue di fronte a lui. Il suo aspetto era decrepito ed era magro come una scimmia. Indossava un abito verde scuro che ricadeva piatto sul suo corpo, facendolo sembrare ancora più vecchio e debole.


"La carne e il sangue di Fame, sono davvero meravigliosi."


Disse tra sé e sé il vecchio. Il suo sguardo appannato brillava mentre fissava la massa di carne e sangue. Non poté che aprire una scatola di giada e poi tirò fuori una massa rossa delle dimensioni di un pugno.


Questa massa dai carne era stata preservata usando metodi speciali per garantire la sua freschezza. Dopo che la tirò fuori, tremò gentilmente, pulsando con sangue.


Era un cuore, un cuore umano.


Il vecchio tirò fuori questo cuore che aveva estratto personalmente da un Re del Mondo umano e lo portò verso la massa di carne e sangue di Fame. In un batter d'occhio, la massa si contorse e si avventò sul cuore come uno squalo, avvolgendolo.


<em>Hualala!</em>


La carne e il sangue di Fame si contorsero con ferocia. Un momento dopo aveva inghiottito completamente il cuore, trasformandolo in parte di sé!


Il vecchio magro rilasciò con calma la sua percezione e rifletté per un momento. Poi il suo sguardo appannato brillò con una luce miracolosa: <em>'Divorare il cuore di un Re del Mondo umano e trasformarlo in nutrienti, questo ha chiaramente rafforzato la carne e il sangue di Fame. Se mi fondessi con essi e poi continuassi a divorare gli altri, allora anche se la mia vita si sta avvicinando al suo crepuscolo, riuscirei comunque ad allungare la durata della mia vita per decine di milioni di anni e forse anche diventare un Empireo di stadio intermedio in futuro.'


'Anche se accadrà, diventerò un mostro che dovrà divorare gli altri per vivere. Ma non è importante. Il punto cruciale è che, dopo che mi fonderò con la carne e il sangue di Fame, diventerò un servo assolutamente leale per il Sovrano dei Saggi Zaohua. È un prezzo troppo caro... Il Sovrano dei Saggi mi ha dato la carne e il sangue di Fame e non l'avrebbe fatto senza ottenere nulla in cambio. Sicuramente mi ha tenuto nascosto qualcosa...'</em>


Il vecchio magro pensò a tutto questo. Ma la tentazione di vivere per diverse decine di milioni di anni era troppo allettante. Esitò per un momento e poi gridò: "Entra!"


Un momento dopo, la porta si aprì e un giovane docile e bello entrò nella camera.


"Vai nel campo di prigionia umano e porta sei paia di uomini e donne. Devono avere meno di diciannove anni e avere un talento decente."


Il vecchio magro voleva verificare quanta essenza vitale la carne e il sangue di Fame gli avrebbe dato dopo aver divorato qualcun altro. Voleva sapere per quanto tempo avrebbe ritardato il suo invecchiamento.


Però in quel momento sentì una strana sensazione.


"Perché stai ciondolando lì, perché non sei andato..."


Il vecchio magro alzò lo sguardo tagliente come quello di un aquila per guardare questo giovane. Ma ormai il giovane si era mosso.


La sua velocità fu fulminea. Una lancia nera apparì nella sua mano e puntò dritta verso la gola del vecchio!


Era troppo rapido, al punto che perfino il vecchio magro ebbe difficoltà a seguire la traiettoria del colpo!


Tuttavia era comunque un Empireo. Durante questo momento critico, terrificanti fiamme nere eruttarono dal suo corpo. Erano fiamme vitali che aveva coltivato nel suo corpo mentre si dedicava all'alchimia e servivano anche come suo migliore asso nella manica.


Nel momento in cui questo fuoco apparì, l'intera stanza rafforzata da formazioni si ridusse all'istante in metallo fuso. Tutto nella camera, a parte la fornace e la carne e il sangue di Fame si disintegrarono in cenere!


Il danno era stato minimizzato visto che le fiamme erano altamente condensate. Altrimenti l'intera nave spirituale sarebbe esplosa.


Ma mentre queste fiamme nere vorticavano e iniziarono ad assumere la forma di un drago ringhiante, una lancia nera lo trafisse!


<em>Bang!</em>


Il fuoco nero scoppiò. L'essenza astrale protettiva del vecchio esplose come vetro. Con sua grande incredulità, la lancia aveva infilzato il suo cuore.


Con una torsione della lancia, il vecchio tremò. Tutti i suoi meridiani erano stati frantumati da una forza tirannica incredibile!


"Tu..." Il vecchio magro vomitò una boccata di sangue, ma il giovane non disse una parola. Invece formò dei sigilli con le dita, sparando misteriose rune di leggi Asura che legarono il vecchio, sigillando tutta l'energia nel suo corpo.


Questo giovane era Lin Ming.


Lin Ming guardò il vecchio senza mostrare nessuna pietà.


I meridiani del vecchio erano stati distrutti e il suo cuore era stato infilzato. Ora non era altro che una sacca di carne rovinata. Ma visto che era un Empireo saggio che aveva temprato il suo corpo, sarebbe riuscito almeno a sopravvivere un po' di anni in questo stato.


Lin Ming non lo aveva ucciso perché gli serviva ancora.


Il vecchio magro non poteva più parlare. I suoi occhi erano rossi come il sangue, così spalancati che quasi uscirono dalla sua testa. Guardò Lin Ming con odio.


Ma allo stesso tempo era sbalordito. Chi era questo giovane e perché era così potente?! Era l'Imperatore Shakya della razza umana?
                                


                                



