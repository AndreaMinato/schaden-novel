---
title: Capitolo 2010 – Galassia del Corno Blu
pubDate: 2025-12-15T08:37:10.483Z
tags:
    - mw
---


<em>Scusatemi per l'interruzione, li ho fatti, ma pensavo di averli postati XD Capitolo sponsorizzato, ringraziamo Federico!
26 capitoli in coda (16 Federico + 10 Paolo), 0/5
-Schadenfreude</em>


I 33 Dao Celesti


Due di essi erano adatti all'umanità; il primo era il sistema delle Nove Stelle del Palazzo del Dao, il secondo era il sistema dell'essenza delle Nove Trasformazioni Divine.


3,6 miliardi di anni fa, Fame aveva divorato le Nove Stelle del Palazzo del Dao, tagliando praticamente le braccia dell'umanità. E in quel momento Fame avrebbe divorato le Nove Trasformazioni Divine, il sistema di raduno dell'essenza.


Era come una condanna a morte per l'umanità!


Se Fame ci fosse riuscita, allora i praticanti di arti marziali umani che lo controllavano avrebbero perso la loro forza?


Lin Ming si ricordò del momento in cui era entrato nello stadio delle Nove Stelle del Palazzo del Dao. Nella tomba di Bai Qi era stato bloccato da un diagramma del Dao Celeste. Solo dopo averlo distrutto era riuscito a fare progressi.


Inoltre poteva usare liberamente le Nove Stelle del Palazzo del Dao.


Questo significava che i 33 Dao Celesti non potevano mai davvero svanire, piuttosto, per qualche motivo sconosciuto. erano sigillati.


Se Fame avesse divorato il sistema di raduno dell'essenza, allora probabilmente la forza dei praticanti di arti marziali umani che avevano coltivato il sistema di raduno dell'essenza fino ad un certo stadio sarebbe ristagnata.


Ma i coltivatori che dovevano ancora raggiungere quel punto avrebbero incontrato grandi difficoltà in futuro. Quando avessero provato ad avanzare di livello, probabilmente avrebbero incontrato lo stesso diagramma del Dao Celeste che aveva ostacolato Lin Ming.


Allo stesso tempo, se gli altri maestri avessero voluto fare un passo avanti, ad esempio se l'imperatore Shakya avesse voluto diventare una Vera Divinità o se Lin Ming avesse voluto raggiungere lo stadio di Empireo, poteva essere ancora più difficile!


Sembrava che Fame volesse divorare il rapporto causale, i legami karmici che connettevano l'umanità con i 33 Dao Celesti. Era come inghiottire il grande destino di un'intera razza.


Poi l'umanità sarebbe stata abbandonata dal Dao Celeste!


Dopo essersene reso conto, Lin Ming ne fu scosso!


Fin dall'inizio dei tempi, nessuna razza sarebbe riuscita a sopravvivere per l'eternità. Sarebbero entrate in declino per ogni sorta di motivo.


Ad esempio, la razza degli dei primordiale o i celestiali stavano entrando in declino a causa della loro infertilità.


Molti guerrieri della razza degli dei primordiali avrebbero avuto centinaia o anche migliaia di mogli, eppure non erano riusciti a lasciare nemmeno un discendente. Così potevano solo rimanere a guardare impotenti mentre i loro numeri diminuivano fino ad azzerarsi.


In tal caso, era possibile che un qualche abissale simile a Fame avesse inghiottito o danneggiato i destini delle razze degli dei primordiali e dei celestiali? Così che queste razze che un tempo erano al picco di quest'era 10 miliardi di anni fa perdessero lentamente le loro capacità di riprodursi fino al momento in cui fossero perite?


Lin Ming era sempre più convinto che fosse probabile.


Questo abissale probabilmente temeva la razza degli dei primordiali e aveva cercato di cancellare la sua intera razza!


E l'umanità sembrava sulla stessa strada. Se i due sistemi delle Nove Trasformazioni Divine e delle Nove Stelle del Palazzo del Dao fossero stati soffocati e sigillati, allora tutto ciò che sarebbe rimasto all'umanità sarebbe stata la loro prodigiosa abilità di riprodursi.


In tal caso però come sarebbero stati diversi da comuni animali da fattoria?


Se il Sovrano dei Saggi Zaohua avesse avuto successo, allora l'umanità sarebbe rimasta ferma dov'era, per sempre incapace di alzare la testa. E il Sovrano dei Saggi Zaohua sarebbe riuscito a sbarazzarsi di ogni futuro problema.


Lin Ming era sempre più a corto di tempo.


Tuttavia l'unico lato positivo della questione era che divorare i 33 Dao Celesti avrebbe richiesto un'immensa quantità di forza e un considerevole periodo di tempo. Allora il Sovrano dei Saggi Zaohua sarebbe dovuto andare in isolamento.


Questa era anche l'occasione di Lin Ming.


Senza il Sovrano dei Saggi Zaohua, i saggi sarebbero stati come tigri senza le zanne.


Mentre rifletteva, Lin Ming continuò ad esaminare i ricordi di Ming Gu. Presto trovò una grande quantità di altre informazioni preziose.


Informazioni che riguardavano Fame.


Negli ultimi anni, Fame aveva divorato una quantità incalcolabile di risorse ed aveva già creato la sua enorme personificazione, che adesso era sotto il controllo del Sacro Figlio di Zaohua.


Nel frattempo, Fame aveva creato una grande quantità di carne e sangue simili a reliquie demoniache. Questa carne ed essenza di sangue era stata spartita tra alcuni Sacri Lord e Re del Mondo. Dopo averla inghiottita avrebbero ottenuto la possibilità di andare incontro ad una nuova metamorfosi, stabilendo così la sua Legione di Fame.


La Legione di Fame naturalmente seguiva gli ordini del Sovrano dei Saggi Zaohua, che però era in isolamento e quindi ora era sotto il comando di cinque generali saggi.


Lin Ming un tempo aveva sentito il loro nome quando si era unito alla prova finale della Strada Asura una seconda volta. Allora erano stati chiamati le quattro meraviglie dei saggi.


Erano il Sacro Figlio di Zaohua del Palazzo di Zaohua, la discepola Fata Loto Blu della Regina Divina Piaoyu e i due grandi discepoli del Re Divino Tiangang, Aori e Xie Yue.


In realtà Aori e Xie Yue erano talenti ordinari. In passato potevano contare sulla superiorità della loro età e il loro vantaggio per stare alla pari con il Sacro Figlio di Zaohua e Fata Loto Blu.


Ora il Sacro Figlio di Zaohua e Fata Loto Blu erano diventati entrambi Empirei, Aori e Xie Yue erano in una posizione precaria.


Tuttavia, prima che potessero stabilirsi nelle loro posizioni di terzo e quarto tra i cinque generali saggi, erano tornati a traballare.


Il giovane che un tempo era quinto stava già iniziando a raggiungerli; era il principe imperiale Xishen che aveva attirato le luci della ribalta nel Palazzo Zaohua.


Questo principe imperiale sembrava avere un talento superiore a quello del Sacro Figlio di Zaohua.


Era ad un passo dallo stadio di Empireo, ma in termini di forza combattiva, poteva già sconfiggere molti Empirei saggi della generazione più vecchia.


Tra i cinque generali saggi, il Sacro Figlio di Zaohua e Fata Loto Blu erano i capi e, come gruppo, erano quasi l'esercito più potente della loro razza. Erano i grandi nemici dell'umanità e in questi anni innumerevoli coltivatori umani erano morti a causa loro.


Mentre c'erano pessime notizie, c'erano dei lati positivi, Ming Gu non sapeva nulla di Xiao Moxian, Mu Qianyu, Qin Xingxuan e degli altri. Questo significava che erano vivi, ma che erano nascosti.


Per trovare la posizione degli enclavi umani, i saggi avevano già iniziato ad allenare le loro spie.


Queste spie provenivano principalmente dai prigionieri umani.


Anche quando una razza era sull'orlo dell'estinzione, non tutti sarebbero stati disposti a sacrificare la loro vita per la loro razza. Sotto la tortura e la minaccia di morte, ci sarebbero sempre state alcune persone disposte a tradire la loro razza, firmando un contratto e diventando una spia.


Inoltre c'erano alcuni umani che erano stati controllati, confusi con illusioni o a cui erano stati impiantati sigilli dello schiavo. Queste persone erano state mandate a frotte nell'universo selvaggio, dove erano stati usati per cercare la posizione degli umani.


Usando questo metodo, i saggi avevano già annientato completamente diverse basi umane.


Lin Ming analizzò tutte queste informazioni, ora aveva una comprensione dettagliata della situazione tra saggi e umani.


In quel momento, la flotta arrivò nella Galassia del Corno Blu.


Lin Ming guardò fuori dall'oblò e sondò l'enorme galassia blu che vorticava di fronte a lui. Le stelle nascoste nella nebulosa eterea arrivavano a miliardi e trilioni di unità.


La Galassia del Corno Blu sembrava splendida, ma nascosta al suo interno c'erano innumerevoli spazi caotici, buchi neri, condotti spazio temporali, tempeste e ogni sorta di altro pericolo.


In realtà, era lo scheletro del continente centrale di un grande mondo e Lin Ming intendeva riempire questo cimitero con altri resti.


Aveva già formulato un piano per combattere contro i saggi.


Questo piano era un po' folle e sicuramente avrebbe causato un enorme trambusto. Prima che i saggi potessero reagire, doveva colpire con tutte le sue forze!
                                


                                



