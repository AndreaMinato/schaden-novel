---
weight: 2011
title: Capitolo 2011 – Xiao Moxian di 6000 anni dopo
pubDate: 2025-12-15T08:37:10.484Z
tags:
    - mw
---


<em>Capitolo sponsorizzato, ringraziamo Federico!
25 capitoli in coda (15 Federico + 10 Paolo), 0/5
-Schadenfreude</em>


Nell'universo selvaggio c'era un'enorme galassia di nome Drago Nascosto.


La galassia del Drago Nascosto era incredibilmente complessa. Era piena di innumerevoli campi di forza distorcenti, tempeste spazio temporali, fessure spaziali e dei buchi neri praticamente invisibili che potevano annientare un Empireo.


Due organizzazioni d'élite umane si erano radunate nelle profondità di questa galassia enorme.


Diversi secoli fa, quando i saggi si erano introdotti nell'universo selvaggio, l'umanità si era divisa e si era nascosta in diversi luoghi.


Data la sua comprensione e la copertura delle varie galassie, era riuscita ad aggirare i saggi. Ma lentamente, alcune organizzazioni umane venivano sempre scoperte.


Questo perché erano troppo vaste. Le loro popolazioni spesso raggiungevano biliardi di quintilioni e i territori stellari che occupavano avevano decine e centinaia di pianeti.


All'inizio una grande quantità di umani erano fuggiti nell'universo selvaggio. Poi i capi dell'umanità avevano adottato delle politiche che incoraggiavano avere più figli. Così, per diverse centinaia di generazioni, la popolazione di umani nell'universo selvaggio era esplosa.


Questa enorme popolazione coinvolgeva innumerevoli palazzi celesti, navi spirituali, Sect e anche un enorme quantità di coltivatori di basso livello. Organizzare questa marea di persone per attuare tattiche di guerriglia era più facile a dirsi che a farsi.


Anche se coloro che erano evacuati nell'universo selvaggio erano tutti membri d'élite, dopo oltre 6000 anni, ci sarebbe stato sempre qualche discendente dal talento non particolarmente alto. Anche se erano capaci di raggiungere lo stadio della Sfera d'Energia o della Distruzione, durante uno scontro tra razze e in questo universo pieno di pericoli inenarrabili, non erano diversi da mortali.


In realtà, questo tipo di persone erano la stragrande maggioranza di umani che viveva nell'universo selvaggio.


Così, una volta che un pianeta da cui si erano ritirati tutti i membri d'élite fossero stati scoperti dai saggi, sarebbe avvenuto un brutale saccheggio e massacri!


I sopravvissuti alla carneficina sarebbero stati ridotti a degli schiavi, degli schiavi cresciuti in gabbie dai saggi. Sarebbero stati usati come carne da cannone per espandere ulteriormente il loro controllo sull'universo selvaggio.


Dato erano già entrati nell'universo selvaggio, i saggi avevano deciso di mangiare questo pezzo di carne grassa e di renderlo il loro territorio.


Così, dopo che erano passati cento milioni di anni, questo universo selvaggio sarebbe diventato il nono universo della razza dei saggi. Se fossero riusciti anche a rubare il Decreto Asura dalle mani di Sogno Divino, allora sarebbero riusciti ad aprire facilmente delle vie in nuovi universi e stabilire delle vie e basi in quelle nuove terre. I saggi sarebbero riusciti a gettare dei semi importanti per i 33 Cieli finché non sarebbero diventati la razza numero uno nell'universo!


.....


Un palazzo celeste di giada bianca fluttuava in una cintura di asteroidi nella galassia del Drago Nascosto. Una donna con un'armatura da guerra nera fissò fuori da una finestra da questo palazzo celeste, guardava un pacifico pianeta blu nelle profondità dello spazio stellato.


Sospirò gentilmente. I suoi capelli neri come l'inchiostro ricadevano lungo la sua schiena come una cascata, sfiorando la sua armatura gelida.


Toccò gentilmente la finestra. La sua figura fu riflessa vagamente dalla superficie del vetro cristallino. Nonostante fosse splendida, sembrava magra e smunta.


Era la moglie di Lin Ming, Xiao Moxian.


E mentre guardava fuori dalla finestra e osservava il pianeta blu scuro, stava guardando Nuovo Ming, un mondo pieno dei suoi sudditi.


Ora Xiao Moxian aveva i suoi sudditi...


Era diventata un'Empirea 900 anni fa. Tra i membri della giovane generazione, a parte Bing Meng, era la prima a raggiungere questo stadio.


Diventare un Empireo significava che Xiao Moxian non avrebbe più seguito gli Anziani e non sarebbe stata più sotto la loro protezione. Ora si era fatta carico di una forte responsabilità e di missioni vitali.


Nell'universo selvaggio, ogni enclave umana aveva bisogno di un Empireo comandante. Questo perché ovunque gli umani si radunavano, c'era la possibilità che un'antica bestia feroce Empirea sarebbe venuta a seminare il caos e divorare gli abitanti delle città. Senza un Empireo di guardia, ci sarebbero state delle conseguenze inimmaginabili.


Il giorno in cui Xiao Moxian era diventata un'Empirea, aveva accettato la missione di proteggere una base dell'umanità. Allo stesso tempo, aveva anche ottenuto dei sudditi. 


Visto che non era stata un'Empirea da troppo tempo, il suo territorio era fatto da un solo pianeta: Nuovo Ming.


Era stata Xiao Moxian a chiamarlo così.


Tutti coloro che si erano radunati qui si erano trasferiti volontariamente da altri enclavi umani. Erano il primo gruppo di residenti che avevano deciso di abitare questa terra desolata e di sviluppare il pianeta.


Avevano gettato le fondamenta dell'umanità. Dopo del duro e costante lavoro, il pianeta Nuovo Ming stava diventando sempre più prosperoso.


Xiao Moxian sapeva che queste persone erano venute qui perché avevano fiducia in lei.


Inoltre anche lei doveva essere responsabile nei confronti dei suoi sudditi!


Aveva pensato di impegnarsi a proteggerli e permettere loro di vivere felicemente. Mogli e mariti avrebbero fatto nascere molti bambini, aumentando la popolazione ad ogni generazione.


Finché lentamente, anche il territorio circostante non si fosse sviluppato e le terre inabitate sarebbero diventate sempre più vaste, permettendo all'umanità di fiorire in questo universo.


Tuttavia... solo cento anni dopo la fondazione del Nuovo Ming, erano arrivati i saggi!


Un peso grave stava opprimendo le spalle delicate di Xiao Moxian.


In quanto sovrana del pianeta, doveva proteggere i suoi sudditi dal caos della guerra. Erano venuti qui perché si fidavano di lei! Come poteva abbandonarli e fuggire da sola?


La guerra tra gli umani dell'universo selvaggio e i saggi era continuava da centinaia di anni. Visto che l'universo selvaggio era troppo vasto e l'interno delle galassie era troppo complesso e pericoloso, insieme al fatto che umani si erano già spostati in un altro universo selvaggio usando il Decreto Asura, il campo di battaglia era diventato troppo vasto. Cercare qualcuno sarebbe stato estremamente problematico, così l'avanzata dei saggi era rallentata precipitosamente.


Ma non importava quanto fossero lenti i saggi, ci avrebbero messo solo diversi secoli per trovare questo posto!


La Galassia del Drago Nascosto ora sarebbe entrata in guerra!


Le vite delle cento miliardi di persone che l'avevano seguita dipendevano da lei e ora dovevano fronteggiare l'esercito dei saggi.


Al momento, il solo vantaggio di Xiao Moxian era che il pianeta Nuovo Ming era nascosto estremamente bene ed era coperto da violenti flussi spaziali e formazioni d'occultamento. Sarebbe stato difficile per le legioni nemiche trovare questo posto.


Tuttavia, non importava quanto fosse ben celato un pianeta, ogni mistero sarebbe stato svelato dai saggi con il tempo. Dieci anni fa, una legione di saggi era salpato verso un nuovo dominio stellare vicino al pianeta Nuovo Ming.


Xiao Moxian aveva fatto una decisione risoluta. Aveva preso l'iniziativa di guidare i discepoli del suo Palazzo Celeste della Fata Demoniaca in un posto lontano dal mondo Nuovo Ming. Poi aveva rivelato apposta un po' di punti deboli agli eserciti dei saggi, permettendo loro di scoprirla prima che scappasse e li conducesse via.


Così Xiao Moxian era riuscita a distrarre le legioni dei saggi che erano arrivate vicino al suo mondo.


Le legioni di saggi che l'avevano inseguita non erano stati facili da affrontare. Avevano due Empirei di livello intermedio che possedevano delle buone tecniche di tracciamento. Xiao Moxian, con il suo vasto numero di discepoli e le sue flotte di navi spirituali alla fine non erano riusciti a seminarli. Così, dopo aver portato i saggi in una parte desolata dello spazio a quintilioni di chilometri di distanza e aver lasciato la galassia del Drago Nascosto, il suo esercito si era voltato e aveva iniziato una dura battaglia all'ultimo sangue!


Era stata una battaglia crudele e tragica. I due Empirei saggi erano stati annientati e le loro flotte quasi sterminate completamente, ma anche il suo Palazzo Celeste della Fata Demoniaca aveva pagato un caro prezzo.


I coraggiosi guerrieri del suo Sect che erano morti in battaglia erano stati i suoi più leali seguaci che l'avevano servita prima della fondazione del pianeta Nuovo Ming.


Tuttavia erano morti tra le stelle, le loro ceneri erano state disperse nello spazio...


Xiao Moxian si era riempita di tristezza ed amarezza. Senza sperimentarlo personalmente, era impossibile capire la sensazione del guardare impotenti i propri compagni morire.


Ma, anche se aveva provato molto dolore, Xiao Moxian si era ripresa velocemente e si era fatta coraggio. Questo perché sapeva che i suoi seguaci speravano di vedere un capo forte. Così, si sarebbe fatta carico dei loro ultimi desideri e avrebbe continuato a combattere per proteggere il pianeta Nuovo Ming.


Tuttavia le disgrazie non vengono mai sole. Dopo queste legioni, arrivò un nemico ancora più potente.


Stavolta... era il Sacro Figlio di Zaohua e la legione di Fame!


Durane il suo scontro con gli Empirei di livello intermedio, Xiao Moxian aveva già mascherato il suo aspetto e aveva perfino ucciso i suoi due avversari. Alla fine aveva ripulito il campo di battaglia. Pensava che la sua identità non fosse stata scoperta, ma l'arrivo del Sacro Figlio di Zaohua significava che avevano saputo della sua presenza.


Alcune questioni erano impossibili da spiegare, Xiao Moxian non sapeva come fosse stata scoperta. Forse era stata una sua intuizione, forse aveva trovato alcuni indizi o il suo arrivo era semplicemente una coincidenza.


Ma in breve, ora Xiao Moxian doveva affrontare il capo dei cinque generali saggi e la terrificante legione di Fame!


All'inizio non temeva affatto il Sacro Figlio di Zaohua, ma adesso lui controllava la personificazione di Fame!


La vera forma di Fame era al livello di una Vera Divinità, e anche al picco del suo livello. Mentre la sua personificazione, anche se era più debole del corpo principale, aveva comunque una forza combattiva simile a quella di una Vera Divinità di livello intermedio.


Nelle mani del Sacro Figlio di Zaohua, il potere che la personificazione poteva rivelare era limitato. Tuttavia possedeva comunque una forza simile a quella delle più debole Vere Divinità.


Una Vera Divinità alla fine era una Vera Divinità, erano assolutamente invincibili contro degli Empirei!


Inoltre la legione di Fame era senza dubbio uno degli eserciti d'élite assoluti della razza dei saggi!


Gli ufficiali della Legione di Fame spesso erano Re e Grandi Re del Mondo che si erano fusi con la carne e il sangue dell'abissale.


In particolare quei Grandi Re del Mondo, dopo essersi trasformati, sarebbero riusciti a contendere con il più debole degli Empirei!


Il Palazzo Celeste della Fata Demoniaca non poteva competere con la legione di Fame. Una volta che si fossero scontrati, sarebbe stato un massacro, non c'erano dubbi su cosa sarebbe successo in seguito!


E nonostante tutto questo, Xiao Moxian non aveva chiesto nessun aiuto ai quartieri generali dell'umanità.


Nessuno degli Empirei umani poteva competere con il Sacro Figlio di Zaohua, nemmeno l'Imperatore Shakya poteva affrontare la personificazione di Fame.


La sola persona che poteva farlo era Sogno Divino, che però doveva affrontare la diversione di altre due Vere Divinità della razza dei saggi, la Regina Divina Piaoyu e il Re Divino Tiangang. Era già abbastanza occupata ad affrontarli.


Così Xiao Moxian poteva solo contare su sé stessa.


Sapeva che c'era un conto in sospeso tra lei e il Sacro Figlio di Zaohua. Il grande banchetto della longevità dell'Imperatore dei Mostri di oltre 6000 anni fa era stato sempre un grande affronto per lui. Come avrebbe potuto rinunciare all'occasione di vendicarsi?


Xiao Moxian guardò fuori dall'oblò. Sembrava che potesse già vedere il sogghignò malvagio e crudele che il Sacro Figlio di Zaohua mostrava sempre.


Xiao Moxian strinse i denti e si toccò istintivamente il petto.


Portava un'antica collana che aveva da tempo perso la sua lucentezza. Era il dono di Lin Ming: il Collegamento Spirituale delle Mille chilometri.
                                


                                



