---
weight: 2012
title: Capitolo 2012 – La Responsabilità di un Capo
pubDate: 2025-12-15T08:37:10.484Z
tags:
    - mw
---


<em>Capitolo sponsorizzato, ringraziamo Federico!
24 capitoli in coda (14 Federico + 10 Paolo), 0/5
-Schadenfreude</em>


Xiao Moxian si era dimenticata già quante volte aveva toccato il Collegamento Spirituale delle Mille chilometri o aveva provato ad usarlo per contattare Lin Ming.


Ora il simbolo runico dell'artefatto era quasi sull'orlo del collasso e non c'erano ancora notizie di Lin Ming.


Dopo aver accarezzato con gentilezza questa collana che aveva perso la sua lucentezza, Xiao Moxian si agitò. Se l'avesse usata un'altra volta, allora dopo poco tempo il simbolo divino sigillato nella collana si sarebbe polverizzato. E nessuno a parte Lin Ming nei 33 Cieli sarebbe riuscito a disegnarlo di nuovo...


Dopo innumerevoli tentativi falliti, le rimaneva una sola possibilità. Con una sola possibilità come poteva raggiungerlo...?


Xiao Moxian sospirò profondamente. Sentì un suono dall'esterno della stanza, seguito da veloci passi agitati.


Era arrivato un gruppo di persone. Xiao Moxian mise da parte la collana e nascose la tristezza impressa nel suo viso.


Erano arrivate sette-otto persone. Ognuna di loro era la colonna portante del Palazzo Celeste della Fata Demoniaca. L'uomo vestito di nero in capo al gruppo era suo figlio: Lin Huang.


Da quando il pianeta Nuovo Ming era finito in pericolo, Lin Huang aveva interrotto la sua avventura per temprarsi ed era tornato a fianco di Xiao Moxian. Era l'unica notizia che aveva tranquillizzato un po' Xiao Moxian.


"Suo figlio porge i suoi saluti a sua madre!" Lin Huang, con un'armatura da guerra, entrò velocemente nella stanza e si inchinò. Gli altri lo seguirono e si inchinarono a loro volta.


"Cos'è successo?" Il battito cardiaco di Xiao Moxian accelerò quando vide le espressioni di Lin Huang e degli altri ufficiali. Sapeva che era improbabile che fosse successo qualcosa di positivo.


In questa guerra contro i saggi, i comandanti dell'umanità dovevano avere nervi d'acciaio.


Lin Huang si alzò e disse: "I nostri alleati nella galassia del Drago Nascosto, gli eserciti dell'Empireo Transitorietà e Zanna di Drago sono stati individuati dal Sacro Figlio di Zaohua in un territorio stellare a meno di un trilione di chilometri da qui. Le legioni dei saggi hanno già iniziato la loro ricerca. Non passerà molto tempo prima che i nostri alleati vengano scoperti."


Il tono di Lin Huang era cupo. Zanna di Drago doveva ancora diventare un Empireo e, in realtà, anche se lo fosse stato, non avrebbe potuto competere con il Sacro Figlio di Zaohua. L'Empireo Transitorietà invece era un Empireo umano di livello intermedio, non poteva assolutamente affrontare il Sacro Figlio di Zaohua.


"Cosa?"


Xiao Moxian si alzò, inquieta.


Zanna di Drago e l'Empireo Transitorietà erano stati trascinati in questo disastro da lei. In origine il Sacro Figlio di Zaohua non sapeva della presenza di altre organizzazioni umane in questa galassia a parte quella di Xiao Moxian. Zanna di Drago e l'Empireo Transitorietà erano stati scoperti mentre cercavano di coordinare e proteggere il Palazzo Celeste della Fata Demoniaca.


L'organizzazione dell'Empireo Transitorietà era molto più grande di un volo pianeta Nuovo Ming. Il Sacro Figlio di Zaohua doveva ancora localizzare il mondo di Xiao Moxian, ma stava già iniziando a puntare verso la posizione dell'Empireo Transitorietà.


Erano pessime notizie, la situazione non poteva peggiorare più di così.


In quel momento, una figura principale del Palazzo Celeste della Fata Demoniaca si fece avanti. Chiese: "Maestra del palazzo, gli eserciti di Zanna di Drago e dell'Empireo Transitorietà non resisteranno a lungo. Dobbiamo partire per salvarli? Oppure no?"


Chiese l'ufficiale. Questo era anche il motivo principale per cui Lin Huang e gli altri erano accorsi rapidamente da Xiao Moxian.


Non salvarli sarebbe stato violare i loro princìpi morali, ma intervenire significava affrontare un nemico incredibilmente terrificante. Sarebbe stato come balzare in un inferno e molto probabilmente sarebbero stati tutti annientati!


Era una scelta difficile!


E la sola che poteva decidere era Xiao Moxian.


Una persona che non era mai stata un capo non avrebbe capito, né sentito le pressioni che doveva sopportare. Solo dopo che era diventata la loro guida Xiao Moxian si era resa conto di cosa significava.


Qualsiasi decisione che faceva un capo influenzava le vite di trilioni e quadrilioni di persone!


E in questo periodo turbolento, era la colonna portante del loro coraggio, era la loro speranza. Non importava quanto fossero confusi, scioccati o sopraffatti, doveva rimanere salda e fare con calma la sua decisione.


Forse c'era solo una possibilità per sopravvivere su milioni di chance, ma doveva cercare ad ogni costo la strada per la salvezza, non importava quanto fosse nervosa e disperata!


Doveva farcela!


.....


"Mojin porge i suoi rispetti al signore Ming Gu."


Di fronte a Lin Ming c'era un Re del Mondo della razza dei saggi. Questo Re del Mondo era il generale della terza legione dei saggi nella galassia del Corno Blu.


"Hai portato le informazioni?"


Disse Lin Ming strascicando le parole e simulando una voce roca. Al momento aveva assunto l'aspetto di un vecchio magro, completamente uguale all'Empireo morto Ming Gu. Inoltre aveva letto i ricordi del vecchio e aveva appreso tutto ciò di cui aveva bisogno per il suo travestimento. Perfino il figlio di Ming Gu non avrebbe notato la differenza.


"Ho portato le informazioni che ha richiesto. Prego, dia un'occhiata signore Ming Gu."


Il Re del Mondo saggio passò diverse tavolette di giada a Lin Ming, che le sondò con la sua percezione divina. Le informazioni contenute al loro interno includeva una vaga distribuzione degli eserciti dei saggi, la mappa dell'universo selvaggio e i posti che erano stati esplorati, insieme ad alcune galassie che potevano contenere organizzazioni umane.


Lin Ming impiegò solo dieci respiri di tempo a leggere questo materiale. Si accigliò. Queste informazioni erano lontane dall'essere complete. Ad esempio, la mappa della distribuzione degli eserciti dei saggi indicava solo a grandi linee i territori stellari. I territori stellari però erano troppo vasti; voler trovare informazioni lì sarebbe stato difficile.


Inoltre c'erano pochi dati sulla legione di Fame.


Lin Ming era sicuro che i saggi avevano informazioni ancora più dettagliate, ma non gliele avevano passate.


"Non c'è nulla di più dettagliato?"


Lin Ming ripassò bruscamente le tavolette di giada al Re del Mondo saggio, che disse con imbarazzo: "Signor Ming Gu, senza un'autorità sufficiente, è impossibile accedere a più informazioni. Inoltre... dovrebbe aver bisogno delle informazioni che riguardano solo la galassia del Corno Blu, perché dovrebbe volere altre informazioni?"


Il saggio guardò Lin Ming con un po' di dubbio. Qualunque altro umano avesse provato a fare come Lin Ming avrebbe destato da tempo i sospetti degli altri ufficiali. Ma visto che l'identità di Lin Ming non poteva sembrare più reale di così e sapeva anche tutti i codici segreti dell'esercito e aveva anche il distintivo per dimostrare la sua identità, non potevano dubitare di lui. Nessuno osava sospettare che un Empireo saggio potesse essere un traditore della razza dei saggi.


"Se il signor Ming Gu desidera proprio queste informazioni, allora potrebbe cercare l'Empireo Nuvola del Fulmine. Può chiedere informazioni a lui. Il signor Ming Gu probabilmente trascorrerà un po' di tempo nella galassia del Corno Blu, così può anche porgere visita all'Empireo Nuvola del Fulmine..."


Disse con cautela il Re del Mondo. L'Empireo Nuvola del Fulmine era di livello superiore ed era l'alto comandante degli eserciti dei saggi nella galassia del Corno Blu. Il motivo per cui l'Empireo Ming Gu era entrato in questa galassia era proprio per coordinarsi con l'Empireo Nuvola del Fulmine. In tal caso, allora la prima persona che Lin Ming avrebbe dovuto raggiungere sarebbe stato proprio l'Empireo Nuvola del Fulmine. Tuttavia, visto che il Ming Gu che impersonava era una persona strana ed eccentrica, non era stato affatto fuori dall'ordinario che non si fosse recato subito da lui.


Sentendo queste parole, Lin Ming sorrise: "Capisco."


Lin Ming si diresse direttamente verso il Palazzo Celeste dell'Empireo Nuvola del Fulmine.


.....


In una grande sala viola, le figure di alto livello delle legioni della galassia del Corno Blu stavano facendo una conferenza militare.


"...Abbiamo già passato oltre venti ore in questo posto maledetto e abbiamo usato così tante persone, ma abbiamo trovato solo tre pianeti umani. Inoltre erano quasi tutti fatti da gente comune. Non è diverso dal trovare diversi trilioni di formiche. Anche usarli come fertilizzante non è sufficiente a farmi da stuzzicadenti..."


Disse con fare truce un Grande Re del Mondo dagli occhi un po' rossi come il sangue e delle spesse vene blu nel collo. Proveniva dalla legione di Fame ed era il comandante delle forze del suo esercito in questa galassia.


"Non preoccuparti. Questa sorta di ricerca completa può sembrare un po' stupida, ma è il miglior metodo possibile. Finché ci atterremo al piano, allora potremo trovare le tane di quei topi. Allora mi assicurerò di occuparmi di loro per bene e di farli rimpiangere di essere nati."


Disse un uomo pallido che assochilometriva ad una vipera. L'Empireo Nuvola del Fulmine che era seduto nel suo posto a capotavola non aveva detto una parola, lasciava che i suoi sottoposti discutessero tra di loro.


In quel momento divenne pensoso e guardò l'entrata.


"Signor Ming Gu, si sta svolgendo una conferenza. Potrebbe aspettare?"


Proprio mentre la guardia stava parlando, la porta della sala si aprì ed entrò un vecchio magro.


L'Empireo Nuvola del Fulmine si incupì quando lo vide, non aveva mai avuto un'impressione favorevole di questo Empireo di basso livello che era stato trasferito quaggiù.


Proprio mentre stava per dire qualcosa per sottolineare la sua posizione di superiorità, all'improvviso vide Ming Gu sorridere.


Poi il vecchio sporse una mano, al centro del suo palmo vorticava un cubo nero che sembrava contenere un qualche tipo di aura demoniaca, capace di attirare l'anima.


L'Empireo Nuvola del Fulmine entrò subito in guardia: "Cosa stai facendo?"


<em>Shua!</em>




Una forza sconfinata e formidabile si abbatté su di loro. Quasi tutto nel raggio di mille piedi fu avvolto da questo campo di forza.


E questo campo di forza era una forza che l'Empireo Nuvola del Fulmine non aveva mai sperimentato prima. Ma aveva riconosciuto una legge tra questa energia.


Erano le leggi primordiali!


"Tu... non sei Ming Gu!"


L'Empireo Nuvola del Fulmine si infuriò.


In quel momento però Lin Ming si era già fatto avanti. Lanciò il Cubo Magico e una terrificante tempesta spirituale inghiottì tutto!


Gli occhi dell'Empireo Nuvola del Fulmine divennero rossi come il sangue. Il suo corpo emise forti scricchiolii mentre attivava all'istante il potere della sua stirpe.


E accanto a lui, anche i due ufficiali della Legione di Fame ruggirono. Dei tentacoli rossi che si contorcevano da cui colava sangue si sollevarono dai loro corpi; avevano evocato il potere di Fame senza esitare. Dato che erano Grandi Re del Mondo che fronteggiavano un Empireo, potevano solo attraversare una metamorfosi e diventare degli abissali, altrimenti non avrebbero avuto la forza di resistere!


Tuttavia non si sarebbero mai immaginati che, non appena si fossero trasformati, sarebbero finiti in preda al caos, completamente incapaci di muoversi. I tentacoli rossi come il sangue che si estendevano sembravano serpenti incantati da un flauto, sfuggivano completamente al loro controllo.


In un batter d'occhio, i tentacoli che avrebbero dovuto precipitarsi su Lin Ming all'improvviso si girarono e si avventarono sui loro colli!


Ne furono terrorizzati. Volevano resistere, ma scoprirono con orrore di non poter più controllare i movimenti dei loro corpi ed erano radicati sul posto.


<em>Puff! Puff!</em>


I tentacoli di fame trapassarono i colli degli ufficiali, poi le loro teste volarono via, pieni di sguardi di eterno rimpianto.


Lin Ming aveva già messo alla prova la capacità di controllare la Legione di Fame su Ming Gu. Ora poteva farlo con facilità.


Allo stesso tempo, l'Empireo Nuvola del Fulmine era circondato dall'enorme tempesta spaziale creata dal Cubo Magico. Non importava quanto si dimenasse, non poteva cambiare il suo fato.


<em>Bang!</em>


Il sangue schizzò dalla testa dell'Empireo Nuvola del Fulmine, che si accasciò sul pavimento...
                                


                                



