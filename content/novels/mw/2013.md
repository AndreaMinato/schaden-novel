---
weight: 20130
title: Capitolo 2013 - L'inizio della guerra
pubDate: 2025-12-15T08:37:10.484Z
tags:
    - mw
---


<em>Capitolo sponsorizzato, ringraziamo Federico!
23 capitoli in coda (13 Federico + 10 Paolo), 0/5
-Schadenfreude</em>


Galassia del Drago Nascosto.


In un'opulenta sala imponente, il Sacro Figlio di Zaohua era seduto su un trono e stava guardando la proiezione di un disco da battaglia che mostrava una vasta mappa stellare.


Indossava un'armatura dorata e uno spesso mantello gli copriva la schiena e ricadeva sul pavimento. In una mano teneva una coppa di prezioso vino che sorseggiava e faceva girare. Periodicamente, avrebbe indicato una posizione nella mappa e una splendida domestica avrebbe preso una gemma e avrebbe marchiato il punto a cui si riferiva.


La gemma aveva un campo di forza particolare che le permetteva di fluttuare nell'aria.


Lentamente, metà della mappa stellare si riempì per metà di gemme.


Il Sacro Figlio di Zaohua guardò la mappa e sogghignò.


"Ji Xian'er, voglio vedere come scapperai da me stavolta!"


Nelle regioni più sospette della galassia del Drago Nascosto erano stati già posizionati dei campo di forza di ricognizione. Se un umano li avesse attraversati, allora i saggi avrebbero scoperto la loro presenza e li avrebbero inseguiti come un cacciatore con un coniglio.


Ora, ciò che dovevano fare era continuare a cercare e a restringere le aree che probabilmente erano abitate.


In netto vantaggio, il Sacro Figlio di Zaohua si riempiva di soddisfazione accerchiando e dando la caccia a Xiao Moxian.


"Xiao Moxian, un giorno diventerai mia!"


Il Sacro Figlio di Zaohua sogghignò con fare diabolico mentre stringeva le mani, come se potesse stritolare Xiao Moxian tra le dita.


In realtà, dopo essere vissuto per così tanto tempo, il Sacro Figlio di Zaohua si era già goduto ogni piacere fisico che questo mondo aveva da offrire. Un tempo aveva desiderato donne impareggiabili e ne aveva anche conquistate diverse, ma ora tutti questi desideri erano scomparsi.


La sola cosa che poteva soddisfarlo ora era diventare l'unico sovrano dei 33 Cieli.


Ma Xiao Moxian era diversa, era la sua vergogna, un'onta che avrebbe marchiato in eterno il suo cuore, un argomento per cui era stato ridicolizzato in continuazione tra i saggi.


Era stato reso un cornuto durante i festeggiamenti del suo fidanzamento, questo era un affronto per qualsiasi uomo. Ma non era finita lì. Quando aveva cercato di recuperare la faccia, era stato sconfitto brutalmente da un uomo molto più giovane di lui.


Anche se tutte le sue vergogne e il disonore che aveva sperimentato durante la sua vita fossero state sommate insieme, non potevano reggere il confronto con quel giorno del grande banchetto della longevità dell'Imperatore dei Mostri.


Quando il Sacro Figlio di Zaohua pensava a Lin Ming, stringeva istintivamente i denti.


Ora era molto più forte rispetto a prima ed era considerato invincibile tra gli Empirei. Aveva proprio sperato che Lin Ming fosse ancora vivo così da poterlo schiacciare crudelmente.


Ma che peccato, Lin Ming era già morto. Dato che non poteva recuperare il suo onore sconfiggendolo, allora avrebbe potuto prendere Xiao Moxian, la donna che Lin Ming amava. L'avrebbe trasformata nella sua put***a e avrebbe sfogato ogni frustrazione sul suo corpo, devastandola e umiliandola così tanto da poter ritrovare la pace.


Catturare Xiao Moxian sarebbe stato come estrarre una spina dal suo cuore. Così, il suo stato mentale avrebbe raggiunto la perfezione e avrebbe potuto cercare di diventare una Vera Divinità.


Mentre il Sacro Figlio di Zaohua stava assaporando il vino con un sorriso compiaciuto, un gruppo di persone entrarono precipitosamente dicendo: "Sua altezza, c'è stato un problema."


"Smettetela di farvi cogliere dal panico!" Il Sacro Figlio di Zaohua si accigliò, avevano guastato il suo buon umore. Mentre i saggi stavano avanzando trionfalmente, questi cosiddetti problemi erano di solito delle difficoltà negli inseguimenti o forse perfino qualche campo di prigionieri che era stato catturato. "Cosa c'è?"


I diversi discepoli si scambiarono delle occhiate. Poi uno di loro si fece coraggio e disse: "La Galassia del Drago Nascosto è stata attaccata da qualcuno di sconosciuto e ha riscontrato gravi perdite. Quasi tutti i nostri guerrieri dal Sacro Lord in su sono stati annientati!"


<em>Crack!</em>


La coppa di vino del Sacro Figlio di Zaohua scoppiò. Il succo rosso brillante tinse il pavimento di scarlatto, sembrava sangue. "Cos'hai detto?!"


Il Sacro Figlio di Zaohua spalancò gli occhi con incredulità.


Da quando il Sovrano dei Saggi era andato in isolamento per inghiottire il Dao Celeste delle Nove Trasformazioni Divine di Fame, parte del comando degli eserciti era passato a lui. Sapeva bene quanti uomini erano stati mandati nella Galassia del Drago Nascosto. C'era un Empireo di livello superiore a sorvegliare l'area e ormai dovrebbe essere accorso anche un Empireo di grado inferiore.


Inoltre c'erano tre Grandi Re del Mondo che si erano fusi con la carne e il sangue di Fame. Durante un momento critico, se si fossero trasformati, avrebbero potuto mostrare una forza combattiva pari a quella di un Empireo.


In altre parole, c'erano cinque Empirei piazzati nella galassia del Drago Nascosto!


Inoltre c'erano anche molti Sacri Lord e Re del Mondo, e anche circa cento membri della legione di Fame, i cui membri come minimo erano al picco del Sacro Lord.


Questo era un esercito terrificante! Qualunque delle più forti organizzazioni umane nell'universo selvaggio avrebbero avuto molte difficoltà a vincere contro uno schieramento del genere, figuriamoci annientare i loro nemici!


Inoltre il Sacro Figlio di Zaohua era ben consapevole delle posizioni approssimative delle organizzazioni più minacciose come il Monte Potala, il Palazzo della Distruzione Celeste o quella della razza degli dei primordiali e delle altre razze rimanenti. Non credeva tra i sette Cieli della razza dei saggi e la loro forza combattiva oltre dieci volte superiore a quella dell'umanità, ci sarebbe stata un'organizzazione di Empirei che poteva arrivare silenziosamente nella Galassia del Drago Nascosto e lanciasse un attacco così letale.


Questo riempì di frustrazione il Sacro Figlio di Zaohua. La razza umana aveva creato un qualche Empireo di massimo livello sconosciuto in questi ultimi anni?


Gli Empirei di massimo livello non erano così comuni. Se non avesse incluso il Grande Guerriero dei celestiali e Diwuhen della razza degli dei primordiali, allora c'erano meno di dieci esperti del genere tra gli umani. Per quanto riguardava Xiao Moxian, anche se era diventata un'Empirea, non era ancora ad un livello del genere.


"Quante persone hanno i nostri nemici e che metodi di coltivazione usano? Hanno recuperato qualche resto del campo di battaglia?" Chiese il Sacro Figlio di Zaohua, ma le risposte che ricevette lo fecero infuriare ancora di più.


"Non sappiamo il loro esatto numero o che metodi di coltivazione usano. Chi ha visto il vero aspetto di questi assassini... sono stati quasi tutti uccisi. Ma alcuni discepoli sopravvissuti ai confini sono riusciti a trasmettere qualche informazione. Poi un enorme vortice nero è apparso nel cielo, sembrava un buco nero. Per quanto riguarda i nemici... dovrebbero... forse... sono quattro persone..."


"Cosa? Sono quattro persone?"


Il Sacro Figlio di Zaohua afferrò il sottoposto per il colletto. Se c'erano davvero quattro maestri impareggiabili, allora non sarebbe stato affatto difficile uccidere gli Empirei Nuvola del Fulmine e Ming Gu. Ma annientare un intero esercito nella galassia del Drago Nascosto era troppo terrificante.


Questo dimostrava che questa forza nemica aveva raggiunto un livello quasi impareggiabile nell'arte delle formazioni e dei campi di forza.


O la forza di queste quattro persone... era al picco dello stadio di Empireo?


Pensando a questa possibilità, il Sacro Figlio di Zaohua divenne sempre più truce. Da quando l'umanità aveva quattro Empirei di massimo livello? Affrontare un nemico sconosciuto era l'aspetto più terrificante in assoluto.


Per quanto riguardava l'identità di queste quattro persone, il Sacro Figlio di Zaohua pensò perfino agli spirita. Che gli spirita stessero giocando dei brutti tiri alle sue spalle, cercando di sovvertirli in segreto?


Gli spirita erano avversari che il Sacro Figlio di Zaohua continuava a temere. Figuriamoci il Sacro Figlio di Zaohua, perfino il sovrano temeva quel vecchio mostro, l'Imperatore Spirituale. Credeva sempre che in futuro, i nemici più terrificanti che avrebbero dovuto affrontare sarebbero stati gli spirita.


"Non dovrebbe essere. Se gli spirita avessero avuto intenzione di intervenire, l'avrebbero fatto molto tempo fa. Oltre 6000 anni fa, durante la grande guerra tra noi e l'umanità, se avessero voluto interferire non sarebbe riusciti ad occupare il Regno Divino. Allora sua maestà il Sovrano Antenato ha pagato un certo prezzo in cambio del Regno Divino. Ora che abbiamo già conquistato il Regno Divino, che senso avrebbe per gli spirita uccidere un po' di Empirei di livello intermedio?"


Il Sacro Figlio di Zaohua escluse subito questa idea. Anche se non sapeva quali fossero i piani degli spirita, credeva ancora che, visto che erano rimasti in silenzio per così tanto tempo, una volta che si fossero scatenati avrebbero sconvolto il mondo; forse stavano escogitando un piano incredibile. Era impossibile per gli spirita mandare un esercito per occuparsi di nullità, e in confronto all'intera razza degli spirita, gli Empirei Nuvola del Fulmine e Ming Gu erano davvero delle nullità.


"Sua altezza, le persone al comando dei territori stellari vicini alla galassia del Drago Nascosto ci hanno già trasmesso dei messaggi. Vorrebbero chiederle come desidera procedere. Vuole aiutarli a rintracciare questi esperti sconosciuti?"


Il Sacro Figlio di Zaohua rifletté per un momento: "Falli rimanere lì ad attendere degli ordini. Se questi esperti sconosciuti possono distruggere silenziosamente l'intero esercito della galassia del Drago Nascosto, allora potrebbe essere impossibile raggiungerli. Ordina di accelerare le ricerche per la galassia del Drago Nascosto. Una volta che risolveremo i nostri problemi lì, allora andrò personalmente ad incontrare questo nemico così misterioso. Umpf!"


Gli occhi del Sacro Figlio di Zaohua brillarono. Xiao Moxian era all'angolo ed era alla sua portata. Sicuramente non avrebbe rinunciato a cercare adesso che era così vicina. Altrimenti Xiao Moxian sarebbe volata via da lui. Non sarebbe stato affatto facile ritrovarla in questo enorme universo selvaggio.


Tuttavia il Sacro Figlio di Zaohua non si sarebbe mai immaginato che il suo incubo stava solo iniziando...
                                


                                



