---
weight: 20190
title: Capitolo 2019 – Circondare Lin Ming
pubDate: 2025-12-15T08:37:10.485Z
tags:
    - mw
---


<em>Capitolo regolare,
18 capitoli in coda (8 Federico + 10 Paolo), 0/5
-Schadenfreude</em>


Quando le notizie della grande sconfitta nella galassia Potala raggiunsero Fata Loto Blu, non chiese nemmeno quante perdite avevano subìto. Invece appoggiò da una parte la tavoletta di giada in cui era trascritto il rapporto e disse al messaggero: "Capisco. Ritirati."


"Sì..."


Il messaggero si inchinò e poi si ritirò. Aori la guardò ad occhi spalancati, già ansioso. Erano trascorsi altri quindici giorni ed era passato troppo tempo.


"Cosa facciamo? Apprendista junior Loto Blu, devi darci una spiegazione! Mentre stavamo aspettando quel tipo, abbiamo subìto una sconfitta nella galassia Potala, è come porgere una guancia e lasciare che quella feccia ci schiaffeggi! Se qualcuno lo verrà a sapere, verremo derisi fino alla morte, e il Sacro Figlio di Zaohua userà questo fallimento contro di noi! Dobbiamo continuare ad aspettare qui?"


Aori era irascibile ed era un tipo di persona a cui piaceva andare dritti al punto. Abbandonare la galassia Potala in questo modo, e non perché non fossero abbastanza forti, ma perché l'avevano lasciata di loro iniziativa lo riempiva di frustrazione.


"Vuoi tornare nella galassia Potala per recuperare un po' di reputazione?" Fata Loto Blu gli fece una domanda retorica che lo lasciò senza parole.


"Continueremo ad aspettare..."


Aggiunse Fata Loto Blu. Un cacciatore brillante non solo aveva bisogno di un'abilità di tiro precisa, ma anche di abbastanza pazienza!


Poi Aori se ne andò.


Non solo lui, anche i Sacri Lord e i Re del Mondo nella legione di Fame erano ansiosi. la loro legione era prestigiosa, con un'illustre lista di meriti; da quando erano stati umiliati in questo modo?


Solo il principe imperiale Xishen sembrava completamente indifferente riguardo a ciò che era accaduto nella galassia Potala e in quella della Nuvola del Sangue. Giocherellava con quell'antico libro senza nome, osservando occasionalmente l'occhio sulla copertina mostrando uno strano sorriso.


Il tempo sembrava sempre scorrere lentamente rispetto al solito quando si aspettava. In particolare, attendere dei risultati incerti dopo aver scommesso il tutto per tutto riempiva di agitazione.


Alla fine passò un mese e venti giorni. L'irrequieto Aori aveva alzato le sue spade e aveva iniziato a pattugliare il Palazzo Celeste.


Per quanto riguardava i membri della legione di Fame, oziavano attorno alle formazioni, alcuni coltivavano e altri riposavano. Perfino per un Grande Re del Mondo era impossibile gestire una formazione per mesi senza muoversi di un solo passo.


Il sole brillante iniziò a scomparire sotto l'ombra di un pianeta. Proprio mentre Aori stava pensando di aver sprecato un altro giorno, riecheggiò un'esplosione terrificante per la galassia della Nuvola del Sangue, riverberando fino ai confini del Palazzo Celeste!


<em>Bang!</em>


Una terrificante onda sonica si diffuse attorno, usando l'energia primaria del cielo e della terra come tramite, e distruggendo direttamente le barriere di essenza astrale del Palazzo Celeste!


Serpenti oscuri di fuoco si sollevarono. Flussi di terrificante energia caotica impattarono con crudeltà contro le navi spirituali.


Allo stesso tempo rimbombò il ruggito tonante di un drago, riecheggiando all'orizzonte!


Un attacco nemico!


Nel Palazzo Celeste suonarono gli allarmi. Aori non fu colto dal panico vedendo questa esplosione terrificante, al contrario, divenne così contento da saltellare. "Maledetto, ti ho già aspettato per cinquanta noiosi giorni e ora finalmente sei arrivato. Ti mostrerò quanto sono di cattivo umore!"


Aori brandì i suoi due spadoni e si precipitò fuori!


Anche Fata Loto Blu che era nella grande sala del palazzo si alzò. Nonostante fosse sembrata estremamente calma negli ultimi giorni, in realtà sperava con fervore che questa persona misteriosa apparisse.


Altrimenti, tutti i suoi sforzi e anche il sacrificio che aveva fatto con freddezza sarebbe stato denunciato da tutti gli altri. Anche se era indifferente, aveva comunque bisogno del riconoscimento degli altri!


Fata Loto Blu non era agita. Rilasciò la sua percezione divina e sondò l'ambiente attorno con attenzione.


"È lui!"


 In realtà non aveva bisogno di usare la sua percezione. Solo guardando attraverso le finestre cristalline, poteva scorgere il drago demoniaco lungo oltre mille chilometri e il giovane vestito di nero che stava sulla sua testa.


In quel momento, in lontananza, gli sguardi di Fata Loto Blu e del giovane sulla Bestia Divina si incrociarono, ignorando la distanza che c'era tra di loro.


Fata Loto Blu ebbe la sensazione che fosse nella sua stessa sala, separati solo da un tavolo.


Le sembrò quasi di vedere la sua immagine riflessa nelle sue pupille!


I suoi occhi assochilometrivano ad un abisso senza fondo, tunnel che conducevano in un altro universo, in un altro mondo, come se in essi dimorasse spazio-tempo sconfinati.


Fata Loto Blu ne fu subito scossa. Chi era questa persona?! Da dove proveniva?!


Non poteva capire la sua coltivazione, ma era assolutamente sicura che non fosse una Vera Divinità.


Chiuse gli occhi all'improvviso e troncò quella misteriosa connessione spirituale tra lei e l'uomo vestito di nero. "Mi ha scoperto!"


Le palpebre di Fata Loto Blu si riaprirono. L'uomo vestito di nero emanava un'aura indescrivibile. Anche se non era una Vera Divinità, la pressione che le dava non era inferiore a quella di una Vera Divinità!


Anche dopo tutto questo caos, con così tanti nemici, questo avversario era riuscito ad individuarla nelle sue camere segrete, trapassando strati di campi di forza e barriere protettive per vederla. Quanto doveva essere acuta la sua percezione?!


Fata Loto Blu si rese conto che, nonostante la legione di Fame fosse invincibile, ci sarebbe stato comunque un duro scontro.


E arrivati a questo punto, ormai non potevano più ritirarsi. Non avevano altra scelta se non marciare in avanti!


"Mettetevi in fila!"


La semplice voce elegante di Fata Blu risuonò attorno come il grido di un fenice!


Allo stesso tempo, balzò verso l'alto e superò la volta del Palazzo Celeste. Apparì nel cielo all'improvviso come una fata del vento.


Dietro di lei, arrivò anche il principe imperiale Xishen. Teneva lo strano libro nero tra le mani.


Per quanto riguardava Aori, i muscoli delle sue braccia sporgevano, era pronto a combattere. I vasi sanguigni delle sue braccia si contorsero come vermi sul punto di esplodere da un momento all'altro.


Anche se desiderava precipitarsi verso questa persona misteriosa e affrontarla, represse la sua impazienza; si era reso conto di non poter competere con questo tipo.


<em>Shua! Shua! Shua!</em>


Le 108 bandiere della formazione apparirono all'improvviso da diverse aree del Palazzo Celeste!


Queste bandiere erano tutte nere come la pece e su di esso era disegnato un drago rosso come il sangue, rappresentava i tentacoli di Fame.


Queste 108 bandiere erano controllate separatamente da 108 Grandi Re del Mondo.


Lin Ming non aveva bisogno di esaminarli per capire che erano tutti membri della legione di Fame. Questo perché poteva percepire la carne e l'essenza di sangue dell'abissale nei loro corpi!


Quando queste 108 bandiere e la legione di Fame fecero la loro comparsa, Fata Loto Blu fissò Lin Ming con i suoi occhi brillanti. Voleva vedere il suo sguardo pieno di panico che avrebbe mostrato dopo aver capito che era una trappola. Non importava quanto fosse calma una persona, sarebbe stato impossibile non provare almeno della trepidazione dopo aver saputo di essere entrata in una trappola mortale.


Inoltre questa trappola era stata preparata da membri d'élite della legione di Fame. Anche se qualcuno di più potente dell'Imperatore Shakya fosse apparso qui, finché non fosse stato al livello di una Vera Divinità, non sarebbe potuto scappare!


Ma rimase delusa.


Questa persona misteriosa rimase sul drago. Il suo corpo era dritto e tagliente come una lancia. Non importava quante esplosioni risuonassero attorno a lui o quanta energia caotica ci fosse, né come svolazzavano le 108 bandiere, la sua espressione rimase calma!


Vedendo questo, Fata Loto Blu si inquietò all'improvviso...


In realtà un mese fa Lin Ming era già arrivato nella galassia Nuvola del Sangue. In questi ultimi giorni aveva causato problemi e scosso le retrovie degli eserciti dei saggi. Anche se le sue azioni erano sembrate selvagge ed imprudenti, in realtà era stato incredibilmente cauto. Prima di attaccare una posizione avrebbe usato la sua percezione per indagare l'area.


Fata Loto Blu era un buon generale e non avrebbe fatto un errore di livello così basso come rivelare la sua trappola. Aveva radunato il potere della legione di Fame e aveva disposto delle formazioni di occultamento per nascondere il suo piano. Non importava quanto fosse sbalorditiva la percezione divina, finché non fosse stato una Vera Divinità, non sarebbe riuscito a scoprire nulla.


Chiunque altro sarebbe caduto in questa trappola e Fata Loto Blu sarebbe riuscita a realizzare il suo piano senza problemi, accerchiando e uccidendo il nemico.


Ma purtroppo per lei, il suo avversario era Lin Ming. A parte indagare con la sua percezione divina, Lin Ming aveva anche un'altra abilità speciale che Fata Loto Blu non si sarebbe mai immaginata.


Possedeva un'acuta sensibilità nei confronti della carne e del sangue di Fame.


Finché fosse stato entro un certo raggio d'azione, l'anima di Fame in lui e la sua abilità nell'usare il potere dei demoni gli avrebbe permesso di penetrare attraverso innumerevoli formazioni per percepire l'esistenza della carne e del sangue dell'abissale.


E se Lin Ming avesse lasciato il suo marchio spirituale nella carne e nel sangue di Fame, allora avrebbe potuto sentire la loro presenza, non importa quanto fossero lontane.


Questa era una legione d'élite di circa 2500 Re del Mondo e 60.000 Sacri Lord.


Ma agli occhi di Lin Ming, queste persone sembravano 62.500 sfere di luce rossa che brillavano nel cielo, disperse nel cuore del Palazzo Celeste dei saggi. Non erano diverse da stelle brillanti.


Lin Ming poteva perfino valutare quanta essenza contenevano le sfere dalla loro dimensione e lucentezza. Aveva esaminato in segreto questa trappola che era stata preparata per lui e, in questi ultimi giorni, aveva visto gli sguardi agitati di Aori e degli altri.


In quel momento, Lin Ming e Fata Loto Blu si fissarono l'un l'altra. Fata Loto Blu si agitò. Sapeva che questa persona misteriosa non stava fingendo di essere calma. Che avesse già scoperto la sua trappola?


Com'era possibile? Aveva usato la legione di Fame per creare una grande formazione nascosta. A meno che non fosse una Vera Divinità, sarebbe stato impossibile scoprirlo per lui.


In quel momento, Fata Loto Blu non ebbe più tempo di pensare ai possibili difetti del suo piano. Di fronte a questo nemico misterioso che consisteva in un uomo e un drago, che non erano Vere Divinità, non riuscì a capire come avrebbe potuto perdere.


L'esito della battaglia era già deciso!


"Formazione divina imprigionante! Bloccatelo!"


Gridò Fata Loto Blu. 108 Grandi Re del Mondo mossero le loro bandiere. Per un po' energia demoniaca riempì l'aria di grida e ululati, come se degli spiriti addolorati stessero danzando nell'aria. Ciò che era imprigionato qui erano le anime dei morti.


I tesori come bandiere o striscioni spesso contenevano anime di praticanti di arti marziali. Erano le cosiddette bandiere spettrali. Chissà da quanto sangue erano state macchiate quando erano state raffinate.


Ciascuna bandiera emanò un'energia oscura che si connetteva l'una con l'altra!
                                


                                



