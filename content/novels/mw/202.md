---
weight: 2020
title: Capitolo 202 - Bambù Spirituale dall'Elettricità Viola
pubDate: 2025-10-16T07:28:18.455Z
tags:
    - mw
---


<em>Da editare
<strong>I COLORI SONO GIUSTI, LI HO CONTROLLATI.</strong></em>


<em>I colori corrispondevano a quelli della traduzione inglese, così ho controllato il cinese.</em>


<em>紫 (viola/purpureo) 电 (elettrico) 神 (spirituale) 竹 (Bambù)
Bambù Spirituale dall'Elettricità Viola.</em>


<em>"紫" può <strong>significare Viola ma anche Purpureo, da qui probabilmente la confusione, ha la canna rossa ma sono i germogli ad essere importanti</strong>.</em>


<em>Se fosse stato Bambù Spirituale dall'Elettricità Rossa sarebbe stato "赤电神竹".


Crescita Bambù Spirituale dall'Elettricità Viola/Purpureo:
60 anni - germogli bianchi,
900 anni - germogli rossi,
9000 anni - germogli viola.
-Schadenfreude


Lin Ming sentì un formidabile potere provenire da questo bambù.


Con entusiasmo si preparò a prenderlo. Tuttavia si fermò all'improvviso, era un tabù raccogliere un materiale così prezioso?


Non aveva mai visto questo bambù elettrico prima, ma forse l'uomo vestito di nero ne aveva sentito parlare. Pensando questo, Lin Ming lo chiamò.


Il praticante di arti marziali vestito di nero stava aspettando pazientemente al di fuori della caverna un po' agitato. Temeva di essersi sbagliato e di aver suscitato l'ira di Lin Ming per questo. Nonostante il ragazzo avesse detto che non importava se si sbagliasse o no, nessuno poteva garantire che non sarebbe diventato ostile.


In quel momento sentì la voce di Lin Ming risuonare nelle orecchie, dicendo solo qualche parola: "Entra nella caverna ed esamina questo per me."


L'uomo vestito di nero si innervosì, strinse i denti e disse alle gemelle e al giovane allo Stadio delle Viscere: "Entrate con me."


Il gruppo entrò con cautela in punta dei piedi. A causa della luce fioca nella caverna, quando le gemelle avanzarono si scontrarono contro qualcosa ai loro piedi. Non appena guardarono in basso, video l'enorme Lucertola Fulmine Rossa che giaceva morta a terra. Le ragazze quasi svennero mentre gridavano allarmate.


"Non vi preoccupate, è già morto." Rassicurò l'uomo vestito di nero.


Quando videro le scaglie rosse della Lucertola Fulmine, l'uomo vestito di nero sussultò. Questa era una Lucertola Fulmine paragonabile ad un maestro al picco dello Stadio della Circolazione! Perfino il suo maestro sarebbe stato ucciso immediatamente se l'avesse incontrata, eppure al momento giaceva morta a terra.


Mentre il gruppo raggiungeva la fine della caverna, il praticante di arti marziali vestito di nero arrivò finalmente a dov'era Lin Ming. Quando vide il bambù cremisi di fronte al ragazzo, sospirò di sollievo. Non si era sbagliato!


Lin Ming puntò il dito verso il bambù rosso e chiese: "Sai cos'è questo?"


Il praticante di arti marziali osservò la pianta. Non l'aveva esaminata per bene un momento fa, ma ora che la osservava con attenzione ne rimase impressionato: "Questo... questo probabilmente è il Bambù Spirituale dall'Elettricità Viola!"


"Uh? Bambù Spirituale dall'Elettricità Viola?" Lin Ming guardò il colore rosso del bambù e del fulmine che si intrecciava sulle canne. <em>'Perché non è il Bambù Spirituale dall'Elettricità Rossa invece?'</em>


L'uomo con l'abito nero notò l'espressione dubbiosa di Lin Ming e disse: "Questo perché non è ancora cresciuto. Quando il Bambù Spirituale dall'Elettricità Viola ha 60 anni i suoi germogli dovrebbero essere bianchi, a 900 anni sono rossi e quando ne ha 9000 dovrebbero essere viola."


Lin Ming disse: "Questo è solo un giovane bambù?"


"Sì."


"Questo..." Lin Ming non poté non rimanerne lievemente deluso. Anche se era un materiale raro, era comunque solo un giovane bambù, quindi il suo potere era limitato.


Il praticante di arti marziali vestito di nero notò la delusione di Lin Ming e lo consolò: "Senior, nonostante sia solo un bambù di 900 anni è comunque molto prezioso e raro. Non solo, dato che c'è un giovane bambù allora ci dovrebbe essere anche un Bambù Spirituale dall'Elettricità Viola. Ogni 9000 anni nascerà solo un germoglio. Il piccolo bambù scaverà attraverso il minerale magnetico e vivrà al suo interno finché non riuscirà a trovare un posto dove emergere, da cui crescerà diventando bambù bianco."


"Oh?" Lin Ming si agitò. "Intendi dire che c'è un Bambù Spirituale dall'Elettricità Viola nella Montagna Thundercrush?"


"Sì, se non è successo qualcosa dovrebbe esserci. Inoltre dovrebbe avere già 9.900 anni."


Un Bambù Spirituale dall'Elettricità Viola creerebbe un nuovo germoglio ogni 9000 anni. Dato che questo germoglio ha già 900 anni, allora l'adulto dovrebbe averne 9900.


"9900 anni..." Lin Ming si accigliò. Si diceva che il fulmine colpisse la montagna da 10.000 anni. Questo significherebbe che questo bambù era quasi vecchio come la montagna Thundercrush!


Se Lin Ming non si sbagliava, allora questo bambù doveva essere in cima alla Montagna Thundercrush!


Ma con la sua forza, se incontrasse una Lucertola Fulmine Blu, poteva solo scappare; come sarebbe riuscito a raggiungere la cima?


E le leggende dicevano pure che esistesse una Lucertola Fulmine Viola equivalente ad un maestro di arti marziali Xiantian!


Inoltre temeva che ce ne fosse più di una.


Anche se Lin Ming poteva resistere al fulmine che le lucertole viola sputavano, non aveva modo di resistere al loro attacco fisico.


Le Lucertole Fulmine avevano il sangue di un Drago del Fiume che scorreva nelle loro vene; non erano comuni bestie feroci.


Nonostante sapesse di avere poche speranze e che sarebbe stato estremamente pericoloso, Lin Ming decise comunque di scalare la Montagna Thundercrush. Sarebbe salito fino a raggiungere il suo limite; finché non fosse riuscito ad andare oltre, altrimenti l'avrebbe rimpianto per sempre.


Lin Ming chiese al praticante di arti marziali vestito di nero: "C'è qualche tabù nel raccogliere un Bambù Spirituale dall'Elettricità Viola?"


Il praticante di arti marziali vestito di nero rispose: "È difficile tagliare il Bambù Spirituale dall'Elettricità Viola con la spada o la lancia; può essere tagliato facilmente dal potere del fulmine, ma Senior, questa sorta di Bambù Spirituale non si forma facilmente, proviene da una combinazione dell'energia della Montagna Thundercrush e dalle vene spirituali della terra. Se possibile spero che possa lasciare la radice, così che tra pochi centinaia o migliaia di anni possa nascere un nuovo Bambù Spirituale dall'Elettricità Viola."


"Capisco." Annuì Lin Ming. Era inappropriato distruggere le radici di un materiale prezioso. Questa sorta di tesoro si formava solo in condizioni estremamente difficili; necessitava di grande fortuna e un ambiente speciale per farlo.


Normalmente un praticante di arti marziali avrebbe rispettato questa norma; poteva essere considerato come accumulare un po' di buon karma.


Lin Ming tirò fuori la sua sciabola. La sua lama affilata brillava come la neve e scintillava con un bagliore freddo e mortale. Questo era il tesoro di grado Human di alta qualità che aveva sottratto a Huo Gong ed era anche la sciabola che portava con sé.


Figuriamoci un tesoro di grado Human alta qualità, le gemelle non avevano visto nemmeno molti tesori di bassa qualità. Solo il loro maestro aveva una spada di grado Human bassa qualità. Le due sorelle provarono ancora una volta invidia.


A Lin Ming non importava rivelare la sua ricchezza. Con la sua forza, anche se indossasse un tesoro di grado Human di alta qualità e lo sapessero tutti, sarebbe comunque riuscito a proteggerlo.


La vera essenza si riversò nell'Anima del Tuono nel Seme del Dio Blasfemo. Il potere del tuono si riversò e la spada bianca come la neve cominciò a brillare di una debole luce viola.


Lin Ming fece un respiro profondo e puntò alla radice del Bambù Spirituale dall'Elettricità Viola e la tagliò.


<em>Cha!</em>


Lin Ming non si era immaginato che sarebbe stato così duro. Il bambù cremisi spezzato aveva i lati lisci come uno specchio.


Quando Lin Ming cercò di afferrarlo. L'uomo vestito di nero gridò allarmato. Questo Bambù Spirituale dall'Elettricità Viola conteneva un violento potere di tipo tuono. Un normale praticante di arti marziali sarebbe stato ridotto in cenere, ma pensando alla forza di Lin Ming e al modo in cui era riuscito a ricevere le sfere di fulmine delle Lucertole, pensò che sarebbe andata bene.


Come previsto, Lin Ming afferrò il Bambù Spirituale dall'Elettricità Viola. A parte sembrare un po' rigido, non ci fu alcuna differenza. Perfino i suoi vestiti erano rimasti intatti.


<em>'Che forte potere del fulmine!'</em>


Pensò Lin Ming. Se il bambù rosso di 900 anni aveva una forza così potente, allora un bambù viola di 9000 come sarebbe stato? Era inimmaginabile.


Sfortunatamente questo bambù era stato colto troppo presto; non era riuscito a crescere a sufficienza.


Nonostante non avesse troppe speranze, Lin Ming chiese comunque: "C'è qualche modo per crescere il Bambù Spirituale dall'Elettricità Viola?"


L'uomo vestito di nero disse: "È impossibile. Il Bambù Spirituale dall'Elettricità Viola deve crescere in terre ricche di elemento fulmine, come la Montagna Thundercrush. Non solo, il bambù ha un carattere orgoglioso e non può essere coltivato."


"Mm. Capisco."


Lin Ming mise il Bambù Spirituale dall'Elettricità Viola nel suo anello spaziale e diede un'occhiata al gruppo dell'uomo vestito di nero.


Guardò le spade nelle mani delle gemelle ed esitò lievemente. Disse: "Tirate fuori le vostre spade e fatemi dare un'occhiata.


"...Va bene." Le due ragazze tirarono fuori ubbidientemente le loro spade. Le armi erano forgiate con del buon acciaio. Per un fabbro mortale non dev'essere stato facile fare questa spada, ma in confronto ad un tesoro di un maestro raffinatore, era molto più debole.


Lin Ming toccò il suo anello spaziale e tre spade di grado Human bassa qualità apparirono nelle sue mani.


Vedendo le spade luminose, le gemelle strabuzzarono gli occhi... pensarono all'improvviso ad una cosa che fece accelerare il loro battito cardiaco e seccare le loro bocche. Quelle spade erano per loro? Che avessero potuto avere anche loro un tesoro come questo un giorno?


"Per voi." Lin Ming gettò con noncuranza le spade, che penetrarono nel minerale magnetico.
Queste armi erano state fatte da Huo Gong. Per Lin Ming i trenta tesori di grado Human bassa qualità che aveva fatto erano inutili; darle via andava bene. Naturalmente i tesori che aveva creato Huo Gong erano molto buoni; superiori in confronto agli altri.


"Per... per noi?" Le gemelle erano sorprese, non osavano immaginare che avrebbero ottenuto un premio e che sarebbe stato proprio il tesoro che avevano desiderato!


Lin Ming disse: "Farete meglio a stare attente e metterlo in un posto sicuro, altrimenti probabilmente sarete derubate.
Questi tre tesori possono tentare perfino dei praticanti di arti marziali al picco della Forgia delle Ossa."


"Sì, sì!" Le due gemelle annuirono frettolosamente, guardando Lin Ming con gli occhi pieni di gratitudine ed adorazione.


In quel momento il ragazzo volse lo sguardo verso l'uomo vestito di nero, che sentì il suo cuore battere all'impazzata. Aveva visto Lin Ming gettare con noncuranza tre tesori di grado Human bassa qualità senza battere ciglio; era come se li considerasse ferro di scarto! Queste tre spade valevano non meno di 8000-9000 liang d'oro!


Cosa avrebbe ricevuto? L'uomo vestito di nero era entusiasta, pieno di anticipazione e apprensione.


Lin Ming guardò il praticante di arti marziali vestito di nero e disse: "La tua arma è il bastone. Purtroppo non ho un tesoro di tipo bastone. Ho una lancia di ferro elastico viola scuro, ma dato che è stata un'arma che ho usato, non posso dartela..."


Il praticante di arti marziali vestito di nero divenne un po' deluso, ma si riempì di gioia dopo le seguenti parole di Lin Ming:


"Pillole per coltivare, 20.000 liang d'oro, metodo di coltivazione. Puoi sceglierne uno."


Pillole per coltivare, 20.000 liang d'oro e anche un metodo di coltivazione?


La bocca dell'uomo vestito di nero si seccò. Se non fosse riuscito a raggiungere lo stadio della Circolazione non avrebbe mai potuto guadagnare 20.000 liang d'oro in tutta la sua vita. Per quanto riguarda le pillole per coltivare, quelle erano dei tesori che tutti i praticanti di arti marziali desideravano e dato che erano di questo senior, dovevano essere preziosissime.


Il praticante di arti marziali vestito di nero rifletté per un po' e poi disse: "Vorrei un metodo di coltivazione!"


In confronto alle pillole o all'oro, un metodo di coltivazione era la cosa più importante, era il fondamento di ogni praticante di arti marziali!


"Bene, ma ti avverto. Non rivelare questo metodo di coltivazione al pubblico, altrimenti potresti incontrare un disastro." Lin Ming fece un cenno con la mano e una tavoletta di giada apparì nel suo palmo.


Questo era un metodo di coltivazione di grado Human media qualità che aveva preso da Huo Gong dopo la sua morte. Questo set non apparteneva alle Sette Valli Misteriose, altrimenti Lin Ming non avrebbe osato consegnarlo. Se aveva indovinato giusto, allora questo metodo doveva essere stato preso da altri praticanti di arti marziali che Huo Gong aveva ucciso. In breve, aveva delle origini dubbie e Lin Ming non voleva averlo con sé per evitare guai futuri. Darlo a qualcuno della Landa Selvaggia del Sud era una buona alternativa.


L'uomo vestito di nero ricevette la tavoletta di giada e la sondò con la sua forza dell'anima. Divenne subito pieno di gioia.


<em>'Metodo di coltivazione di grado Human media qualità!'</em>
                                


                                



