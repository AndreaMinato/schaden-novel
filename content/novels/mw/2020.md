---
title: Capitolo 2020 – Controllo
pubDate: 2025-12-15T08:37:10.485Z
tags:
    - mw
---


<em>Capitolo regolare,
18 capitoli in coda (8 Federico + 10 Paolo), 0/5
-Schadenfreude</em>


Queste bandiere erano disperse in ogni direzione. Alcune erano in alto e altre in basso, alcune erano sopra la testa di Lin Ming e altre sotto i suoi piedi. Flussi neri di energia le connettevano insieme, radunandosi in un'enorme rete di luci nere. Questa rete copriva sia Lin Ming che il Drago Nero.


Questa era la formazione divina imprigionante, il primo passo della trappola di Fata Loto Blu. Era stata creata apposta per impedire a questa persona di scappare!


"Così è una formazione sigillante..."


Lin Ming guardò questa enorme rete di luce nera che lo circondava e analizzò all'istante la terrificante energia contenuta al suo interno. Senza la forza di una Vera Divinità, sarebbe stato impossibile trapassarla.


In una guerra che coinvolgeva due razze, i maestri di massimo livello erano importanti, ma il risultato di uno scontro non era mai stato deciso dal numero di grandi esperti o dalla loro potenza.


Diverse migliaia, decine di migliaia o centinaia di Sacri Lord, Re del Mondo e Grandi Re del Mondo si erano coalizzati nel creare una formazione, la loro forza combattiva era inimmaginabile, sufficiente a ribaltare le sorti del conflitto.


Di fronte a Lin Ming c'era uno schieramento del genere.


E mentre preparavano la formazione divina imprigionante, Fata Loto Blu gridò di nuovo: "Formazione divina imprigionante!"


Il vuoto iniziò a muoversi. I venti ulularono e l'energia fluì selvaggiamente. Fuori dalla formazione divina imprigionante, emersero altri 72 Grandi Re del Mondo, ognuno teneva un disco da formazione rosso sangue in mano. Poi salirono su questi dischi da formazione, come se fossero a bordo di altari macchiati di sangue.


Stando fermamente sui 72 posti, l'atmosfera nella formazione divina imprigionante iniziò a cambiare, riempiendosi di intento omicida!


Sembrava che l'intera area fosse diventata una pozza di sangue infernale. Qualsiasi praticante di arti marziali vicino poteva sentire l'aura della formazione divina imprigionante; dava la sensazione di congelare il sangue, rendendo difficile perfino respirare.


Questa sensazione proveniva dalle onde di energia collaterali emesse dalla formazione divina imprigionante; ci si poteva immaginare quanta pressione poteva dovesse sopportare Lin Ming al centro.


La formazione divina imprigionante e quella offensiva potevano fondersi insieme perfettamente. Le capacità di blocco a 360° della prima non avrebbe bloccato le funzioni della seconda. Entrambe le formazioni si complementavano l'una con l'altra.


Lin Ming era sulla testa del Drago Nero. Tirò fuori lentamente la lancia del Drago Nero!


Quest'arma era stata modificata da lui e la sua brillantezza era stata nascosta. Gli altri non avrebbero dovuto riconoscerla, ma avrebbero visto la sua forma.


"Una lancia!"


Guardandola, le pupille di Fata Loto Blu si rimpicciolirono. Ripensò ad una persona di un lontano passato.


Oltre 6500 anni fa, quell'uomo era apparso e aveva primeggiato su tutti i giovani eroi dei 33 Cieli. Anche se Fata Loto Blu era in isolamento nella montagna divina Piaoyu, aveva comunque sentito parlare di lui.


Allora, i saggi erano al picco del loro potere e stavano sconfiggendo Grandi Re del Mondo dell'umanità uno dopo l'altro. Il Sacro Figlio di Zaohua aveva demoralizzato e anche sconfitto i loro guerrieri, facendo perdere loro la faccia!


Non aveva altra scelta se non ammettere con riluttanza di essere ancora lievemente inferiore al Sacro Figlio di Zaohua. Sapeva che Lin Ming la superava di netto in quanto a talento, leggi, forza o potenziale.


Questa persona, quando era stata solo un mero Sacro Lord, aveva fatto uscire la sua onorabile maestra dal suo isolamento per dargli la caccia!


Quando vide questa lancia, Fata Loto Blu ripensò inspiegabilmente a Lin Ming. Per un momento sospettò che questa persona potesse essere lui.


Questo era un pensiero dettato puramente dal suo intuito. Anche così, sapeva che Lin Ming era stato già ucciso dalla sua maestra.


<em>'Non importa chi sei, oggi non te ne andrai da qui!</em>'


Pensò Fata Loto Blu. Luce fredda brillò nei suoi occhi. Con un cenno della mano, fuori dalla formazione divina imprigionante sostenuta dai 108 Grandi Re del Mondo e dalla formazione offensiva dei 72 Grandi Re del Mondo, apparirono altri 1024 Re del Mondo su entrambi i lati.


Questo esercito era l'equivalente di 2048 Re del Mondo, tutti riversavano la loro energia nelle due formazioni.


Poi, dietro i 2048 Re del Mondo, apparirono altri 54.000 Sacri Lord!


I Sacri Lord trasmisero la loro forza nei Re del Mondo e l'energia di quei Re del Mondo sosteneva i Grandi Re del Mondo!


Ogni schieramento si sovrapponeva. Quando radunavano tutta la loro forza, un solo attacco sarebbe stato sufficiente a distruggere qualsiasi coltivatore al di sotto di una Vera Divinità.


Vedendo questa scena, anche se Lin Ming era in uno stato invincibile, non poté che respirare profondamente.


Prima d'ora, anche se aveva percepito l'esistenza della legione di Fame, non aveva idea di che tipo di formazioni Fata Loto Blu avrebbe usato contro di lui. Solo adesso vide che era l'unione di una formazione imprigionante con una offensiva.


Inoltre il numero di coltivatori e il diagramma in cui erano disposti sembravano entrare in risonanza con le regole del Dao Celeste. Anche se c'erano 2500 Re del Mondo e 60.000 Sacri Lord, quelli rimasti servivano come rimpiazzi. In una battaglia del genere, di sicuro alcuni Re del Mondo e Sacri Lord sarebbero morti, e chi periva sarebbe stato sostituito per assicurare che la formazione mantenesse la sua potenza.


Non importava quanto fosse sbalorditiva la forza del nemico, se potesse scavare nel terreno o ascendere al cielo, o che potesse combattere draghi a mani nude, non sarebbe potuto scappare!


Questa era una mossa pianificata sulla base dei suoi movimenti era una rete da cui non poteva sfuggire per intrappolarlo perfettamente!


Lin Ming doveva riconoscere che questa Fata Loto Blu era un'avversaria formidabile. Poteva sfruttare al massimo la potenzialità della legione di Fame sotto il suo controllo. Chiunque altro al suo posto di sicuro sarebbe morto.


'<em>La legione di Fame è davvero terrificante!</em>'


Un esercito così ben coordinato era diventato un tritacarne in questa guerra. Il numero di coltivatori umani che era morto per opera sua era di gran lunga superiore a quelli uccisi da Empirei o Vere Divinità sagge.


<em>'Mi chiedo se la legione di Fame procuri al Sovrano dei Saggi carne, essenza di sangue ed energia primaria divorando guerrieri umani."


Pensò subito Lin Ming. Forse il Sovrano dei Saggi Zaohua aveva creato questo esercito e prodotto personificazioni di Fame in modo da poterli usare per saccheggiare altra carne, sangue e forza spirituale, tutto per realizzare le sue ambizioni!


.....


"È rimasto così calmo e tranquillo. Detesto le persone che si danno delle arie perfino di fronte alla morte. Mi fa venire voglia di strappargli la faccia."


Commentò con noncuranza il principe imperiale Xishen vicino a Fata Loto Blu. Parlava come se stesse masticando le parole. Toccò l'anello spaziale e tirò fuori il libro nero con l'immagine dell'occhio.


Vicini al principe imperiale Xishen, Aori e Xie Yue si prepararono, pronti ad attaccare da un momento all'altro.


"Apprendista junior Loto Blu, perché non dai l'ordine? Sto diventando impaziente!" Aori strinse le sue due spade e le batté insieme, il loro clangore metallico riecheggiò nell'aria.


Fata Loto Blu ignorò Aori. Continuò a guardare Lin Ming, la sensazione di inquietudine continuava ad assillarla. Non riusciva ancora ad immaginarsi quale fosse il punto debole del suo piano.


Quando determinò nuovamente che non c'erano problemi nel suo piano e confermando che Lin Ming non aveva la forza di una Vera Divinità, lo sguardo di Fata Loto Blu si riempì di intento omicida: "Non hai nessuna possibilità di ribaltare la situazione. Iniziamo!"


Diede l'ordine. In quel momento, 54.000 Sacri Lord scatenarono la loro forza, riversandola nei corpi dei 2024 Re del Mondo. Poi, questa potenza inondò i 180 Grandi Re del Mondo come una marea sconfinata.


Per un po', sembrava che molti soli stessero eruttando. Tutte le stelle nel cielo furono coperte da questo bagliore accecante!


Sotto questa luce, Lin Ming rimase calmo come un placido lago. Sembrava nuotare nel suo mare spirituale. Nel mondo della sua mente c'era un'oscurità sconfinata e nel cielo brillavano 60.000 stelle rosse come il sangue.


Tutti questi astri erano vicini a Lin Ming.


Dietro di lui apparì una sfera cremisi. Questa sfera aveva cento tentacoli che ondeggiavano come un sole distorto.


Era una proiezione dell'anima di Fame.


Lin Ming spalancò gli occhi. In quell'istante, una luce divina fiammeggiante spuntò dalla sua fronte. Decine di migliaia di fluttuazioni di forza spirituale fuoriuscirono dal suo mare spirituale, sfrecciando tutte verso le 60.000 stelle rosse attorno.


<em>Puff! Puff!</em>


Quando questa forza spirituale sfrecciò al centro di queste stelle e trafisse i loro mari spirituali, ogni sorta di informazione caotica e complessa si precipitò su Lin Ming!


<em>Pa!</em>


Lin Ming tremò violentemente. Aveva la sensazione che dieci milioni di tuoni fossero risuonati nelle sue orecchie. Impallidì ed ebbe la sensazione che il suo mare spirituale stesse per cadere in un'illusione!


Questo era l'impatto terrificante contro 60.000 forze spirituali. Nonostante Lin Ming si fosse preparato, sembrava che il suo spirito fosse sul punto di venire fatto a pezzi!


Vene blu sporsero dalla sua fronte. Sopportò il dolore straziante e represse tutta questa forza spirituale, ponendola sotto il giogo della sua volontà!


Controllare simultaneamente 60.000 individui era una sfida estremamente difficile per Lin Ming. Aveva superato sei reincarnazioni e si era temprato per migliaia di anni, il suo mare spirituale era diventato assurdamente potente. Inoltre, dopo che si era fuso con l'anima di Fame, la profondità e l'ampiezza del suo mare spirituale si era ampliata di dieci volte. Solo grazie a tutti questi fattori Lin Ming ci era riuscito, indipendentemente dal dolore che provava.


Tutto questo caos che avvenne nel suo mare spirituale in realtà durò un solo istante!


Quando l'energia accumulata dalle formazioni arrivò al limite, tutti pensavano che Lin Ming sarebbe stato fatto a pezzi. Poi però l'enorme formazione si invertì all'improvviso. La forza selvaggia e tirannica fluì verso l'esterno, imperversando nel mondo!


Sembrava che fosse esplosa una supernova al centro della formazione. Questa energia terrificante solcò il mondo come innumerevoli spade divine, spazzando via trilioni di chilometri di spazio!


"Cosa?!"


Il principe imperiale Xishen che prima aveva un sorriso astuto e diabolico ora mostrava shock, incapace di mantenere la calma. Gridò miserabilmente mentre il libro nero nelle sue mani emise una luce nera e rossa che lo coprì e lo protesse.


Vicina, anche Fata Loto Blu impallidì immediatamente. Si ritò mentre formava un segno dopo l'altro con le mani. Un enorme loto blu apparì attorno a lei, proteggendola.


Per quanto riguardava Aori che si stava già riscaldando e non vedeva l'ora di precipitarsi avanti dopo l'enorme esplosione, fu colto dal panico quando vide questa supernova, non riusciva a capire cosa stesse succedendo.


"Sciocco, sbrigati e bloccala!"


Gridò Xie Yue al fratello, sbiancata. Aori poi rispose sollevando gli due spadoni e incrociandoli, formando un incrocio di essenza astrale per proteggersi.


Tuttavia, visto che aveva reagito un po' più lentamente, il suo scudo di essenza astrala esplose. Il suo corpo da orso fu scaraventato via e sputò violentemente una boccata di sangue.
                                


                                



