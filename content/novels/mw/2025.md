---
weight: 2025
title: Capitolo 2025 – La rabbia di Piaoyu
pubDate: 2025-12-15T08:37:10.487Z
tags:
    - mw
---


<em>Capitolo sponsorizzato, ringraziamo Federico!
13 capitoli in coda (3 Federico + 10 Paolo), 0/5
-Schadenfreude</em>


La Regina Divina Piaoyu aveva combattuto contro l'Empirea Sogno Divino per molti anni. Ma in realtà il numero delle volte che si erano scontrate direttamente era estremamente basso e non avevano mai lanciato un assalto totale.


La maggior parte delle volte le due usavano formazioni per rompere formazioni, confrontando le loro leggi e valutando la battaglia con i loro mari spirituali.


Una coltivava l'energia e il divino e l'altra l'essenza e il divino. I loro sistemi erano legati strettamente con la loro forza mentale e mare spirituale, facendo sì che usassero ogni sorta di metodo combattivo. Una sola battaglia spirituale poteva continuare per diversi anni.


Per dei maestri impareggiabili, trovare un avversario dalla forza e le leggi simili era incredibilmente arduo, specialmente al livello di Piaoyu o Sogno Divino. pochi potevano spingerle ad usare tutta la loro forza in questo universo.


Un praticante di arti marziali in isolamento a coltivare e a meditare sulle leggi inevitabilmente sarebbe stato carente sotto certi aspetti. Era necessario un ambiente appropriato e avversari dello stesso livello per fare dei progressi. Questo era anche uno dei motivi per cui la civilizzazione umana delle arti marziali aveva iniziato a prosperare 10 milioni di anni fa.


Così, in questi ultimi anni, Piaoyu e Sogno Divino erano giunti ad un tacito accordo. Mentre combattevano, approfondivano costantemente la loro comprensione sul mare spirituale e sulla forza mentale.


All'inizio Piaoyu non aveva posto molta importanza alla guerra tra i saggi e l'umanità. Non le importava di come sarebbe finita. Il solo motivo per cui aveva partecipato a questo conflitto era perché il Sovrano dei Saggi Zaohua le aveva dato abbastanza incentivi e, allo stesso tempo, credeva che lui avrebbe governato tutti i Cieli in futuro dopo aver raggiunto uno stadio superiore, così non voleva offenderlo.


Riuscire a tenere occupata Sogno Divino in questo universo diverso era già di grandissimo beneficio per la guerra. E c'era un altro vantaggio, Piaoyu poteva permettere a Fata Loto Blu di partecipare al conflitto.


La Regina Divina Piaoyu era sicura della forza e dell'intelligenza della sua discepola diretta, dell'incarnazione che aveva lasciato in lei e della legione di Fame che il Sovrano dei Saggi le aveva permesso di comandare, nessuno nell'intero universo selvaggio sarebbe stato capace di farle del male.


Sarebbe diventata la guerriera più potente degli eserciti dei saggi. Nemmeno l'Imperatore Shakya sarebbe riuscito a contendere con lei.


E durante ogni grande calamità, anche se ci sarebbero stati disastri e tribolazioni che avrebbero scosso i 33 Cieli, i geni di tutte le varie razze sarebbero cresciuti rapidamente.


Sarebbe stato il miglior campo di battaglia per permettere a Loto Blu di temprarsi.


Agli occhi della Regina Divina Piaoyu, il beneficio più grande di questo conflitto era che la sua discepola sarebbe potuta andare all'avventura e ottenere esperienza.


Per quanto riguardava Sogno Divino, in realtà non era né calma, né contenta della situazione, si poteva dire che ardesse di impazienza!


Ma non importava quanto fosse ansiosa, non poteva fare altro. Non era in grado di sconfiggere la Regina Divina e sicuramente non poteva affrontare il Sovrano dei Saggi Zaohua. E, se avesse voluto intervenire in uno scontro tra Empirei, sapeva che Piaoyu e Tiangang l'avrebbero ostacolata.


Così, a parte continuare a combattere contro la Regina Divina Piaoyu e sfruttare ogni possibilità di aumentare la sua forza, non aveva altra scelta.


Sapeva che dopotutto il nemico finale dell'umanità era solo il Sovrano dei Saggi Zaohua. Era anche un avversario che inevitabilmente avrebbe dovuto fronteggiare in futuro.


Forse un giorno avrebbe potuto emulare l'Empireo Sigillo Divino, bruciando la sua forza vitale per causare gravi danni al Sovrano dei Saggi. Per lei era già il risultato migliore a cui potesse aspirare.


Ma c'erano pochissime speranze di riuscirci. Più la guerra continuava, più Sogno Divino si rendeva conto di quanto era stato forte l'Empireo Sigillo Divino in passato. Quando aveva fronteggiato Fame, aveva dovuto anche combattere contro il Sovrano dei Saggi precedente, che non era inferiore a Zaohua. Nonostante tutto, Sigillo Divino era riuscito a ribaltare le sorti della guerra e compiere un miracolo impossibile.


Sogno Divino sapeva che c'era ancora un enorme divario tra lei e l'Empireo Sigillo Divino.


Per breve tempo, la Regina Divina Piaoyu non sarebbe riuscita a passare oltre il suo spazio dei sogni. Piaoyu iniziò a riflettere. In realtà l'Empirea Sogno Divino non aveva riversato troppa forza spirituale in questa formazione e così era relativamente debole. Se la Regina Divina Piaoyu l'avesse desiderato, avrebbe potuto cancellare questa formazione usando la forza. Ma non lo fece. Invece iniziò a dedurne lentamente i misteri per esercitarsi e potenziare ulteriormente le sue leggi.


Ma prima che passasse anche solo un terzo del periodo di tempo necessario per decifrare queste leggi, le mani della Regina Divina Piaoyu tremarono. Alzò lo sguardo con shock e incredulità.


Aveva appena sentito com'era stata distrutta l'incarnazione che aveva preparato per Fata Loto Blu!


La Regina Divina Piaoyu aveva condensato un filo della sua essenza di sangue vitale nella sua incarnazione. Tra gli Empirei la sua incarnazione era quasi invincibile.


Chi era riuscito a distruggerla?


Com'era possibile?!


Allora cos'era successo alla sua discepola?


Agli occhi della Regina Divina, Fata Loto Blu doveva essere in grave pericolo! Altrimenti non avrebbe mai usato il suo asso nella manica finale.


Per assicurare l'integrità dell'anima divina di Fata Loto Blu e affinché facesse progressi ancora più perfetti in futuro, la Regina Divina Piaoyu non le aveva fatto lasciare un filo del suo spirito in una tavoletta di giada. Così non sapeva cosa le era successo.


Pensandoci, lo sguardo pieno di incredulità della Regina Divina Piaoyu divenne gelido!


Estese la sua percezione, cercando di percepire la piuma che era stata sigillata. Ma sorprendentemente, anche se poteva ancora sentirne l'esistenza, sembrava bloccata in uno spazio misterioso. Le leggi di questo spazio misterioso bloccavano ogni cosa, rendendole impossibile individuare la posizione della piuma.


Inoltre poteva percepire chiaramente che qualcuno stava raffinando lentamente l'essenza di sangue di questa piuma!


Il suo sguardo si riempì di intento omicida!


Quella era la sua vitalità del sangue primaria di quando era avanzata allo stadio di Vera Divinità. Se l'avesse persa, allora sarebbe stato un enorme colpo per la sua coltivazione!


"Chi potrebbe essere?!"


La Regina Divina Piaoyu strinse i denti, stava riflettendo rapidamente.


Prima pensò all'Imperatore Shakya.


Tra gli umani, l'unica persona capace di distruggere la sua incarnazione era Sogno Divino.


L'Imperatore Shakya sarebbe riuscito a farlo solo se fosse avanzato di stadio.


Ma considerando alla sua età, la Regina Divina Piaoyu pensò che sarebbe stato impossibile. L'Imperatore Shakya era troppo giovane. Secondo la sua attuale forza combattiva e talento, era completamente assurdo che diventasse una Vera Divinità all'improvviso.


Chiunque fosse comunque non lo avrebbe perdonato!


Se qualcuno avesse fatto del male a Fata Loto Blu, allora la Regina Divina Piaoyu l'avrebbe inseguito fino in capo al mondo!


<em>Bang!</em>


La Regina Divina diede un colpo di palmo alla formazione dei sogni, che esplose e si ridusse in innumerevoli puntini lucenti.


Non pensò più a decifrare lentamente la formazione, invece la distrusse usando la forza bruta.


La Regina Divina Piaoyu era ansiosa di tornare. Iniziò a sfrecciare via, cercando di lasciare all'istante questo territorio stellare. Tuttavia campi di forza iniziarono a deformarsi attorno a lei, cambiando le leggi dello spazio in modo che non potesse usare il grande spostamento del vuoto.


Un attimo dopo, si radunò di nuovo della foschia viola, circondando la Regina Divina Piaoyu e bloccandola.


Ora questa foschia viola non era più una barriera superficiale di leggi, conteneva una terrificante quantità di energia.


Questo era lo spazio del sogno divino!


<em>Shua!</em>


Lo spazio del sogno divino tremò gentilmente. Non troppo lontano dalla Regina Divina Piaoyu, una donna vestita di blu sembrò sollevare una tenda di stelle, attraversando lo spazio agitato per apparire di fronte a Piaoyu.


Questa donna era simile a lei in quanto a temperamento e sembrava una dea. Guardava i mortali dall'alto del suo trono celeste.


"Sogno Divino!" Lo sguardo della Regina Divina Piaoyu ardeva di rabbia: "Vuoi ostacolarmi?"


L'Empirea Sogno Divino sorrise lievemente: "Ho appena sentito dei cambiamenti nel tuo umore e hai anche distrutto il mio campo di energia usando la forza bruta. Naturalmente dovevo venire a dare un'occhiata. Sembra... che tu abbia delle questioni urgenti di cui occuparti?"


L'abito dell'Empirea Sogno Divino svolazzava. Non parlava con lentezza, né di fretta come una sorgente calda d'inverno, la sua voce era molto gradevole all'orecchio.


Ma queste parole sembrarono estremamente spiacevoli per la Regina Divina Piaoyu.


"Fuori dai piedi!"


Disse la donna.


"Temo che non accadrà." L'Empirea Sogno Divino alzò gentilmente la mano destra, un petalo roteò lentamente attorno alle sue dita. Intuì che doveva essere successo qualcosa durante i conflitti nella giovane generazione e questo aveva sorpreso Piaoyu. E se erano cattive notizie per la Regina Divina, allora doveva essere molto positivo per l'umanità. In ogni caso non le avrebbe permesso facilmente di ritirarsi.


"Occhio per occhio dente per dente. Dato che mi hai trattenuto qui senza farmi tornare nell'universo selvaggio, è il momento di ricambiare il favore."


La Regina Divina Piaoyu scosse le maniche, il suo viso era una maschera di ghiaccio:" Credi che con il Re Divino Tiangang in arrivo potrai ancora trattenermi qui?"


"Trattenerti anche solo un momento in più è una vittoria." Il tono di Sogno Divino era indifferente mentre estraeva lentamente una spada...


.....


Il cielo stellato etereo si estendeva senza fine. In questa volta celeste c'era un continente costellato di sorgenti spirituali e risorse meravigliose.


Questa era una delle terre contenute nell'universo di Lin Ming.


I quattro generali saggi, Aori, Xie Yun, Loto Blu e Xishen, erano stati gettati in questo continente dopo che la loro energia del sangue era stata completamente bloccata.


I loro corpi erano legati da sigilli di maledizioni e leggi, era difficile anche muovere un dito.


"Figlio di pu***na, fa male!" Aori lottò per girare il collo, facendo scricchiolare le sue ossa. "Questo maledetto demone, non ho idea di quali siano i suoi piani."


Aori imprecò. Considerando la situazione, era in condizioni relativamente buoni, almeno poteva reggersi in piedi. La persona ridotta peggio era Xishen, tutte le sue ossa erano state spezzate e giaceva a terra come un sacco di patate, poteva solo emettere deboli gemiti.


In quel momento Fata Loto Blu stava osservando con attenzione il mondo interno di Lin Ming. Mentre esaminava l'ambiente attorno a lei, iniziò a scoprire delle differenze.


"Questo mondo non sembra... diverso dall'universo esterno... che sia davvero un universo interno?"


Mormorò Fata Loto Blu, insicura. Che fosse il mondo interno di un abissale? Le leggi, la materia e l'energia primaria qui era così reale...


Prima che Aori e Xie Yun potessero rispondere, lo spazio iniziò a distorcersi di fronte a loro. A cento metri di distanza dai quattro apparì Lin Ming con la lancia in mano.
                                


                                



