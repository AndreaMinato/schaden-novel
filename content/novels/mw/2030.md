---
weight: 2030
title: Capitolo 2030 – Vigilia della Tempesta
pubDate: 2025-12-15T08:37:10.488Z
tags:
    - mw
---


<em>Capitolo regolare,
11 capitoli in coda (1 Federico + 10 Paolo), 0/5
-Schadenfreude</em>


Lin Ming era seduto a meditare in uno spazio remoto. Stava estraendo l'essenza di sangue vitale dalla piuma della Regina Divina Piaoyu.


Questa piuma era color verde giada e il filo di sangue al centro era l'essenza di sangue vitale di una Vera Divinità. Ora questo filo di sangue si era condensato sulla punta del dito di Lin Ming, diventando un puntino luminoso di colore rosso.


Lin Ming mosse la mano e questo bagliore cremisi sprofondò nel suo corpo, nuotando per i suoi vasi sanguigni...


Con il supporto dell'Arte della Conversione della PIuma, l'energia di Piaoyu non entrò molto in conflitto con Lin Ming. Questa forza era gentile e si dissipò in migliaia e milioni di fili che si integrarono nei suoi muscoli. Risuonò un lieve scrosciare, come dell'acqua che scorreva in una sorgente. Per un po' Lin Ming sentì il suo corpo scaldarsi.


Ma non importava quanto fosse compatibile questa forza, sarebbe stato impossibile per lui assorbirla completamente e convertirla senza sprecarne nemmeno un po'. Era come un mortale che mangiava. Mentre il corpo poteva assorbire i nutrienti, la quantità che sarebbe diventata la sua carne e il suo sangue sarebbe stata incredibilmente piccola.


Il tempo passò, Dopo dieci giorni, Lin Ming era ancora a meditare. Sigilli del Dao Celeste caddero su di lui. L'energia del sangue di Piaoyu si riversò nel mondo interno di Lin Ming, radunandosi nel suo Supremo.


Il Supremo di Lin Ming diventava sempre più alto mentre cresceva.


L'immagine si stava materializzando sempre di più. Conteneva il potere del divino e dei demoni, includendo ogni sorta di legge del Grande Dao.


In quel momento, Lin Ming sentì che era ad un pelo dal poter avanzare allo stadio di Empireo. Finché si fosse sforzato minimamente, avrebbe potuto rompere il suo bozzolo per diventare una farfalla. Il Supremo nel suo mondo interno si sarebbe condensato e sarebbe diventato un vero e proprio Empireo!


Poteva sentire lievemente un sottile contatto tra lui e i 33 Dao Celesti. Il potere della tribolazione sembrava crescere sopra di lui, guardandolo con desiderio.


Il confine che bisognava superare per diventare Empirei era un grande punto di svolta. Negli ultimi 3,6 miliardi di anni della storia umana, a parte Sogno Divino, ogni Vera Divinità si era estinta. In effetti, nemmeno la maggior parte dei coltivatori umani sapeva dell'esistenza di Vere Divinità. A causa della visuale limitata e delle tradizione umane, si riferivano alle Vere Divinità dei tempi antichi chiamandole Empirei.


Un Empireo era il limite dei coltivatori. Arrivando a questo stadio si sarebbe arrivati al più alto stadio del Regno Divino, guardando dall'alto gli altri comuni mortali.


Alla fine Lin Ming si fermò appena prima di diventare un Empireo. Dopodiché anche la tribolazione che stava iniziando a formarsi si celò...


L'essenza del sangue della Regina Divina Piaoyu era forte, ma la sua intensità non lo aveva soddisfatto.


Anche se avrebbe potuto usarla per diventare un Empireo, sarebbe riuscito a farlo a stento.


Ciò che voleva fare era accumulare ancora più energia, preparando uno slancio molto più forte!


Per diventare un guerriero impareggiabile ci voleva tempo. Il riso poteva essere piantato e raccolto in diversi mesi, ma i materiali allo stadio di una Vera Divinità richiedevano decine o centinaia di milioni di anni per maturare. Lin Ming desiderava un tesoro divino e aveva anche scelto una preda migliore.


Cioè la personificazione di Fame controllata dal Sacro Figlio di Zaohua!


Lin Ming aveva intenzione di prendere il controllo della sua personificazione e poi usare l'enorme quantità di vitalità del sangue che conteneva per diventare un Empireo in una sola volta!


"Il Sacro Figlio di Zaohua... sembra che siamo destinati a scontrarci. Abbiamo combattuto una volta oltre 6000 anni fa, ora ti cercherò un'altra volta..."


Lin Ming sorrise lievemente. In realtà uno dei motivi per cui aveva causato così tanto caos e tumulto nelle retrovie dei saggi era per attirare il Sacro Figlio di Zaohua e poi catturare la sua personificazione di Fame.


Ma non si sarebbe mai immaginato che il nemico sarebbe stato così calmo e razionale. Non solo non era venuto da lui, ma invece erano arrivati Fata Loto Blu e la legione di Fame.


Anche se la legione di Fame era di gran lunga inferiore alla personificazione, era comunque un dono generoso per Lin Ming.


Ora, dato che il Sacro Figlio di Zaohua non aveva intenzione di attaccarlo, Lin Ming aveva intenzione di cercarlo di sua iniziativa!


"Loto Blu, dov'è il Sacro Figlio di Zaohua adesso?" Chiamò Lin Ming.


Lo sguardo di Fata Loto Blu si spostò. Chiese: "Il padrone desidera affrontare il Sacro Figlio di Zaohua?"


"Sì."


Lin Ming annuì. Quando lo sentì, Fata Loto Blu mostrò inaspettatamente un'espressione contenta.


Nonostante fosse stato controllata da Lin Ming, aveva mantenuto parte delle sue preferenze e della sua personalità. Aveva un pessimo rapporto con il Sacro Figlio di Zaohua, che le aveva dati molti problemi negli anni. Non era un segreto tra i saggi che i due fossero in conflitto tra di loro. In effetti il motivo per cui Fata Loto Blu si era coalizzata con Xishen era in gran parte perché condividevano un nemico comune.


"Padrone, il Sacro Figlio di Zaohua non ha mai scambiato informazioni con noi. Ma secondo i rapporti dei miei sottoposti, il Sacro Figlio di Zaohua è rimasto nella galassia del Drago Nascosto per molto tempo."


"Oh? Cos'ha intenzione di fare lì?"


"Dovrebbe esserci qualche figura umana importante di cui desidera occuparsi. Non sono sicura di chi sia. Il Sacro Figlio di Zaohua temeva che se avessimo scoperto questa informazioni, saremmo intervenuti e avremmo rubato il suo trofeo. Così non ha mai condiviso informazioni riguardo all'umanità con noi."


"Mm, capisco. Allora la nostra prossima fermata sarà la galassia del Drago Nascosto!"


Lin Ming era un po' preoccupato. Chi era questa figura importante di cui parlava Loto Blu?


La posizione delle varie organizzazioni umane era stata tenuta segreta per così tanto tempo. A parte loro stessi, nessun altro Sect umano sapeva dove si trovassero gli altri per impedire a delle spie di diffondere queste informazioni.


Questo aveva causato molti problemi a Lin Ming mentre cercava i membri d'élite umani.


"Andiamo!"


Mentre Lin Ming parlava, un palazzo nero iniziò a vorticare di fronte a lui, aumentando rapidamente di dimensioni finché non si espanse per centinaia di chilometri di raggio. Era il palazzo di Primordius.


Lin Ming fu il primo a volare nel palazzo celeste. Dietro di lui, i quattro generali saggi, i 2000 Re del Mondo e decine di migliaia di Sacri Lord lo seguirono a sciami!


Tutti entrarono nell'enorme palazzo nero, che cambiò forma per poi sprofondare nel vuoto, scomparendo dalla vista...


.....


A causa delle azioni di Lin Ming, c'era stato un grande trambusto nella galassia del Drago Nascosto!


Gli eserciti della Convocazione Celeste si stavano già precipitando verso questa galassia. Anche l'Empireo Shakya e le altre truppe umane si stavano dirigendo qui.


Sempre più maestri si stavano radunando.


"Il Monarca Demone Oscuro è arrivato!"


Al confine della galassia del Drago Nascosto, dov'era localizzato il monte Potala, l'Imperatore Shakya era pensieroso. Le grandi porte della sala si aprirono ed entrò un uomo con un vestito nero da studioso e che indossava metà maschera d'argento.


E dietro di lui c'era una giovane con un abito nero.


Era estremamente appariscente. Pareva avere solo 16-17 anni e non era nemmeno troppo alta. Ma portava una falce rosso sangue lunga nove piedi alle spalle.


Questa falce era esagerata. Aveva tre lame affilate disposte dalla più lunga alla più corta a partire dall'alto e il filo delle lame brillava di luce gelida. Anche la lama più piccola era ampia metà piede. Ci si poteva immaginare che danni avrebbe fatto un'arma dall'aspetto così feroce.


Questa falce era molto più alta della giovane, che la poteva portare solo tenendola inclinata. Combinata con la sua pelle bianca come il latte, creava un netto contrasto.


Questa giovane si chiamava Mo Xiao ed era la discepola diretta del Monarca Demone Oscuro. Aveva un talento sbalorditivo e si diceva perfino che fosse seconda solo a Xiao Moxian.


Era nata 2000 anni dopo Xiao Moxian e ora la sua coltivazione era nelle fasi iniziali del Grande Re del Mondo.


Molti geni richiedevano diversi millenni per arrivare ad un passo dallo stadio di Empireo. Così, anche se questa ragazza era 2000 anni più giovane dei suoi coetanei, la sua coltivazione non era di molto inferiore a Jun Biyue e agli altri.


"Monarca Demoniaco, è grandioso vederti!"


L'Imperatore Shakya era un monaco guerriero, quando parlava non mostrava compostezza quanto il Grande Budda Senza Limiti. L'arrivo del Monarca Demoniaco lo aveva riempito di entusiasmo.


Quando si trattava di forza combattiva, il Monarca Demone Oscuro era considerato al picco del suo livello. Inoltre, il suo palazzo era riuscito a preservare quasi tutte le sue eredità e aveva prodotto un genio impareggiabile come Mo Xiao.


"Budda Guerriero, Grande Budda Senza Limiti, e i nostri amici della razza degli dei e dei celestiali, sono contento di vedervi sani e salvi oggi."


Il Monarca Demone Oscuro porse i suoi saluti e si inchinò. Dava la sensazione di essere un gentiluomo, educato ed elegante.


"Hai ricevuto anche tu notizia di ciò che è successo, vero?"


"Il Budda Guerriero si riferisce a questa persona misteriosa che ha sconfitto la legione di Fame e al fatto che il Sacro Figlio di Zaohua sta radunando le sue truppe per marciare verso la galassia del Drago Nascosto?"


"Sì! Non ho idea di che intenzioni abbia il Sacro Figlio di Zaohua, ma ha mobilitato numerosi eserciti all'improvviso. Ho la sensazione che voglia fare uno scontro finale di qualche tipo."


"Dovrebbe essere a causa di quella persona misteriosa. Questa persona misteriosa cercherà il Sacro Figlio di Zaohua prima o poi e il Sacro Figlio di Zaohua non si sentirà al sicuro contando solo sulla personificazione di Fame. Invece vuole l'aiuto di numerosi Empirei saggi. Non sembra affatto il suo stile. È sempre stato un individuo arrogante e sicuro di sé, perfino un po' altero, ma ora che sta affrontando questa persona misteriosa è così cauto! È chiaro che abbia molta paura di questa persona."


"Questo individuo misterioso è davvero incredibile. I saggi hanno attirato le luci della ribalta per troppo tempo. Con gli spirita che rimangono in silenzio, si sono espansi quasi per tutti e 33 i Cieli e nessuno osa provocarli. Tuttavia quella persona misteriosa ha contato solo sulla sua forza per causare sconfitte così disastrose ai saggi; è davvero terrificante! Ho il presentimento che ci cercherà!"


Mentre parlava, gli occhi dell'Imperatore Shakya brillavano. Un messaggero gli aveva trasmesso un'informazione. Gli eserciti dei saggi erano apparsi a diverse centinaia di milioni di chilometri di distanza!


Si erano immaginati tutti che sarebbe scoppiata una grande battaglia nella galassia del Drago Nascosto, ma non avrebbero mai creduto che sarebbe iniziata così presto!


"Cosa facciamo?" Chiese il Monarca Demoniaco Oscuro.


"Combattiamo!" Brillante spirito combattivo si accese nello sguardo dell'Imperatore Shakya. Il motivo per cui erano venuti nella galassia del Drago Nascosto era per aiutare Xiao Moxian e quella persona misteriosa; non potevano aspettare che quell'individuo apparisse e attaccasse da solo. Invece, seguendo le informazioni che avevano ricevuto, avrebbero preso l'iniziativa, lanciando un assalto frontale e dando all'alleato sconosciuto la possibilità di intervenire!


L'Imperatore Shakya non vedeva l'ora di vedere lo scontro tra questa persona misteriosa e il Sacro Figlio di Zaohua!
                                


                                



