---
weight: 20310
title: Capitolo 2031 – Scontro
pubDate: 2025-12-15T08:37:10.488Z
tags:
    - mw
---


<em>Capitolo sponsorizzato, ringraziamo Federico!
10 capitoli in coda (0 Federico + 10 Paolo), 0/5
-Schadenfreude</em>


Enormi ombre volarono in avanti per il cielo stellato. Era la seconda legione dei saggi ed era considerata una delle truppe più misteriose e terrificanti.


Era composta interamente da saggi primitivi.


I saggi controllavano sette Cieli. Visto che quest'area era fin troppo vasta e comunicavano raramente, i saggi nei vari universi si erano evoluti separatamente, divergendo in numerose frazioni.


I saggi primitivi erano una di queste frazioni.


I loro fisici e la loro stirpe era forte, erano più robusti e la loro pelle era nero marroncino. Ma questi aspetti non erano davvero ciò che li distingueva dagli altri, erano le loro navi spirituali ad essere le caratteristiche più particolari.


Le loro navi spirituali non erano tesori forgiati e raffinati, ma vere e proprie forme di vista.


Queste enormi creature erano a forma di fuso. I loro corpi erano lunghi cento chilometri ed erano illuminati da innumerevoli puntini verdi. Questi puntini erano in netto contrasto con l'oscurità dello spazio. Da dietro i loro corpi sporgevano lunghi tentacoli e delle pinne si stendevano ai loro lati. Da lontano sembravano dei calamari che nuotavano.


Naturalmente erano miliardi e trilioni di volte più grossi di un calamaro. Inoltre non erano forme di vita che si erano evolute nel mare, ma nello spazio e potevano vagarci liberamente.


Erano antiche bestie spaziali, mostri primordiali che vivevano nel Cielo del Brahma. Anche i saggi primitivi erano nati lì e potevano usare la loro forza soverchiante per domare queste creature spaziali e farle firmare un contratto per farle diventare navi spirituali.


Queste antiche bestie contenevano uno spazio separato che poteva portare decine di migliaia di antichi guerrieri. Una volta maturate, i loro corpi potevano superare centinaia di chilometri di lunghezza e possedevano una forza terrificante. I loro tentacoli potevano radicarsi al centro di un pianeta e assorbirne l'essenza, prosciugandone tutta l'energia primaria.


La seconda legione dei saggi era composta interamente da questi saggi primitivi ed enormi calamari; la loro forza combattiva era spaventosa.


Il più debole di questi calamari era dotato di una forza pari a quella di un Sacro Lord di massimo livello e molti di loro si avvicinavano al livello di un Re del Mondo. C'era anche una decina di queste bestie spaziali che arrivavano a diverse migliaia di chilometri di lunghezza e avevano la forza di un Empireo.


Per quanto riguardava i saggi primitivi, avevano ancora più Empirei tra di loro.


Il capo della seconda legione era un Empireo e il patriarca della sua razza. Aveva raggiunto il picco dello stadio di Empireo oltre dieci milioni di anni fa ed era considerato formidabile perfino tra i suoi pari.


Inoltre la seconda legione comprendeva diversi vice comandanti anche loro al picco dello stadio di Empireo!


I saggi avevano un numero di Empirei dieci volte superiore a quello dell'umanità e ora si stavano scendendo in campo. I saggi avevano sei legioni principali di stazione nella Convocazione dei Saggi e una qualunque di queste truppe aveva oltre 50 Empirei.


"Di fronte lì c'è una legione di umani che ha lanciato un attacco contro di noi!"


Da un'antica bestia spaziale, sopra la proiezione di un enorme disco da formazione, si poteva vedere un enorme budda dorato. Questo budda dorato stava emanando una luce abbagliante e stava condensando una quantità terrificante di energia, era chiaro che si stesse preparando a lanciare un colpo mostruoso.


"Un budda dorato. Secondo le nostre informazioni dovrebbero essere il branco di monaci del monte Potala. Il loro capo è l'Imperatore Shakya, uno dei migliori maestri dell'umanità."


Disse lentamente un uomo di mezz'età con un'armatura da battaglia nera nel trono centrale dentro l'antica bestia spaziale. Questa antica creatura era la nave ammiraglia dei saggi primitivi.


A bordo di soltanto questa ammiraglia da sola c'erano tre Empirei di massimo livello!


"Attacchiamoli! Il Sacro figlio di Zaohua ci ha ordinato di circondare la galassia del Drago Nascosto e formare un blocco. Mentre dobbiamo eliminare il più possibile gli eserciti umani, è più importante guadagnare tempo. In particolare dobbiamo concentrarci su quell'uomo misterioso. Dato che questi sciocchi umani si sono presentati alla nostra porta, affrontiamoli da qui!"


L'uomo di mezz'età con l'armatura nera era il patriarca dei saggi primitivi. Durante la guerra contro l'umanità, anche i saggi primitivi sarebbero riusciti ad ottenere un'enorme quantità di benefici. Tutto sarebbe dipeso dai loro meriti militari, se avessero potuto infliggere gravi danni agli eserciti del monte Potala, allora sarebbe stato un grandissimo merito per loro.


Oltre una decina di enormi bestie spaziali si radunarono nel cielo stellato, formando una gigantesca formazione lunga 3000 chilometri.


Allo stesso tempo, decine di Empirei iniziarono a riversare le loro energie in queste creature, creando un terrificante raggio nero.


Questo raggio nero si scontrò con la luce dorata emanata dalla nave budda del monte Potala!


<em>Bang!</em>


Sembrava che fosse esploso un sole. Il vuoto circostante nel raggio di milioni di chilometri si frantumò completamente e si sollevarono terrificanti tempeste spazio-temporali devastanti.


Le due parti avevano usato decine di Empirei durante il loro scambio. La detonazione era stata terrificante e perfino le onde d'urto erano allarmanti. Anche se le sue flotte erano ad oltre un milione di chilometri di distanza l'una dall'altra, avevano ricevuto vari livelli di danni.


Nel grande budda dorato, l'Imperatore Shakya si accigliò.


I saggi erano semplicemente troppo formidabili. Tra di loro e gli umani c'era un divario di Empirei quasi insormontabile. Ora che il Sacro Figlio di Zaohua aveva chiamato così tanti Empirei, la differenza tra loro era solo aumentata.


Avevano incontrato una sola legione, eppure la situazione era diventata così problematica.


Una volta che fossero arrivate anche le altre, sarebbe stato difficile per loro salvare la galassia del Drago Nascosto.


Inoltre non potevano dimenticarsi che lì c'erano la personificazione di Fame e il Sacro Figlio di Zaohua in agguato!


Nonostante i saggi avessero subìto ripetute sconfitte a causa di quella persona misteriosa, erano comunque fin troppo più potenti rispetto all'umanità.


"Questi bast**di,  di questo passo sarà difficile portare a termine il nostro piano di salvataggio..."


Disse To Bagui. Lin Ming aveva fatto un enorme favore alle antiche razze, così era particolarmente ansioso di salvare Xiao Moxian e Lin Huang.


In quel momento, gli eserciti del monte Potala erano stati sorpresi dalla forza dei loro nemici.


Allo stesso tempo anche il patriarca dei saggi primitivi era stato sorpreso dalla potenza del monte Potala.


"I nostri avversari dovrebbero avere meno Empirei di noi e abbiamo anche le antiche bestie spaziali che coordinano i nostri attacchi. La nostra forza combattiva totale dovrebbe essere aumentata del 50%, eppure... non siamo riusciti nemmeno a sconfiggerli."


"L'umanità ha proprio alcuni membri d'élite sbalorditivi da non sottovalutare. Cosa dovremmo fare? Se continuiamo a combattere contro di loro finirà solo in uno stallo. Non varrebbe la pena versare sangue per questo."


Anche se i saggi primitivi desideravano ottenere meriti militari, non avrebbero fatto qualcosa di così ridicolo come pagare un caro prezzo per riuscirci.


"Non preoccuparti. Abbiamo solo ricevuto ordine di bloccare la galassia del Drago Nascosto e assicurarci di trattenere per un po' quella persona misteriosa. Non importa se non potremo sconfiggere i nostri nemici. Finché completeremo il nostro obiettivo, riceveremmo comunque dei meriti militari."


"Non ho idea di cosa stia pianificando il Sacro Figlio di Zaohua. Sembra che ci sia qualcosa di estremamente importante per lui in questa galassia del Drago Nascosto..."


Mentre i saggi primitivi discutevano della situazione, i loro attacchi non si fermarono. Il combattimento aveva già raggiunto un'impasse.


Il monte Potala e i saggi primitivi avevano subìto entrambi dei danni. Il conflitto continuò per meno di un'ora. Il monte Potala perse sette od otto navi spirituali, ma in realtà queste navi spirituali si stavano muovendo in formazioni da battaglia. Maestri di formazione di massimo livello avevano creato dei nuclei di formazioni e li avevano avvolti con armature metalliche.


Una volta che i guerrieri umani in queste navi spirituali si fossero distribuiti per il campo di battaglia, avrebbero potuto radunare rapidamente la loro forza e scatenare una raffica di colpi terrificante.


Questo era il metodo di combattimento più efficace tra eserciti. Il potere collettivo di un esercito era inevitabilmente superiore a quello di un solo individuo.


Mentre il monte Potala aveva perso sette od otto navi spirituali, i primitivi avevano perso circa dieci antiche bestie spaziali. Il loro sangue si disperse nello spazio, tingendo di rosso il vuoto sconfinato.


Anche se le due parti non stavano usando i loro attacchi migliori, era una scena incredibilmente brutale.


Ma alla fine fu l'esercito umano a ritirarsi per primo. Questo perché i suoi ricognitori avevano riferito che si stava avvicinando un altro esercito. Senza dubbio anche quelle truppe provenivano dalla Convocazione dei saggi. Se il monte Potala avesse continuato a combattere, sarebbe stato accerchiato e annientato.


L'Imperatore Shakya fu costretto ad ordinare di ritirarsi.


Le navi spirituali umane si ritirarono per dieci milioni di chilometri. Poi, dopo aver usato due grandi spostamenti del vuoto, si posizionarono in una nebulosa nascosta.


Così si erano allontanati dalla regione principale della galassia del Drago Nascosto.


Questo fece accigliare molti praticanti di arti marziali. Finora non era andato bene nulla per il loro piano di salvataggio. Non avrebbero mai pensato che si sarebbero radunati così tanti eserciti saggi nella galassia del Drago Nascosto, sembrava che avessero intenzione di lanciare un assalto finale.


"I saggi hanno già creato un blocco attorno alla regione principale della galassia del Drago Nascosto. Solo la seconda legione è pari a noi in quanto a forza. Con le altre legioni, hanno una forza combattiva oltre cinque volte superiore alla nostra. E questo senza includere il Sacro Figlio di Zaohua.


Nella sala ufficiale degli incontri, i vari comandanti dell'umanità stavano analizzando i rapporti mandati dai ricognitori. Erano tutti accigliati.


In realtà diversi eserciti umani dovevano ancora raggiungerli, ad esempio le truppe condotte dal Lord della Distruzione Celeste e dell'Empireo Vasto Universo.


Ma anche se fossero arrivati, non sarebbero riusciti a cambiare la situazione; il divario tra di loro era troppo grande.


Potevano usare al massimo tattiche di guerriglia contro i saggi. In uno scontro diretto ci sarebbero stati troppi problemi.


"Ora abbiamo di fronte la seconda e la terza legione. Si sono unite, così sarà impossibile per noi attraversare il blocco. Ma sembra che non abbiano intenzione di attaccarci di loro iniziativa. Hanno soltanto attivato delle formazioni e stanno aspettando il nostro arrivo..."


I saggi avevano solo creato delle barriere. Distruggerle sarebbe stato estremamente facile, ma una volta che fossero arrivati esperti umani di alto livello, le formazioni avrebbero scoperto immediatamente la loro presenza. Inoltre quelle barriera potevano bloccare le trasmissioni del suono e avrebbero interrotto ogni comunicazione tra gli eserciti umani.


In questa situazione, la galassia del Drago Nascosto era un'isola separata dal resto del mondo.


L'Imperatore Shakya e gli altri stavano tutti facendo un raduno per pianificare la loro prossima mossa.


Ma in quel momento nessuno notò che, nelle profondità dell'universo, si stava aprendo il vuoto. Una fortezza nera volò da una fessura spaziale come un fantasma.


"Padrone, abbiamo scoperto degli eserciti saggi avanti!" La voce di Loto Blu risuonò da una stanza nella fortezza nera.


"Eserciti della razza dei saggi?"


Nella camera, un giovane vestito di nero si destò dalla sua meditazione.
                                


                                



