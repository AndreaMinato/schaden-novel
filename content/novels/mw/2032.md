---
weight: 20320
title: Capitolo 2032 – Fortezza Nera
pubDate: 2025-12-15T08:37:10.488Z
tags:
    - mw
---


<em>Capitolo sponsorizzato, ringraziamo Paolo!
9 capitoli in coda (9 Paolo), 0/5
-Schadenfreude</em>


Lin Ming uscì dalla stanza. La sua figura era tagliente come una lancia ed emanava un'aura mozzafiato.


"Padrone!"


Loto Blu si inchinò.


"Alzati. Dimmi qual è la situazione."


Lin Ming arrivò di fronte ad un oblò. Da questa apertura poteva già scorgere dei puntini di luce in lontananza. Erano le numerose navi spirituali dei saggi. Era chiaro che ci fosse un esercito di fronte a loro ed era enorme!


"Padrone, è stato già verificato che ci sono la seconda e la terza legione di fronte a noi. Dovrebbero essere di stazione nella Convocazione dei Saggi, ma per qualche motivo sono state trasferite nella galassia del Drago Nascosto."


Fata Loto Blu conosceva bene la situazione dei saggi. Aveva bisogno solo di vedere il profilo di quelle enormi bestie spaziali simili a calamari e contare il loro numero approssimativamente per capire che era stata schierata la seconda legione.


Per quanto riguardava la terza, aveva un titolo proprio come la seconda. Era la legione dei leoni di ferro e anch'essa possedeva delle caratteristiche particolari.


Erano caratterizzati dalle navi spirituali che guidavano, da lontano sembravano proprio degli enormi leoni di metallo.


La legione dei leoni di ferro era composta dalla tribù astrale dei saggi. Era composta dai migliori esperti di formazione e di raffinazione dei saggi. Potevano creare le formazioni più formidabili e progettare le navi spirituali di massima qualità.


Le loro navi spirituali erano tutte tesori da Empireo.


Le diverse ammiraglie a capo della loro legione non erano affatto inferiori al palazzo di Primordius.


Durante una battaglia tra eserciti, il ruolo delle navi spirituali era essenziale. La qualità delle loro formazioni era correlata direttamente alle capacità offensive e difensive dei coltivatori.


Quando Lin aveva combattuto contro Tian Mingzi, Lin Ming era riuscito ad usare il Palazzo di Primordius per avere un momento di tregua prima di ribaltare le sorti della battaglia.


Fata Loto Blu riferì ogni informazione riguardo alla seconda e alla terza legione. Sapeva anche dei marchi di trasmissione del suono interni dell'esercito. Se avesse voluto, avrebbe potuto intercettare parte delle loro comunicazioni.


"Al momento il Sacro Figlio di Zaohua dovrebbe aver radunato diversi eserciti nella galassia del Drago Nascosto. All'inizio questi eserciti avevano la responsabilità di proteggere la Convocazione dei Saggi e di servire come deterrente contro gli spirita; non sarebbero stati trasferiti facilmente qui. Ma il Sacro Figlio di Zaohua ha iniziato a radunarli tutti qui. È una decisione estremamente insolita. Sembra che stia prendendo di mira un qualche esperto..."


"Gli eserciti di stazione nella Convocazione dei Saggi possiedono oltre 400 Empirei e ce ne sono diversi al picco del loro livello. Questi Empirei potentissimi hanno origini incredibilmente profonde e hanno nascosto la loro vera forza, nemmeno io conosco nel dettaglio le loro caratteristiche. Inoltre ognuna di queste legioni possiede un attributo speciale. Ad esempio la seconda ha le antiche bestie spaziali e la terza le navi da guerra dei leoni di ferro di grado Empireo..."


Mentre parlava, Fata Loto Blu lanciò un'occhiata cauta verso Lin Ming. Gli enormi eserciti dei saggi e i loro numerosi maestri nascosti erano proprio di fronte a lui. Non erano una forza insignificante ed era curiosa di quali contromisure avesse in serbo il suo padrone.


Lin Ming strinse gli occhi. Guardò la seconda e la terza legione nella profondità dello spazio e poi disse succintamente: "Uccidili tutti."


Questo ordine fece accelerare il battito cardiaco di Fata Loto Blu.


"Ricevuto!"


.....


La seconda e la terza legione scoprirono che Lin Ming si stava avvicinando solo un'ora dopo.


Questo perché Lin Ming aveva solo una nave spirituale ed era un obiettivo fin troppo piccolo. L'esercito dei saggi invece era troppo grande e non poteva nascondersi affatto.


Inoltre, Fata Loto Blu conosceva bene le capacità dei saggi. Con lei a fare personalmente da ricognitore, come potevano gli esploratori dei saggi sperare di competere con lei?


"Si sta avvicinando una nave spirituale sconosciuta!"


Un avvertimento risuonò tra gli eserciti dei saggi. Da solo un milione di chilometri di distanza, si stava avvicinando una fortezza nera come la pece.


Questa fortezza sembrava fondersi con l'oscurità dello spazio, rendendola quasi impercettibile. La sua superficie non sembrava avere la minima lucentezza, facendola sembrare una città di fantasmi.


"Chi va là? Fermi dove siete!"


Risuonò una voce solenne. Era l'avvertimento di un Empireo dei saggi. Il castello nero come la pece era la versione trasformata del Palazzo di Primordius.


Lin Ming aveva usato l'Antico Sigillo Elisio per stabilizzare l'occhio dell'artefatto. All'inizio l'Antico Sigillo Elisio era stato forgiato per essere il centro di una grande formazione ed era un tesoro da Vera Divinità raffinato personalmente dall'Empireo Sigillo Divino. Visto che stabilizzava il nucleo del Palazzo di Primordius, l'aveva rafforzato di molto.


In passato il Palazzo di Primordius era paragonabile alle ammiraglie della legione dei leoni di ferro, ma ora le aveva superate di gran lunga in quanto a potenza.


Il Palazzo di Primordius continuava ad avvicinarsi. Nell'oscurità dello spazio, sembrava un'antica bestia feroce in agguato tra le profondità dell'universo, piena di intento omicida!


"Attaccate!"


Ordinò spietatamente un comandante. Questa nave spirituale non identificata non aveva ascoltato gli avvertimenti e stava continuando ad avvicinarsi. Per proteggere la sicurezza della flotta, naturalmente l'avrebbe eliminata.


Normalmente questa sorta di piccola nave spirituale di fronte ad una flotta di due legioni dei saggi non sarebbe stata diversa da un topo di fronte a dei leoni. C'era un divario così grande che era semplicemente impossibile che rappresentasse una minaccia.


Tuttavia gli eserciti dei saggi avevano ricevuto ordine dal Sacro Figlio di Zaohua di fare attenzione a quella persona misteriosa. Anche se gli ufficiali degli eserciti pensavano che le dicerie riguardo al nemico sconosciuto fossero un po' esagerate, ubbidirono agli ordini. Non erano così stupidi da fare errori per un po' di cieca arroganza.


Oltre una decina di navi spirituali iniziarono ad accendersi con luce divina. Più di 20 Empirei attaccarono simultaneamente Lin Ming; era già un attacco terrificante.


Tuttavia, mentre tutti pensavano che questa fortezza nera sarebbe stata annientata dalla luce divina, la superficie del palazzo iniziò ad emanare una foschia rossa brillante. Quando la luce divina colpì questa nebbia cremisi, accadde una scena incredibile: tremò per diversi momenti per poi divorare il bagliore.


L'attacco congiunto di oltre 20 Empirei era svanito come una pietra che precipitava nell'acqua, scomparendo senza aver causato il minimo danno alla fortezza nera.


"...Cosa?"


I saggi rimasero sbalorditi. E in quel momento la fortezza nera continuò ad accelerare in avanti!


Con una velocità incredibile, impattò contro il nucleo delle legioni dei saggi!


Il palazzo di Primordius era sempre stato estremamente veloce e ora che era evoluto grazie allo spirito dell'Antico Sigillo Elisio e bruciando giade dei nove soli senza badare a spese, ora la sua velocità superava quella di un Empireo di massimo livello.


"Legione di Fame, ubbidisci ai miei ordini! Attiva la metamorfosi!"


Nel nucleo del palazzo di Primordius, la legione di decine di migliaia di Sacri Lord e i 2000 Re del Mondo erano già posizionati attorno alla formazione. Quando Lin Ming diede il suo ordine, i corpi dei guerrieri iniziarono ad emettere dei crepitii. Tentacoli rosso sangue spuntarono dalla loro pelle, ondeggiando a mezz'aria.


Dopo che la legione di Fame aveva attivato la metamorfosi, la sua forza era aumentata quasi di un intero stadio.


Un Sacro Lord al picco del suo livello poteva competere con un Re del Mondo, un Grande Re del Mondo poteva rivaleggiare con un Empireo!


Il potere di 54.000 Sacri Lord radunato in 2000 Re del Mondo e incanalato in 180 Grandi Re del Mondo. Dopo aver usato la metamorfosi, questi Grandi Re del Mondo possedevano la forza combattiva di un Empireo. La legione di Fame possedeva una forza terrificante paragonabile a 200 Empirei!


La seconda e la terza legione unite insieme comprendevano appena cento Empirei.


La forza combattiva della legione di Fame era paragonabile solo a quella degli Empirei più deboli, ma visto che erano connessi insieme dalla carne e dal sangue di Fame, e proveniva dalla stessa origine, le formazioni che potevano usare erano di gran lunga superiori a quelle dei normali praticanti di arti marziali.


La legione di Fame era incredibile e al suo comando c'erano i quattro generali saggi!


In quel momento, Xie Yue, Aori e Xishen avevano completato la loro metamorfosi usando la carne e il sangue di Fame.


La loro forza combattiva arrivava già a quella di un Empireo ed erano considerati formidabili per il loro livello. Dopo aver usato la metamorfosi, avevano raggiunto il picco dello stadio di Empireo.


Aori si era trasformato in un'antica bestia feroce, Xie Yue era diventata un'incantatrice incredibilmente seducente, gli abiti di Xishen si erano lacerati e il suo bell'aspetto era stato rimpiazzato da un demone feroce e crudele.


Tutta la forza spirituale della legione di Fame si riversò in Lin Ming. Poi attaccò!


Con la mano destra che stringeva la lancia del Drago Nero, mirò all'improvviso verso il cuore della formazione. L'Antico Sigillo Elisio ronzava e roteava attorno a lui, stabilizzando il nucleo della formazione.


Lin Ming giunse le mani. Il potere del divino e dei demoni si scatenò e una forza terrificante fuoriuscì dal Palazzo di Primordius!


In confronto alla grande esplosione che aveva distrutto l'esercito dei saggi nella galassia Nuvola di Sangue, questo attacco era molto più potente!


Inoltre non era un attacco indiscriminato, era concentrato su dei chiari obiettivi, sotto forma di raggi!


Così l'efficacia di questo attacco era aumentata più di cento volte!


<em>Puff! Puff! Pah!</em>


Le tre navi da guerra dei leoni di ferro furono trafitte dai raggi, esplodendo all'istante e disintegrandosi!


I raggi altamente condensati avevano vaporizzato immediatamente le tre navi da guerra da Empirei.


E questi raggi stavano diventando solo più veloci e feroci. Alcuni di essi penetrarono perfino due navi spirituali alla volta!


"Che diavolo?!"


"Dannazione!"


Gli Empirei di massimo livello delle due legioni furono colti dal panico vedendo questa luce divina terrificante!


Le loro figure scomparirono dalle loro navi spirituali e un momento dopo riapparirono nel vasto spazio stellato. Otto Empirei di massimo livello si mossero insieme, radunando la loro energia per bloccare il Palazzo di Primordius, così non sarebbe riuscito ad emettere la sua energia e si sarebbe distrutto da solo.


"Disperdetevi! Attaccate!"


Ordinò un Empireo di massimo livello. Era un ordine semplice, così semplice che alcuni avrebbero potuto avere difficoltà a comprenderlo. Tuttavia le navi spirituali delle due legioni risposero velocemente. Si dispersero tutte, arretrando mentre lanciavano attacchi contro il Palazzo di Primordius!


Stavano aiutando gli otto Empirei di massimo livello nel trattenere il palazzo di Primordius.


Stavano eseguendo queste manovre così alla perfezione, non si poteva fare altro che meravigliarsi dalle loro abilità terrificanti. Ma sfortunatamente per loro, stavano affrontando Lin Ming!


<em>Bang! Bang!</em>


Altre due navi da guerra del leone di ferro furono trafitte da un raggio di luce, riducendosi in cenere.


E in quel momento risuonò il ruggito di un drago. Il vuoto cosmico si squarciò e ne uscì la testa di un drago lunga mille chilometri. I suoi occhi color ambra scura fissarono la preda nella vastità dello spazio...
                                


                                



