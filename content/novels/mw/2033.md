---
weight: 2033
title: Capitolo 2033 – Dispersi come Foglie
pubDate: 2025-12-15T08:37:10.488Z
tags:
    - mw
---


<em>Capitolo sponsorizzato, ringraziamo Paolo!
8 capitoli in coda (8 Paolo), 0/5
-Schadenfreude</em>


<em>Roar!</em>


Il grande drago nero ruggì verso l'alto, creando una tempesta. Le sue enormi fauci si spalancarono e morsero un'antica nave spaziale dei saggi primitivi!


L'antica nave spaziale era lunga oltre cento chilometri, eppure fu lacerata dalle zanne del Drago Nero. La creatura simile ad un calamaro gridò miserabilmente e si dimenò con violenza, ma alla fine non si poté liberare dalla morsa della Bestia Divina. Il suo corpo fu tranciato in due e fu inghiottito direttamente.


Il Drago Nero non si fermò. Ondeggiò la sua grossa coda, facendo a pezzi i nemici come un coltello!


<em>Peng! Peng! Peng!</em>


Diverse navi da guerra furono tagliate a metà dalla coda del drago. Una bestia spaziale dopo l'altra fu troncata a metà dalle ali taglienti come rasoi del Drago Nero!


Tempeste di energia frustarono i nemici mentre il loro sangue riempiva il cielo!


Le antiche bestie erano terrificanti mostri spaziali, ma come potevano competere con il Drago Nero dalla stirpe reale che aveva anche divorato la carne e l'essenza di sangue di Fame?


<em>Roar!</em>


Il Drago Nero si lanciò sul re lungo mille chilometri delle creature spaziali. Questo enorme calamaro era lungo quanto il Drago Nero e cercò di trapassarlo e spingerlo via con i suoi enormi tentacoli.


Tuttavia non poteva competere con la forza della Bestia Divina.


Gli artigli affilati del Drago Nero scavarono nel corpo dell'antica creatura spaziale. Gli enormi tentacoli del mostro non erano diversi da quelli di un normale calamaro di fronte agli artigli del Drago Nero; furono tranciati fino alla radice!


"Attaccate! Attaccate il Drago Nero!"


Gridò allarmato un Empireo di massimo livello. L'antica bestia spaziale fatta a pezzi era la sua bestia da contratto e aveva provato grande amarezza nel vederla sull'orlo della morte.


Tuttavia, proprio dopo aver detto queste parole, non riuscì più ad aprire bocca, né ebbe modo di aiutare il suo compagno. Questo perché poteva sentire una tempesta di energia ancora più terrificante crescere nella fortezza nera, era una forza che andava ben oltre il suo controllo.


Anche se avevano otto Empirei di massimo livello pronti ad unire le forze, insieme al supporto della seconda e della terza legione, non potevano contendere con la potenza di questa fortezza nera!


Era difficile immaginare quanto fossero profonde e terrificanti le origini della persona nella fortezza nera!


<em>Woosh! Woosh! Woosh!</em>


In quel momento, tre figure volarono fuori dal Palazzo di Primordius; erano le personificazioni di Lin Ming.


Erano completamente simili a Lin Ming. Mentre le quattro copie stavano al centro della formazione, l'aura di Lin Ming aumentava sempre di più!


Lin Ming intrecciò le mani, formando un diagramma yin yang. Il potere del divino e dei demoni si fuse nella formazione insieme a quello delle Sacre Scritture e del Sutra Celeste.


Anche gli altri tre Lin Ming usarono le loro tecniche. Pura forza d'essenza, energia e divino si riversarono costantemente nella grande formazione.


Per un po' la formazione iniziò ad accendersi come un sole enorme. Una forza terrificante si scatenò come diecimila tsunami.


<em>Bang!</em>


L'energia eruttò, scontrandosi con gli otto Empirei di massimo livello che avevano circondato il palazzo di Primordius e scaraventandoli via, facendo vomitare loro del sangue!


Durante quel breve momento, i loro meridiani si erano rotti in innumerevoli posizioni e la loro vitalità del sangue si consumò eccessivamente, facendo calare la loro forza.


"Ahh!"


Due Empirei di massimo livello gridarono di dolore. Nell'istante in cui volarono all'indietro, due spessi raggi di luce sfrecciarono dal Palazzo di Primordius, trapassando direttamente questi due guerrieri!


<em>Puff!</em>


Il sangue schizzò a fiotti. I fisici di Empirei di massimo livello erano incredibilmente resistenti. Anche dopo essere stati colpiti da questi raggi di luce terrificanti, non morirono all'istante, ma furono comunque infilzati.


In questo scontro però venire colpiti da un raggio di luce avrebbe condannato ad una morte certa. Il Drago Nero ululò e scattò verso di loro. Sporse gli artigli, prendendo i due Empirei di massimo livello e inghiottendoli.


In quanto Bestia Divina di massimo livello, aveva la capacità di assorbire l'essenza di esperti e trasformarla nella sua forza. Tuttavia non aveva l'anormale talento divorante di Fame.


Il Drago Nero aveva ottenuto fin troppi benefici da questo scontro. Aveva inghiottito antiche bestie spaziali a volontà. Questa scena era simile ad una tigre che piombava su un gregge di pecore, il loro sangue cremisi tinse lo spazio di rosso.


Sei Empirei di massimo livello erano stati gravemente feriti e due erano periti. Le legioni che dipendevano dagli otto esperti vacillarono e la rete d'energia che avevano lanciato contro il Palazzo di Primordius si lacerò immediatamente.


In un attimo, l'energia del Palazzo di Primordius esplose come una diga che si rompeva!


Raggi di luce cremisi trapassarono le legioni come delle lame divine!


Questi raggi erano inarrestabili. Ogni nave spirituale dei leoni di ferro esplosero riducendosi in polvere e le antiche bestie spaziali furono tagliate a metà.


Il Palazzo di Primordius era un enorme tritacarne che squarciò le legioni dei saggi. Ovunque andasse, le legioni potentissime si sarebbero disintegrate; non era diverso da un massacro!


Da decine di milioni di chilometri, i ricognitori del monte Potala videro i raggi di luce illuminare l'orizzonte.


"Cosa sta succedendo?"


"È il punto dove sono le legioni. Che abbiano iniziato a combattere?"


Dopo che le legioni si erano messe in posizione, l'alleanza umana naturalmente avevano tenuto d'occhio i loro movimenti. Questa distanza era già il limite fin cui potevano spingere gli esploratori umani. Se si fossero avvicinati ulteriormente molto probabilmente sarebbero stati scoperti dai saggi. In tal caso si sarebbe potuto immaginare che conseguenze ci sarebbero state.


Ma adesso non potevano rimanere con le mani in mano vedendo un cambiamento così enorme.


"Andiamo a dare un'occhiata! Mi raccomando state attenti!"


"Ricevuto!"


Fare il ricognitore era pericoloso, ma era loro dovere ottenere informazioni su ciò che stava accadendo.


Sei esploratori Re del Mondo scomparirono silenziosamente nel vuoto, precipitandosi rapidamente verso l'area dove si stava scatenando la grande battaglia!


Sempre più esplosioni risuonarono nel vuoto. La luce divina divenne sempre più brillante!


Le flotte sagge erano state spaventate a morte dal massacro. Erano tutti membri d'élite di massimo livello, ma in una battaglia dal divario così enorme, non riuscivano a trovare il coraggio di continuare a combattere contro un nemico che sembrava l'incarnazione del cupo mietitore.


"Ritiriamoci! Disperdetevi tutti e ritiriamoci..."


Fu sul punto di ordinare a malincuore il patriarca dei saggi primitivi. Ma proprio mentre stava per parlare, un'ombra vestita di nero aveva squarciato lo spazio e uscì dalla fessura a mezz'aria come un dio della morte.


Quest'uomo teneva una lancia nera e il suo sguardo traboccava di intento omicida!


Il patriarca dei saggi primitivi capì subito che questa era la persona misteriosa di cui aveva parlato il Sacro Figlio di Zaohua!


Anche se il Sacro Figlio di Zaohua aveva enfatizzato ripetutamente che non bisognava sottovalutare questa persona misteriosa, sarebbe stato impossibile per il patriarca rendersene conto se non l'avesse visto con i suoi occhi.


All'inizio aveva pensato perfino che il Sacro Figlio di Zaohua avesse esagerato in modo da ordinare il trasferimento delle sei legioni nella galassia del Drago Nascosto. Dopotutto aveva fatto tutto questo per uccidere un solo nemico.


Ma adesso il patriarca dei saggi primitivi si era reso conto di essersi sbagliato e di grosso!


Il patriarca guardò Lin Ming. I suoi occhi brillarono con una luce rossa e in quel momento decise senza esitare di bruciare la sua essenza di sangue!


La vitalità del sangue di un Empireo di massimo livello era estremamente potente. Ora che la stava bruciando, era come un sole che sorgeva in un cielo notturno. Chiunque nel raggio di centinaia di migliaia di chilometri iniziò a riscaldarsi!


I saggi primitivi erano un clan coraggioso e sanguinario. Anche se erano crudeli e spietati con le altre razze, una volta che fosse arrivato un momento critico, non avrebbero esitato a farsi avanti!


Diversi Empirei di massimo livello apparirono attorno a Lin Ming. Iniziarono tutti a bruciare la loro essenza di sangue insieme. Nessuno di loro aveva scelta in quel momento!


Lin Ming affrontò i quattro Empirei di massimo livello insieme, il Drago Nero si occupò degli altri due.


Per quanto riguardava il Palazzo di Primordius, Lin Ming aveva passato il comando a Fata Loto Blu. Aveva già la capacità di comandare la legione di Fame e ora che la carne e il sangue dell'abissale si era fusa in lei, era ancora più facile per lei gestirli.


Il motivo per cui Lin Ming non aveva fatto trasformare Fata Loto Blu era per permetterle di comandare la Legione di Fame con la mente più lucida possibile.


Spararono altri raggi di luce. Un'altra nave spirituale fu fatta a pezzi!


E in quel momento Lin Ming attaccò!


Quattro Empirei di massimo livello in direzioni diverse. Lin Ming mosse la lancia, prima prese di mira il patriarca dei saggi primitivi!


Il patriarca era il più potente dei quattro, ma era il suo primo bersaglio. Questa era la sicurezza dovuta alla sua potenza!


L'attacco di Lin Ming era non fu appariscente, fu un semplice affondo. Ma era troppo veloce, così rapida da superare ogni capacità di reazione.


La luce di lancia ululò. Dietro Lin Ming, nove grandi stelle fluttuavano nel cielo. Cinque palazzi del dao si aprirono insieme e il potere del divino e dei demoni eruttò!


Non c'era tempo di schivare. Il patriarca dei saggi primitivi poté solo ruggire e sfoderare l'enorme ascia per attaccare Lin Ming!


In quell'istante, Lin Ming e il patriarca dei saggi furono come due meteore che si scontravano.


<em>Bang!</em>


Increspature di energia visibili ad occhio nudo si espansero attorno. Il patriarca dei saggi primitivi fu scaraventato indietro con la velocità di una cometa!


I vasi sanguigni del suo corpo erano esplosi a causa dell'impatto e le sue braccia erano macchiate di sangue. La grande ascia nelle sue mani si era incurvata così tanto da sembrare un arco piegato.


"Dannazione!"


Gli altri tre Empirei ruggirono e si precipitarono su Lin Ming. Il sangue di Lin Ming ribollì. Strinse la lunga lancia e fece una spazzata!


<em>Peng!</em>


I tre Empirei di massimo livello che avevano bruciato la loro essenza di sangue furono scaraventati via, tutti vomitando sangue. Questo era semplicemente un massacro!


Proprio quando il patriarca si riprese, vide Lin Ming volare rapidamente verso di lui. Con un altro grande grido, strinse la sua grande ascia e mirò alla testa di Lin Ming.


Tuttavia Lin Ming non tentò nemmeno di schivare. Attaccò anche lui.


Dopo un altro impatto, le braccia del patriarca si fratturarono e sputò una boccata di sangue!


Il suo corpo si spaccò come una borsa di sangue e le sue ferite erano così profonde che si vedevano le ossa bianche.


A decine di migliaia di chilometri di distanza, i ricognitori videro tutto questo. Stavano utilizzando tecniche specializzate per osservare ciò che stava accadendo.


Furono completamente sbigottiti sia dalla fortezza nera che continuava a sparare raggi di luce divina che dal guerriero impareggiabile che sconfiggeva facilmente i quattro Empirei di massimo livello!


"Quella persona, dev'essere quella persona misteriosa!"


Disse un ricognitore con una trasmissione del suono, scioccato.


"Dev'essere lui, può essere solo lui!"


Gli esploratori si guardarono l'un l'altro, i loro sguardi quasi bruciavano per l'entusiasmo.
                                


                                



