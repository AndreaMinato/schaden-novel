---
weight: 20340
title: Capitolo 2034 – Contattare l'Umanità
pubDate: 2025-12-15T08:37:10.488Z
tags:
    - mw
---


<em>Capitolo sponsorizzato, ringraziamo Paolo!
7 capitoli in coda (7 Paolo), 0/5
-Schadenfreude</em>


Gli eserciti umani da tempo volevano contattare questa persona misteriosa. Tuttavia, viste la minaccia dei saggi e il blocco che avevano creato, non avevano molta libertà d'azione, così non erano riusciti a trovare nemmeno l'ombra di questa persona misteriosa.


In effetti, figuriamoci gli eserciti umani, perfino i saggi che avevano calcolato con attenzione e deliberatamente l'area in cui sarebbe apparso erano stati annientati dopo aver preparato una trappola per lui.


E quel giorno, gli esploratori umani riuscirono finalmente a vedere con i loro occhi questa persona misteriosa. Come potevano non essere entusiasti?


In questi ultimi mesi, la fama di questa persona si era già diffusa per tutto l'universo selvaggio e forse anche il resto dei 33 Cieli lo conosceva.


Le esplosioni avevano causato enormi ondate di energia, costringendo gli esploratori a rimanere a distanza. Quando videro le navi spirituali dei saggi che venivano distrutte, si erano tutti entusiasmati.


Non troppo tempo fa, questi ricognitori avevano partecipato alla battaglia sanguinosa tra il monte Potala e la seconda legione dei saggi.


Avevano visto personalmente quanto era potente la seconda legione e quanto erano formidabili quelle bestie spaziali simili a calamari. Non solo avevano capacità difensive incredibili, ma i loro fisici erano forti e resistenti, capaci di respingere gli attacchi.


E i loro tentacoli erano un incubo per ogni nemico. Una volta che una vittima fosse stata avvolta, innumerevoli ventose avrebbero prosciugato le sue forze.


Nemici così spaventosi erano proprio una calamità per l'umanità.


Ma adesso questi mostri venivano trapassati da raggi di luce divine e collassavano in un solo colpo.


Inoltre il terrificante Drago Nero uccideva quei mostri come un leone che divorava un branco di conigli, senza la minima difficoltà.


Inoltre la persona misteriosa stava affrontando non solo la seconda legione, ma anche la terza, quella dei leoni di ferro.


L'umanità aveva pochissime informazioni riguardo a questo esercito. Tuttavia questo non aveva impedito loro di fare ipotesi su quanto fosse potente. Se poteva essere definita una delle sei grandi legioni dei saggi, allora la sua forza combattiva complessiva non doveva essere inferiore all'alleanza del monte Potala!


E oggi, queste due legioni che si erano radunate in un solo enorme esercito erano destinate ad andare incontro ad una distruzione catastrofica.


Questa grande battaglia non era continuata a lungo. Anche se i quattro Empirei di massimo livello avevano unito le forze, non erano riusciti a cambiare la situazione.


Lin Ming poteva già battere l'incarnazione della piuma vitale lasciata dalla Regina Divina Piaoyu. Quattro Empirei di massimo livello non potevano opporsi a lui.


<em>Puff!</em>


La lancia di Lin Ming trafisse la gola del patriarca dei primitivi saggi. La morte del patriarca fu la goccia che fece traboccare il vaso. Le flotte rinunciarono ad ogni tentativo di organizzare un contrattacco efficace. Mentre venivano soppressi dal Palazzo di Primordius, si ritirarono completamente sconfitti!


Il Palazzo di Primordius era inarrestabile. La legione di Fame proiettò la sua energia, formando due enormi aureole di luce che si espansero all'esterno, facendo a pezzi altre navi spirituali!


E in quel momento, anche le tre personificazioni di Lin Ming si erano precipitate fuori dal Palazzo di Primordius. Negli anni, queste tre personificazioni erano cresciute insieme a Lin Ming ed erano diventate incredibilmente potenti. Potevano uccidere facilmente le bestie spaziali come se fossero dei molluschi.


<em>Hua-la!</em>


Il Drago Nero si lanciò su un'altra bestia spaziale al livello di Re del Mondo. In questi ultimi anni, Xiaohei era già diventato un crudele dragone demoniaco. Gli spuntoni d'osso feroci sul suo dorso lasciavano ferite devastanti nelle antiche creature!


Xiaohei era estremamente astuto. Sapeva di non poter distruggere l'intera flotta, così si concentrò sulla preda più grande possibile. Molte delle antiche bestie spaziali avevano colli fragili facili da mordere.


Le legioni continuarono a disperdersi. In quel momento, il Palazzo di Primordius, le personificazioni di Lin Ming e il Drago Nero scelsero direzioni diverse per inseguire i nemici. Raggi di luce sfrecciarono, abbattendo diverse bestie spaziali. Allo stesso tempo, il Drago Nero distrusse diverse navi da guerra dei leoni di ferro.


Lentamente, i raggi di luce si assottigliarono sempre di più. Ormai le legioni dei saggi erano state sconfitte brutalmente da Lin Ming. Le navi spirituali rimaste e le grandi bestie divine scapparono nelle profondità dell'universo.


Dopo aver lasciato il campo di battaglia, alcune navi spirituali ebbero abbastanza tempo per attivare una formazione, entrarono in una fessura spaziale e usarono un grande spostamento del vuoto.


"Non c'è bisogno di inseguirli."


Lin Ming fece un cenno. Il Drago Nero e il Palazzo di Primordius smisero di inseguire le legioni e anche le sue tre personificazioni arretrarono e tornarono nel suo mondo interno.


in quel momento il Drago Nero era completamente macchiato di sangue. Aveva ricevuto una considerevole quantità di ferite durante il conflitto ma era ancora pieno di energia, i suoi grossi occhi ambrati erano pieni di impazienza.


Afferrò con gli artigli una grande bestie spaziale lunga mille chilometri e ne avvolse una leggermente più piccola con la coda. Ai suoi occhi, questi enormi calamari erano prelibatezze insuperabili.


Vedendo questo, Lin Ming sorrise.


Per il Drago Nero, queste creature erano il miglior cibo possibile. Bisognava sapere che, nonostante le bestie spaziali fossero inferiori alle Bestie Divine, erano comunque superiori a tutte le altre. In particolare i re di questi antichi mostri erano più forti di molte Bestie Divine.


I cadaveri di queste creature naturalmente erano tesori preziosi, capaci di competere con i corpi delle Bestie Divine.


In passato Lin Ming aveva affrontato grandi pericoli per ottenere un solo osso di drago. Da questo si poteva capire quanto fossero preziosi questi cadaveri.


Il Drago Nero aveva già iniziato a mordere impazientemente un'antica bestia al livello del Re del Mondo e stava divorando la sua carne e sorseggiando il suo sangue. Poteva assorbire nutrienti da queste bestie, sarebbe stato di grande beneficio per la sua crescita.


Un Roc si nutriva dei draghi del fiume e una fenice usava l'essenza dell'universo come cibo. Ciò che mangiava una Bestia Divina avrebbe aiutato a decidere il loro percorso di crescita.


Lin Ming si sfregò il mento. Scattò diverse volte e ripose alcuni di questi cadaveri di bestie spaziali nel suo mondo interno. Erano tutti tesori. Anche se era incredibilmente ricco, non poteva lasciare che andassero sprecati.


Dopo aver finito, Lin Ming tornò nel palazzo di Primordius.


Lì, la legione di Fame era ancora in allerta attorno alla formazione. Ma aveva quasi esaurito tutta la sua energia ormai. Anche se si erano trasformati e la loro forza fosse aumentata di uno stadio, non potevano mantenere questo stato molto a lungo.


Lin Ming esaminò la situazione della legione di Fame. Circa il 90% dei coltivatori aveva già esaurito le forze e ci sarebbero voluti almeno diversi giorni per guarire.


Perfino Fata Loto Blu che non si era trasformata era fradicia di sudore profumato.


Vedendo Lin Ming avvicinarsi, la donna si inchinò rispettosamente.


"Molto bene!" Lodò Lin Ming. Con un generale esperto come Fata Loto Blu dalla sua parte, sarebbe riuscito a risparmiare molta energia. Fata Loto Blu aveva una grande capacità di prevedere cosa sarebbe successo in una battaglia e aveva ottime capacità di giudizio e decisionali. Con lei al comando della legione di Fame, nonostante mancasse Lin Ming, c'erano ancora alcuni aspetti in cui erano superiori a lui.


"Ringrazio il padrone per la lode generosa." Fata Loto Blu si asciugò il sudore dal viso, mostrando un profondo sorriso: "Padrone, il clan dei saggi primitivi e la tribù dei saggi astrali hanno subìto gravi perdite. Sarà impossibile per loro riprendersi per diverse decine di migliaia di anni. Tuttavia il Sacro Figlio di Zaohua ha radunato così tanti eserciti e sono ancora un po' inquieta al riguardo. Per questo ho catturato diversi praticanti di arti marziali saggi così che il padrone possa interrogarli."


Fata Loto Blu indicò dietro di sé. C'era un Empireo che era stato gravemente ferito a causa delle esplosioni e tutta la sua essenza astrale era stata sigillata. C'erano anche diversi Re del Mondo.


Lin Ming sorrise lievemente. Aveva già intenzioni simili, ma Fata Loto Blu aveva svolto questo compito in anticipo, risparmiandogli molti problemi.


Proprio mentre stava per prepararsi ad interrogare queste persone, sussultò. Si girò verso l'oblò. In quel momento sentì diversi puntini brillanti avvicinarsi rapidamente al palazzo di Primordius.


Stavano arrivando alcune persone!


In poco tempo, Lin Ming aveva già determinato il numero, la razza, la coltivazione, la forza e molti altri dettagli speciali di queste persone.


"Re del Mondo... umani?!"


Lin Ming sussultò. Erano umani!


Da quando era arrivato nell'universo selvaggio, aveva visto più di una volta altri umani. Ma erano stati solo comuni mortali sofferenti. Questa era la prima volta che vedeva Re del Mondo.


Si spostò e apparì fuori dal Palazzo di Primordius.


Era pieno di entusiasmo. Grazie ai Re del Mondo umani naturalmente sarebbe riuscito a trovare gli Empirei dell'umanità e così avrebbe ottenuto informazioni su Xiao Moxian, Qin Xingxuan, Mu Qianyu e gli altri.


Le persone che si stavano avvicinando erano ricognitori degli eserciti umani. Erano in sei, cinque uomini e una donna.


Dopo aver visto Lin Ming, si inchinarono profondamente. I loro sguardi erano pieni di timore reverenziale e venerazione.


Nel mondo delle arti marziali, i potenti ottenevano facilmente rispetto. Inoltre Lin Ming aveva anche fatto un enorme favore all'umanità.
                                


                                



