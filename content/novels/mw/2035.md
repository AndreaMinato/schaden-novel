---
weight: 2035
title: Capitolo 2035 – Notizie di Xiao Moxian
pubDate: 2025-12-15T08:37:10.488Z
tags:
    - mw
---


<em>Capitolo sponsorizzato, ringraziamo Paolo!
6 capitoli in coda (6 Paolo), 0/5
-Schadenfreude</em>


Lin Ming proiettò la sua percezione divina sui ricognitori del monte Potala. Dopo aver sondato gentilmente i loro mari spirituali, capì immediatamente che non erano controllati da saggi, né erano spie.


"Terza unità di ricognizione del monte Potala dell'umanità porge i suoi saluti al Senior!"


Un uomo di mezz'età di fronte al gruppo si inchinò.


Questi esploratori erano tutti vecchi decine di migliaia di anni, ma dal loro punto di vista, Lin Ming era così forte che probabilmente era un membro della vecchia generazione.


"Monte Potala!"


Lin Ming sussultò. Si riempì di emozione sentendo questo nome. Dopo oltre 6000 anni, era riuscito finalmente a trovare qualche indizio sui suoi cari.


Il budda guerriero, l'Imperatore Shakya e il Grande Budda Senza Limiti avrebbero dovuto avere notizie su Xiao Moxian!


Lin Ming aveva ottenuto molte informazioni dalle varie organizzazioni di saggi che aveva annientato. Anche se non era riuscito a determinare esattamente dove fosse Xiao Moxian, sapeva che almeno era al sicuro. Altrimenti, sei i saggi avessero catturato o ucciso una figura così importante, sarebbe stato impossibile che gli Empirei sottoposti non ne sapessero nulla.


"Siete discepoli del monte Potala?"


Lin Ming aveva difficoltà a mantenere un'espressione calma visto che c'era la possibilità di trovare Xiao Moxian, Mu Qianyu, Qin Xingxuan e gli altri.


L'uomo di mezz'età disse: "Solo una parte di noi lo sono. Più che un Sect, l'attuale monte Potala può essere considerato un'alleanza. Con i membri originari del Monte Potala come fondamenta, si sono unite molte organizzazioni. Ad esempio, la nostra squadra ha discepoli buddisti del monte Potala e membri del Palazzo del Demone Oscuro. L'attuale alleanza ha come alto comandante l'apprendista senior, l'Imperatore Shakya, e abbiamo molta più libertà d'azione rispetto ad un tempo."


"Capisco..." Lin Ming annuì. La situazione era piuttosto ragionevole. In una guerra tra due razze, i Sect non erano più unità individuali, ma il fondamento di un esercito congiunto.


"Chi c'è nella vostra alleanza? C'è anche Ji Xian'er?"


Se Xiao Moxian era nella loro alleanza, allora Lin Ming poteva stare tranquillo; sia Mu Qianyu che Qin Xingxuan non avevano mezzi per difendersi e molto probabilmente avevano seguito Xiao Moxian.


Per quanto riguardava il sangue del suo sangue e Lin Xiaoge, certamente anche loro erano con Xiao Moxian. In effetti probabilmente perfino Mu Qianxue era rimasta con lei.


Il ricognitore rimase sbalordito: "Senior conosce l'Empirea Fata Demoniaca?"


Gli esporatori si scambiarono delle occhiate. Si stavano facendo molte domande su questa persona misteriosa, comunque era un po' sorprendente che conoscesse Xiao Moxian. Che provenisse dalla razza dei mostri o dei demoni?


Comunque Xiao Moxian era diventata parte integrante dell'umanità. Se questa persona misteriosa avesse avuto qualche rapporto con Xiao Moxian, allora sarebbe stato un bene per l'umanità.


Ma al momento Xiao Moxian era in una posizione precaria.


"L'Empirea Fata Demoniaca? Giusto, con il suo talento, Xian'er dovrebbe essere diventata un'Empirea ormai." Lin Ming sospirò. Si chiese, a che livello era suo figlio?


Considerando la situazione, visto che erano passati oltre 6000 anni, suo figlio non sarebbe stato molto più giovane di lui.


Il capo dei ricognitori rifletté per un momento e disse: "Senior, al momento non sappiamo la posizione precisa delll'Empirea Fata Demoniaca, ma si sospetta che sia nella galassia del Drago Nascosto!"


"Cosa?" Lin Ming sussultò e gli si strinse il cuore.


La sua reazione sbalordì gli esploratori. Anche se sapevano che questa persona misteriosa era collegata in qualche modo a Xiao Moxian, non credevano che si sarebbe agitato così tanto per lei.


"Hai detto che Ji Xian'er è nella galassia del Drago Nascosto?!"


"Senior, il territorio dell'Empirea Fata Demoniaca è nella galassia del Drago Nascosto. Quando è scoppiata la guerra, l'apprendista Senior l'imperatore Shakya e l'Empirea Fata Demoniaca si stavano ancora scambiando informazioni per resistere insieme ai saggi. Ma un giorno l'Empirea Fata Demoniaca ha interrotto i contatti con il Monte Potala e sono passati diversi anni da allora. Dopodiché i nostri ricognitori hanno scoperto che il Sacro Figlio di Zaohua ha assediato la galassia del Drago Nascosto. Probabilmente è questo il motivo per cui abbiamo perso i contatti con l'Empirea Fata Demoniaca."


Disse con attenzione il capitano dell'unità. Una volta che le organizzazioni umane perdevano i contatti, voler ristabilire i canali di comunicazione non era facile. Questo perché i diversi Sect umani cambiavano costantemente i loro marchi di trasmissione del suono per una questione di sicurezza. Altrimenti, se i saggi avessero intercettato i loro messaggi, ci sarebbero state conseguenze inconcepibili.


Dopo i diversi anni di isolamento, non c'era modo di scambiare dei nuovi marchi di trasmissione del suono. Di conseguenza sarebbero diventati sempre più distanti.


Ora le informazioni su Xiao Moxian derivavano solo da delle ipotesi che aveva fatto l'alleanza del monte Potala.


Sentendo queste parole, Lin Ming si incupì.


Il capitano della squadra sentì paura e apprensione. La temperatura attorno sembrò calare rapidamente.


"Senior..."


Il capitano all'inizio voleva invitare Lin Ming a visitare l'alleanza del monte Potala come ospite, ma gli si mozzò il fiato in gola.


"Hai altre informazioni riguardo a Ji Xian'er?"


"No... non c'è altro. I contatti sono stati interrotti per troppo tempo e possiamo solo fare ipotesi sulla situazione dell'Empirea Fata Demoniaca. Quando la nostra alleanza del monte Potala è stata inseguita dalla legione di Fame, è stato difficile per noi difenderci, così abbiamo dovuto interrompere i contatti con molte altre organizzazioni umane. Solo adesso quando ha... quando ha eliminato la legione di Fame abbiamo avuto una possibilità per riprendere fiato. Così, l'apprendista Senior l'imperatore Shakya ha condotto un esercito nella galassia del Drago Nascosto per salvarli..."


Disse in un solo respiro il capitano, osservando con attenzione ogni reazione di Lin Ming.


"Il tuo marchio di trasmissione del suono."


Disse all'improvviso Lin Ming, la sua espressione non ammetteva repliche.


Il capitano strinse i denti e tirò fuori una tavoletta di giada dal suo anello spaziale. Questa tavoletta di giada conteneva le parole d'ordine della formazione delle trasmissioni del suono principale del monte Potala; questi erano i cosiddetti marchi di trasmissione. Finché Lin Ming avesse creato una formazione e avesse posto la tavoletta di giada al suo centro, allora avrebbe potuto comunicare con il monte Potala.


Questa tavoletta di giada era più importante delle vite di questi sei ricognitori. Normalmente, se l'unità non avesse avuto possibilità di fuggire da un pericolo, avrebbero subito distrutto la tavoletta di giada. Altrimenti i saggi avrebbero potuto usarla per captare i loro segnali e scoprire la posizione approssimativa del monte Potala. Questa tavoletta di giada era un pericolo incredibile per il monte Potala, ma la squadra doveva mantenere i contatti.


E adesso il capitano aveva passato la tavoletta di giada a Lin Ming.


Lin Ming si sporse in avanti e la tavoletta di giada volò nelle sue mani come una freccia. Poi scattò e tornò nel palazzo di Primordius.


La fortezza nera iniziò a muoversi. Le potenti formazioni vorticarono rapidamente mentre il palazzo squarciò silenziosamente il vuoto, sprofondando in una tempesta spaziale e svanendo dalla vista.


I sei ricognitori umani rimasero sbigottiti sul posto, spalancarono e batterono gli occhi. Senza dubbio questa persona misteriosa era andata a cercare Xiao Moxian. All'inizio avevano pensato di poterlo invitare a venire nel monte Potala come onorato ospite.


"Questo... cosa facciamo?"


Disse stordito un esploratore. La comparsa di questa persona misteriosa nella galassia del Drago Nascosto e la distruzione della seconda e della terza legione presto avrebbero scatenato un enorme trambusto. Allo stesso tempo, avrebbe influenzato drasticamente la guerra tra l'umanità e i saggi!


Il capitano deglutì, il suo sguardo era acceso.


"Ormai abbiamo dato la tavoletta alla persona misteriosa. Possiamo solo tornare nel monte Potala e riferire personalmente ciò che abbiamo saputo!"


Il capitano fece un cenno e i sei volarono nel vuoto, volando rapidamente nella direzione opposta a dov'era scomparso Lin Ming.


Mentre volavano, la sola donna nella squadra chiese: "Capo, questa persona ha un rapporto significativo con l'Empirea Fata Demoniaca. Non posso che pensare ad una certa persona..."


"Continua!" Disse semplicemente il capitano. In realtà anche lui aveva fatto questa ipotesi. Lasciò che la sua sottoposta parlasse per confermare la sua intuizione.


"Credo che perfino nei 33 Cieli, ci sarebbero poche persone che avrebbero così a cuore l'Empirea Fata Demoniaca. Dopo averne esclusa una dopo l'altra, rimane solo una possibilità, la possibilità più assurda di tutte!"


"Lo so." Il capitano fece un respiro profondo, il suo sangue ribolliva.


Sì, tutti i segni puntavano verso una verità impossibile. Oltre 6000 anni fa, solo allo stadio di Sacro lord, una persona che aveva stravolto i 33 Cieli e aveva quasi contato solo sulle sue forze per trovare una via di fuga per l'umanità; quella figura leggendaria non era morta.


Finalmente... era tornato!
                                


                                



