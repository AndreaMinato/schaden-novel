---
weight: 2037
title: Capitolo 2037 – La Notte Inquieta
pubDate: 2025-12-15T08:37:10.489Z
tags:
    - mw
---


<em>Capitolo regolare,
5 capitoli in coda (5 Paolo), 0/5
-Schadenfreude</em>


La galassia del Drago Nascosto, in una nebulosa grigio scuro.


Un palazzo nero fluttuava lentamente. Attorno ad esso volavano diverse decine di navi spirituali.


C'erano innumerevoli nebulose del genere nella galassia del Drago Nascosto. Combinate alle varie formazioni di occultamento, era uno dei più grandi vantaggi dal punto di vista ambientale che l'umanità aveva sfruttato per sopravvivere in questi ultimi anni.


Tuttavia potevano solo sfruttarlo per temporeggiare. Come dicevano i saggi: erano solo una flebile forma di vita che continuava a resistere inutilmente.


Quando i saggi avessero fatto una ricerca a tappeto, le aree nascoste si sarebbero ridotte lentamente. Ne sarebbe seguito un massacro.


I saggi definivano questo metodo di ricerca con il termine "caccia". Cercavano un obiettivo, poi gli davano la caccia e lo uccidevano, come un cacciatore con la preda. E il risultato era uguale a quello di una caccia, non c'era la minima suspence. Raramente il cacciatore sarebbe stato ferito dalla sua preda.


Ora gli umani nella galassia del Drago Nascosto era in questa situazione, era in una posizione precaria.


Nell'area sorvegliata, nel palazzo oscuro centrale, nella stanza più alta...


Questa sala era estremamente grande, ma il suo mobilio era sorprendentemente semplice. C'era un tavolo d'ossidiana ottagonale, due sedie pesanti e robuste e anche una libreria in legno vicino. Questa libreria era piena di spessi antichi libri dalle lingue incredibilmente antiche. Pochi sarebbero riusciti a capire il contenuto di questi volumi. Davanti alla libreria c'era un letto ampio dalle coperte grigio pallido e sotto c'era un tappeto di velluto nero.


Le pareti della stanza non erano state alterate molto, ma avevano mantenuto la tinta originale e l'asprezza del materiale metallico con cui erano state costruite. Solo guardarle dava una sensazione un po' opprimente e avvilente.


Dopo un po' di tempo, la porta della stanza si aprì ed entrò una donna. Indossava un semplice abito nero e il suo viso era magro e pallido.


Era Xiao Moxian, la proprietaria di questa stanza.


La camera era mortalmente silenziosa. I suoi passi gentili riecheggiavano nella stanza.


Arrivò lentamente di fronte al tavolo di ossidiana e si sedette. Il suo aspetto splendido ed etereo sembrava fuori posto in una stanza così cupa e grigia.


Non accese una candela, rimase a meditare in questo ambiente cupo, seduta da sola. Poi tirò fuori un cristallo del sole viola e lo posò su un piccolo disco di una formazione, attivandola.


In un lampo, un vasto e splendido cielo stellato si accese di fronte a lei.


Era una mappa stellare dei dieci miliardi di chilometri attorno.


In realtà questo diagramma era già impresso nella memoria di Xiao Moxian. Si ricordava bene di ogni stella, ogni pianeta e ogni corpo celeste, inclusi perfino gli asteroidi un po' più grandi. Chiuse gli occhi, ripensando a questa mappa. Ogni giorno sarebbe venuta qui e avrebbe trascorso due ore a rivedere questo diagramma.


Sapeva che non poteva rimanere nascosta in questa regione ancora a lungo; l'area di ricerca del Sacro Figlio di Zaohua si era già ridotta ad una piccola regione e non era più possibile spostarsi. Questo perché, una volta che avessero spostato la sua base, avrebbero lasciato indizi e tracce della loro presenza. Allora avrebbero ancora più rischi.


Erano sempre più a corto di tempo. Xiao Moxian non poté che iniziare a considerare il peggior risultato possibile. Iniziò a pensare alle innumerevoli conseguenze di uno scontro con il Sacro Figlio di Zaohua...


Anche se era una battaglia che avrebbe perso inevitabilmente, non sarebbe rimasta con le mani in mano ad aspettare la morte. Fino all'ultimo avrebbe cercato di fare scappare più persone possibile, facendole fuggire da questa catastrofe!


Naturalmente fare scappare tutti era impossibile. Dovevano rimanere indietro delle persone a temporeggiare e sarebbero stati dei sacrifici.


Quante persone lasciare indietro, quante mandare via, che tattiche usare, erano tutti aspetti che Xiao Moxian doveva considerare.


Tuttavia, non importava che piani avesse fatto, in quanto capo di questa organizzazione e individuo più forte, sarebbe dovuta rimanere.


Il gruppo di sacrifici coraggiosi avrebbero avuto bisogno di un capo e poteva essere solo lei a farlo.


Ma se possibile, sperava che suo figlio Lin Huang sarebbe riuscito a scappare da questo territorio stellare e ad andarsene sano e salvo.


Era la continuazione della sua vita e di quella di Lin Ming, e anche la futura speranza dell'umanità.


Pensando a suo figlio, Xiao Moxian sospirò gentilmente. Non poté che ripensare a Lin Ming. Un po' di tristezza emerse nel suo sguardo velato. Se Lin Ming fosse ancora vivo, cosa avrebbe fatto?


Toccò silenziosamente il diagramma stellare, la tenda della notte cadeva gradualmente sul palazzo oscuro. Questa nebulosa e il sole a cui roteava attorno iniziarono a sprofondare lentamente nell'ombra. Xiao Moxian si alzò e si preparò una teiera di tè della foschia limpida. Questo tipo di tè era infuso usando fiori della foschia limpida di 10.000 anni ed era fragrante e dolce, capace di nutrire lo spirito. L'aiutava anche a mantenere la lucidità.


In effetti non si era riposata da molto, molto tempo.


Prese due tazze di cristallo viola. Se ne versò una per sé e spinse l'altra davanti.


Poi tornò a riflettere. C'erano molte questioni che doveva considerare. Ad esempio le loro riserve di cristalli del sole viola stavano calando precipitosamente. Per mantenere le formazioni di occultamento che nascondevano la loro base, dovevano consumare un'enorme quantità di cristalli del sole viola. Mentre la loro sfera d'azione continuava a rimpicciolire, era diventato sempre più difficile estrarre questi cristalli.


Doveva trovare una soluzione a questo problema, altrimenti la grande formazione della base sarebbe durata meno di un anno. Se non avessero preso provvedimenti fino ad allora, sarebbero stati scoperti facilmente dal Sacro Figlio di Zaohua.


Ogni tanto Xiao Moxian avrebbe sollevato la tazza e avrebbe bevuto un sorso.


Finì lentamente il tè della foschia limpida. La tazza davanti a lei rimase immobile, come se qualcuno avesse dovuto sedersi lì, ma quella persona se ne fosse andata, lasciando solo il suo posto e la tazza.


Questa era una delle abitudini di Xiao Moxian. In questi anni in cui aveva vissuta da sola, ma dalla prospettiva di un estraneo sembrava che ci fossero due persone qui.


Il tempo passò lentamente e il tè caldo si raffreddò. Xiao Moxian rimase assorta nei suoi pensieri.


Due ore dopo spense il diagramma stellare e scosse la testa. Mise da parte il problema temporaneamente e iniziò a meditare.


Xiao Moxian rimase seduta da sola, la notte prima della tempesta stava passando silenziosamente.


Tuttavia era destinata a non trascorrerla in tranquillità, nel profondo della notte mentre stava meditando, un marchio di trasmissione grigio si accese, le stavano riferendo informazioni urgenti.


Quando osservò la tavoletta di trasmissione del suono che brillava costantemente nella notte, Xiao Moxian si accigliò. Per lei questo bagliore era come l'occhio di un demone che l'assillava costantemente, in questi ultimi anni, erano arrivate quasi sempre cattive notizie.


Ad esempio dei dati su come il Sacro Figlio di Zaohua si stava avvicinando sempre di più o di come non rimanevano pietre d'energia.


Aspetto ancora peggiore, un'unità di ricognizione del Palazzo della Fata Demoniaca era stata catturata dal Sacro Figlio di Zaohua. Per preservare i loro segreti e sapendo che non c'erano possibilità di scappare, avevano deciso di prendere delle pillole spirituali velenosi che avevano preparato in anticipo per suicidarsi.


Era un veleno estremamente tirannico, solo un Grande Re del Mondo poteva raffinarlo e poteva funzionare solo con guerriero allo stadio del Re del Mondo o ad un grado inferiore.


Una volta che la vittima assumeva una pillola spirituale velenosa, sarebbe morta in pochi secondi. Non solo, il veleno avrebbe distrutto il mare spirituale, facendo sì che il nemico non potesse scoprire nulla di prezioso esaminandolo.


In altre parole, era un tipo di veleno che avrebbe disintegrato lo spirito.


Era un modo miserabile di morire, ma Xiao Moxian non aveva avuto altra scelta se non preparare una pillola del genere per ogni ricognitore. Quando gli alchimisti del palazzo della Fata Demoniaca avevano preparato un'altra serie di questi medicinali e glieli avevano consegnati, aveva avuto la sensazione che pesassero quanto montagne e fiumi.


In particolare, le espressioni sicure e leali dei suoi esploratori le avevano infilzato il cuore come delle sciabole.


Tuttavia non poteva fare altro. Era la sola scelta che potevano fare visto che erano troppo deboli.


Scosse la testa e cercò di non pensarci. Lasciò la stanza e si diresse verso la grande formazione di trasmissione del suono.


La formazione di trasmissione del suono del palazzo della Fata Demoniaca era situata vicino alla stanza di Xiao Moxian. In quel momento, diverse figure principali del suo palazzo stavano già circondando i confini della formazione.


Quando Xiao Moxian arrivò, un giovane fu sul punto di dire qualcosa, ma si trattenne.


"Cosa succede?"


Xiao Moxian si accigliò vedendo l'espressione del giovane. Questo guerriero si chiamava Tao An ed era nato dopo che era scoppiata la grande calamità. Era stato uno dei seguaci fedeli di Xiao Moxian e ora faceva parte della colonna portante del palazzo della Fata Demoniaca.


Dalla sua espressione sembrava che avesse difficoltà a parlare e così Xiao Moxian si rese conto che era arrivata una pessima notizia.


"Parlate, non c'è bisogno di esitare. Il peggio che può accadere è che il Sacro figlio di Zaohua ci abbia già trovato."


Disse con calma Xiao Moxian. Tao An si irrigidì per un momento. Guardò le altre figure principali del palazzo della Fata Demoniaca e disse: "Signorina... c'è stato un problema nel pianeta Nuovo Ming..."


Le poche parole di Tao An colpirono duramente Xiao Moxian!


Il pianeta Nuovo Ming era l'unico mondo che Xiao Moxian aveva stabilito nella galassia del Drago Nascosto.


Decine di miliardi di persone vivevano lì. Era la gente che era migrata lentamente da altri territori stellari negli ultimi 200-300 anni ed erano i sudditi leali di Xiao Moxian.


Xiao Moxian amava profondamente queste persone. Quando i saggi avevano invaso la galassia del Drago Nascosto, aveva giurato che avrebbe protetto la sua gente, così che potesse vivere in prosperità pieni di figli e speranza. Ma visto che il Sacro Figlio di Zaohua continuava ad accerchiarli, Xiao Moxian alla fine non era riuscita a rimanere nel pianeta Nuovo Ming. Non aveva avuto altra scelta se non andarsene.


Altrimenti non solo sarebbe stata catturata, ma il pianeta Nuovo Ming sarebbe stato distrutto tra le fiamme della guerra.


Era stata costretta ad andarsene. Se il pianeta Nuovo Ming fosse stato scoperto dal Sacro Figlio di Zaohua, anche se la gente avrebbe sofferto, i saggi non avrebbero eseguito un genocidio su larga scala. Questo perché i comuni mortali dell'umanità erano insignificanti per i saggi e sarebbero stati invece più utili come schiavi.


Ma oggi, dall'espressione di Tao An, forse poteva non essere vero dopotutto!
                                


                                



