---
weight: 20380
title: Capitolo 2038 – Il Nostro Orgoglio
pubDate: 2025-12-15T08:37:10.489Z
tags:
    - mw
---


<em>Capitolo sponsorizzato, ringraziamo Paolo!
4 capitoli in coda (4 Paolo), 0/5
-Schadenfreude</em>


Il primo gruppo di persone si era trasferito nel pianeta Nuovo Ming solo qualche secolo fa. Nel fiume perpetuo della storia dell'umanità, questa piccola scintilla di tempo non era nemmeno degna di essere menzionata.


In questo periodo di tempo, la popolazione da miliardi era arrivata a decine di miliardi di persone. Tuttavia c'era ancora una quantità incalcolabile di terre selvagge che dovevano essere ancora colonizzate. L'umanità era riuscita ad occupare solo l'angolo più piccolo di questo mondo ed erano state fondate circa 100.000 città, sia piccole che grandi.


Il nome del pianeta derivava dalla nostalgia che provava Xiao Moxian.


Tutti in quel mondo sapevano della storia d'amore tra Lin Ming e Xiao Moxian. Parlavano con molta soddisfazione del duello nel grande banchetto della longevità dell'Imperatore dei Mostri.


Non importava quanto questa gente ascoltasse la storia di come aveva Lin Ming aveva sconfitto il Sacro Figlio di Zaohua, salvato Xiao Moxian e l'aveva liberata dalle catene delle razze dei demoni e dei mostri, non se ne annoiavano mai.


Per la gente del pianeta Nuovo Ming che aveva affrontato così tante difficoltà, questa era la storia che adorava di più.


Per la vasta maggioranza di questi nuovi colonizzatori, il motivo per cui avevano scelto di lasciare le loro terre natìe e seguire Xiao Moxian era proprio per via del rispetto e dell'amore nei suoi confronti, insieme alla venerazione e all'ammirazione per Lin Ming.


E dopo che si erano stabili nel pianeta Nuovo Ming, Xiao Moxian si era unita a loro con i suoi sudditi. Quando le città erano state costruite, aveva mangiato e vissuto con loro, vivendo in perfetta armonia.


Nella più grande città del pianeta Nuovo Ming, c'era una sacra montagna in cui c'era un palazzo commemorativo dedicato a Lin Ming. C'erano le statue di Lin Ming, Xiao Moxian e diverse altre persone.


Ogni anno, un enorme numero di fedeli sarebbero andati lì.


Diversi mesi fa, i saggi avevano scoperto il pianeta Nuovo Ming. Senza nessuno sforzo, avevano occupato quel mondo. Le decine di miliardi di persone che vivevano lì non potevano porre la minima minaccia agli eserciti dei saggi.


Dopo che i saggi avevano conquistato il pianeta Nuovo Ming, avevano subito cercato di cambiarne il nome.


Lo avevano chiamato pianeta dell'Avvento dei Saggi.


Ma ogni cittadino si era rifiutato di usarlo, così il Sacro Figlio di Zaohua aveva passato un ordine.


Era una disposizione che aveva reso un inferno le vite degli abitanti del pianeta Nuovo Ming.


In passato, quando i saggi avevano annesso un pianeta ai loro territori, l'avrebbero saccheggiato selvaggiamente uccidendo tutti i maestri umani. Gli unici rimasti sarebbero stati semplici lavoratori.


I pionieri saggi sarebbero rimasti a depredare l'ultimo briciolo di ricchezze rimaste.


Ma stavolta, dopo che il Sacro Figlio di Zaohua aveva conquistato il pianeta Nuovo Ming, non lo aveva fatto, aveva sdegnato di farlo ad essere più precisi.


Aveva passato l'ordine di depredare ogni granaio del pianeta e poi bloccare completamente tutte le 100.000 città, impedendo a chiunque di mettere un solo piede fuori.


I residenti del pianeta Nuovo Ming erano per lo più gente comune nello stadio Xiantian o al di sotto di questo livello. Era impossibile per loro ignorare la fame, avevano bisogno di mangiare.


Dopo che i granai erano stati saccheggiati, la gente avrebbe potuto ottenere cibo solo dai terreni coltivati fuori dalle città o dalle bestie nelle terre selvagge.


Ma visto che il Sacro Figlio di Zaohua aveva sigillato ogni città, nessuno poteva uscire.


Ogni persona del pianeta Nuovo Ming poteva solo contare sulle ultime briciole di provviste rimaste in casa per sopravvivere.


E il Sacro Figlio di Zaohua non aveva intenzione di rimuovere l'assedio. Le sue intenzioni erano chiare; voleva fare morire di fame ogni persona nel pianeta Nuovo Ming.


Cosa sarebbe successo se un branco di persone affamate dagli occhi iniettati di sangue fosse stato rinchiuso in una piccola città?


Fame, morte, disperazione, tutto questo avrebbe stimolato la natura selvaggia e bestiale degli umani. Senza cibo, molte persone si sarebbero ridotte in bestie rabbiose, combattendo e uccidendo per l'ultimo rimasuglio di cibo. Alla fine ci sarebbero stati anche dei casi di cannibalismo.


Per il Sacro Figlio di Zaohua, era un esperimento estremamente interessante.


Questa era la punizione che aveva inflitto a questa misera gente comune. Dato che avevano cercato di resistere, voleva vedere per quanto tempo sarebbero riusciti a sopportare il tormento della fame.


E c'era un altro punto più importante, stava usando questo metodo per costringere Xiao Moxian ad uscire allo scoperto.


Era ben consapevole che Xiao Moxian era partita da tempo dal pianeta Nuovo Ming, ma doveva aver lasciato un informatore. Tutto quello che fosse successo qui sarebbe stato riferito a Xiao Moxian.


In tal caso, voleva vedere se avrebbe ignorato i suoi sudditi.


Agli occhi del Sacro Figlio di Zaohua, sarebbe stato incredibilmente stupido per Xiao Moxian tornare qui solo per qualche decina di miliardo di persone comuni sull'orlo della morte.


Ma era anche consapevole che esistevano persone così sciocche al mondo.


Anche se Xiao Moxian fosse stata più crudele di quanto si aspettasse, guardare morire di fame queste persone comuni non era niente di che per lui. Non era diverso da decine di miliardi di formiche che morivano per lui.


Il Sacro Figlio di Zaohua aveva già ristretto le ricerche a diverse grandi nebulose. Se Xiao Moxian non avesse potuto mantenere la calma e avesse voluto rompere l'assedio per salvare il pianeta Nuovo Ming, allora sarebbe stato il primo a scoprirlo.


Questo periodo di carestia era continuato per molto tempo nel pianeta Nuovo Ming. La persona responsabile nel gestire questo mondo era un diretto sottoposto del Sacro Figlio di Zaohua; l'Empireo Notte Eterna.


Notte Eterna era un individuo noto per la sua crudeltà che adorava il sangue e i massacri. Torturare la gente in questo modo era un lavoro perfetto per lui.


E in effetti, quando aveva ricevuto questi ordini, era stato estremamente entusiasta di seguirli.


Adorava sopratutto strappare lentamente la falsa facciata nobile di una razza ipocrita, facendola tornare alla sua natura primitiva e bestiale.


Ai suoi occhi, il pianeta Nuovo Ming non aveva nessuna storia, né un senso di unità. Erano passati solo diversi secoli da quando avevano colonizzato questo mondo, quanto potevano essere uniti?


Ma in realtà la situazione non era andata come desiderava.


Mentre il periodo di carestia continuava, ciò che rendeva scontento l'Empireo Notte Eterna era il fatto che non stavano avvenendo gli omicidi e i furti che si aspettava.


Questa gente comune, anche se era incredibilmente affamata, anche se viveva nelle città rinchiuse, anche se molti erano morti di fame o di stenti, continuava a resistere silenziosamente.


Sopportavano la fame, la mancanza di risorse e le pestilenze che devastavano le città. Passavano i loro giorni come cadaveri che camminavano.


Per preservare le forze, molti si sedevano a meditare tutto il giorno.


I coltivatori Houtian stavano usando questo tempo per coltivare. Volevano puntare il tutto per tutto in questo momento difficile e avanzare allo stadio Xiantian. Finché fossero arrivati allo stadio Xiantian sarebbero riusciti a contare sull'energia del cielo e della terra per nutrirsi, avrebbero avuto bisogno solo di pochissimo cibo...


Occasionalmente, pattuglie di saggi avrebbero fatto le spaccone e avrebbero preso e picchiato a sangue praticanti di arti marziali umani che non gradivano. Ma la gente del pianeta Nuovo Ming continuò a sopportare.


Non c'erano stati furti o episodi di cannibalismo, non c'erano nemmeno molti suicidi.


Sembrava che ci fosse un qualche ordine invisibile che conteneva le loro sofferenze, dando loro una strana tenacia mentre continuavano a sopravvivere con ostinazione...


Sembrava che stessero vivendo nel torpore, pieni di disperazione.


Ma l'Empireo Notte Eterna sapeva che era impossibile sopportare tutto questo per loro.


Scoprì che, nonostante la fame, alcuni scalavano ancora la montagna sacra per porgere i loro rispetti alle sculture di Xiao Moxian e di Lin Ming.


Questo provocò le ire dell'Empireo Notte Eterna.


Poteva distruggere facilmente il pianeta Nuovo Ming, però non voleva ucciderli, voleva spezzare i loro spiriti e conquistarli!


I saggi desideravano governare i 33 Cieli. Non desideravano annientare completamente tutte le altre razze, ma schiavizzarle e conquistarle!


Raggi di luce calarono dall'alto. Il palazzo commemorativo era stato distrutto.


Tutto ciò che rimaneva erano le statue di Lin Ming e di Xiao Moxian, fredde e solitarie. Era stata un'azione deliberata dell'Empireo Notte Eterna.


L'Empireo Notte Eterna diede un altro ordine. Fece aprire ai saggi i loro vasti depositi di cibo sopra la montagna sacra.


Grandi pezzi di carne furono cotti e furono preparate pentolate di riso.


Finché questi umani sofferenti fossero stati disposti ad entrare in questo palazzo commemorativo in rovina e sputare sulle statue di Lin Ming e di Xiao Moxian, allora avrebbero ricevuto una pentola di carne arrostita e dieci jin di riso fragrante.


Molti si precipitarono nella piazza in cima alla montagna sacra. Il profumo del riso e della carne li fece barcollare sul posto. Era un desiderio a cui non potevano resistere.


Ma quando seppero cosa avrebbero dovuto fare per ottenere questo cibo, si raggelarono.


Molti bambini sbavarono, ma furono trascinati indietro dagli adulti. Anche se questi ragazzini non erano altro che pelle ed ossa, anche se i più grandi stavano tremando per la fame, nessuno si fece avanti.


Questa piazza che poteva contenere 100.000 persone era mortalmente silenziosa. Nessuno andò di fronte alle statue e nessuno cercò di ottenere il cibo.


C'erano anziani con i visi scolpiti dalle intemperie, donne vestite di stracci, bambini emaciati...


Erano fermi come sculture di roccia, con espressioni intorpidite, era una scena indimenticabile. Sembrava che sarebbero rimasti fermi sul posto per sempre, finché non fossero morti.


Dietro i loro sguardi disperati, anche in questo mondo cupo e triste, rimaneva sempre un raggio di luce che illuminava la loro via.


Credevano con fermezza che i loro capi sarebbero tornati, che le loro truppe sarebbero tornate!


Queste persone provenivano dal pianeta Nuovo Ming. Erano sudditi dell'eroe più leggendario nella storia umana! Avevano il loro orgoglio. Potevano essere uccisi, oppressi dal gioco della forza assoluta. Ma non sarebbero strisciati, non sarebbero stati sconfitti, né conquistati!


Non avrebbero mangiato questo cibo. Questo era l'ultimo briciolo di orgoglio di una razza sull'orlo dell'estinzione!


L'Empireo Notte Eterna alla fine si infuriò. Aveva ricevuto ordine di torturare queste persone, così che Xiao Moxian rivelasse la sua presenza spinta dal panico.


Ora aveva perso la pazienza.


Dato che non poteva conquistare queste persone, le avrebbe semplicemente cancellate.


Diede un nuovo ordine. Ogni giorno avrebbe massacrato dieci milioni di persone, continuando finché il pianeta Nuovo Ming non fosse stato sterminato!


E la risposta che ricevette fu la stessa indifferenza e torpore. Non vide nemmeno molta paura negli occhi di questa gente comune spacciata.


"Avete davvero una forza di volontà così grande. Dato che volete morire, allora inizierò con te. L'informatore di Ji Xian'er è vicino? Guarda bene cosa succederà!"


L'Empireo Notte Eterna fece cenno ai suoi sottoposti di iniziare il massacro. Non si sarebbe degnato di uccidere questa gente comune lui stesso. Data la sua posizione così nobile, sarebbe stata una benedizione per questi uomini venire uccisi da lui.


Tuttavia, nel momento in cui mosse la mano, sentì arrivare una strana aura. Provò una sensazione inspiegabile. Senza avere il tempo di capire cosa fosse, sentì un brivido per la schiena. Impotente, spostò lo sguardo verso il basso e vide una lancia macchiata di sangue che sporgeva dal suo petto.


Il sangue sopra di essa era così rosso da essere accecante...
                                


                                



