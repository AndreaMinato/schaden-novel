---
weight: 20390
title: Capitolo 2039 – Alba
pubDate: 2025-12-15T08:37:10.489Z
tags:
    - mw
---


<em>Capitolo regolare,
4 capitoli in coda (4 Paolo), 0/5
-Schadenfreude</em>


L'Empireo Notte Eterna si girò incredulo. Dietro di lui c'era un uomo vestito di nero con un'espressione indifferente. Il suo sguardo sembrava contenere un intento omicida infernale.


Quest'uomo era Lin Ming.


Aveva già esplorato la galassia del Drago Nascosto per molto tempo. Se avesse voluto, avrebbe potuto attraversarla in un solo giorno.


Tuttavia, mentre passarci era facile, voler trovare qualcuno era fin troppo difficile. Trovare Xiao Moxian o il Sacro Figlio di Zaohua non sarebbe stato diverso dal cercare un ago in un pagliaio.


Fortunatamente Lin Ming possedeva il Cubo Magico. Dopo aver sconfitto la seconda e la terza legione dei saggi, Fata Loto Blu aveva catturato diversi praticanti di arti marziali così che Lin Ming potesse interrogarli.


Lin Ming aveva letto i ricordi di queste persone usando il Cubo Magico. In confronto ad una tecnica d'ispezione dell'anima, era un metodo cento volte più dettagliato. Inoltre in molte situazioni era estremamente difficile usare una tecnica che sondava l'anima con un Empireo e c'erano molti limiti.


Lin Ming aveva seguito gli indizi e aveva trovato altre fortezze dei saggi. Aveva impiegato dieci giorni per distruggerle tutte. Dopodiché aveva catturato altri saggi e ottenuto altre informazioni usando il Cubo Magico.


Lin Ming sarebbe risalito alla fonte di ogni frammento di informazione preziosa. Alla fine aveva trovato un marchio di trasmissione del suono in un'altra fortezza!


Questo marchio era stato camuffato come un'ordinaria tavoletta di giada, ma era riuscito a trovarlo facilmente grazie al Cubo Magico.


Usandola, Lin Ming era riuscito a rintracciare da dove provenivano le informazioni, cioè dal pianeta Nuovo MIng.


In realtà le coordinate del pianeta Nuovo Ming erano state cambiate.


Il monte Potala sapeva dove si trovava un tempo, ma visto che i saggi avevano cercato di nasconderlo dall'umanità e in particolare per impedire a Lin Ming di trovarlo facilmente, il Sacro Figlio di Zaohua aveva usato la grande forza della personificazione di Fame per spingere il pianeta Nuovo Ming in un'altra posizione.


Questa distanza non era troppo lontana dall'accerchiamento del Sacro Figlio di Zaohua. Era conveniente da gestire e anche facile da nascondere.


Così il Sacro Figlio di Zaohua avrebbe potuto torturare lentamente i cittadini di quel mondo e costringere Xiao Moxian a rivelarsi.


Il Sacro Figlio di Zaohua non temeva che Xiao Moxian non sapesse dove si trovava il pianeta, perché aveva lasciato chei suoi informatori lo sapessero.


Il Sacro Figlio di Zaohua avrebbe fatto di tutto per catturarla e sfogare la rabbia e l'odio che aveva provato per oltre 6000 anni. Inoltre poteva usarla per minacciare Lin Ming!


Chissà che reazione avrebbe avuto Lin Ming se Xiao Moxian fosse stata divorata dalla personificazione di Fame e poi il Sacro Figlio di Zaohua l'avesse usata per affrontarlo?


Questo avrebbe messo il Sacro Figlio di Zaohua in una posizione invincibile perché Lin Ming avrebbe avuto timore di ferire chi amava.


Questo era il piano finale del Sacro Figlio di Zaohua, aveva troppa paura di Lin Ming. Anche con la personificazione di Fame dalla sua parte, non si sentiva al sicuro. Così voleva catturare Xiao Moxian. Così avrebbe praticamente avuto in pugno il punto debole di Lin Ming e avrebbe potuto tormentarlo a morte.


Il Sacro Figlio di Zaohua non vedeva l'ora di catturare Xiao Moxian e poi di combattere contro Lin Ming. Voleva vedere che espressione piena d'odio avrebbe mostrato il suo nemico.


Solo così sarebbe riuscito a sfogare la furia che aveva provato per più di 6000 anni.


Tuttavia, anche se il Sacro Figlio di Zaohua aveva trovato un buon metodo per affrontare Lin Ming, aveva sottovalutato le sue capacità di radunare informazioni. In soli due mesi Lin Ming aveva scoperto la nuova posizione del pianeta.


Ma che peccato, Lin Ming non aveva trovato il Sacro Figlio di Zaohua lì. Comunque non era un grande problema.


Lin Ming sporse silenziosamente la mano e afferrò l'Empireo Notte Eterna per il collo.  Il saggio strabuzzò gli occhi mentre afferrava disperatamente la mano di Lin Ming, cercando di rompergli il polso.


Tuttavia il fisico di Lin Ming era troppo formidabile e la sua forza era terrificante. Nove stelle apparirono dietro di lui e strati di luce stellare caddero sul suo corpo. L'Empireo Notte Eterna era come un cane in trappola, incapace di liberarsi.


"Tu... tu..."


Mormorò con difficoltà l'Empireo Notte Eterna. Tutti gli altri saggi ora erano in pericolo. Quelli attorno a Lin Ming avevano espressioni scioccate e impaurite. Non potevano immaginarsi che tipo di persona potesse essere così assurdamente potente da potersi avvicinare all'Empireo Notte Eterna senza che se ne accorgesse e poi usare un solo colpo di lancia per trafiggere la sua essenza astrale protettiva. Dopotutto il fisico di un Empireo saggio sarebbe stato temprato per così tanto tempo che sarebbe stato duro come un tesoro da Empireo.


Quando la lancia era penetrata nel suo corpo, non aveva subìto un grande impatto. Questa era la prova che l'arma lo aveva tranciato facilmente come un coltello che tagliava del tofu.


<em>Crack!</em>


Con un forte crepitio, Lin Ming strinse la presa e gli spezzò il collo.


Un Empireo di livello inferiore era semplicemente troppo debole di fronte a lui.


Un Empireo saggio possedeva una vitalità estremamente tenace. Anche se il suo petto fosse stato trafitto o il suo collo fosse stato spezzato, sarebbe ancora sopravvissuto a stento.


Il saggio fissò l'uomo vestito di nero strabuzzando gli occhi come un pesce, non poteva più parlare.


Lin Ming fece un cenno noncurante e lanciò l'Empireo Notte Eterna nella piazza della montagna sacra, proprio di fronte alla sua statua e quella di Xiao Moxian.


Lin Ming aveva già sigillato tutta l'essenza astrale dell'Empireo Notte Eterna. Adesso era ancora più debole di un comune mortale.


Vedendo quell'Empireo saggio prima così crudele e insopportabilmente arrogante venire gettato a terra come un cane morto, tutti gli umani presenti rimasero scioccati. Chi era l'uomo nel cielo?


Anche se le persone in piazza erano per lo più comuni mortali, sapevano cos'era un Empireo. Quanto sarebbe stato potente qualcuno capace di uccidere un Empireo come se fosse una formica?


Forse nemmeno l'Imperatore Shakya, il secondo guerriero più potente dell'umanità, ci sarebbe riuscito!


"A tutte le persone sotto!" Lin Ming fluttuava sopra la montagna sacra, volando di fronte alla sua statua. Emanò l'aura di un sovrano per tutta la piazza, zittendo tutti quanti.


Ogni umano alzò lo sguardo e fissò con venerazione Lin Ming.


Per loro era come un dio disceso dal cielo.


Lin Ming indicò l'Empireo Notte Eterna tremante e disse: "Chiunque si avvicini e sputi su di lui riceverà una pentola di carne e dieci jin di riso."


Queste parole erano state dette con calma, ma riempì di fervore la gente comune!


Quasi desideravano divorarlo vivo e bere il sangue di questo Empireo, ora che potevano sputargli contro e ottenere anche cibo così lussuoso, stavano tutti ribollendo di entusiasmo!


Immediatamente questi uomini comuni avanzarono, volevano sputare sopra l'Empireo Notte Eterna. Per un po' la piazza che poteva contenere 100.000 persone precipitò nel caos.


"Non vi accalcate!"


Lin Ming aveva detto una semplice frase, ma le sue parole contenevano una magia calmante. Immediatamente la piazza di 100.000 persone divenne silenziosa.


Tutti si diressero verso la statua di Lin Ming ordinatamente. Poi sputarono contro l'Empireo Notte Eterna. Alcuni erano così arrabbiati che gli avrebbero dato un po' di pestoni per sfogare la rabbia.


Un vecchio che sembrava un mendicante sputò una scatarrata in faccia all'Empireo Notte Eterna.


Un bambino di sette od otto anni si abbassò i pantaloni e iniziò a pisciare sulla testa del saggio.


Quando mai un Empireo orgoglioso e altero sarebbe stato trattato in questo modo? Schiacciato a uomini comuni e umiliato selvaggiamente?


Lentamente l'Empireo Notte Eterna iniziò a soffocare sotto il tormento della disperazione e della vergogna. Con il collo spezzato e l'essenza astrale sigillata, non poteva suicidarsi troncandosi i meridiani. Anche muovere un dito era incredibilmente difficile.


Dopo che i comuni cittadini sputarono su di lui, si presero il loro cibo. I praticanti di arti marziali saggi responsabili delle scorte di cibo erano già spaventati a morte. Erano sbiancati e nessuno di loro osò fermare gli umani.


I comuni mortali afferrarono il riso fragrante e la carne cotta e iniziarono a mangiare e a bere a volontà. Dopo aver patito la fame per due mesi, avere a disposizione del cibo così delizioso era la più grande gioia per loro...


L'Empireo Notte Eterna invece era già sommerso nello sputo.


I diversi saggi si ritirarono impalliditi, cercando di scomparire tra la folla. Ma proprio quando stavano per riuscirci, Lin Ming si girò e disse freddamente: "Dove avete intenzione di andare?"


I diversi saggi si girarono e scapparono. Alcuni dei più intelligenti si precipitarono verso la gente comune con l'intenzione di usarla come ostaggio per minacciare Lin Ming.


Tuttavia non importava quanto ci provassero, non avrebbero potuto cambiare il loro fato.


Luci di lance nere sfrecciarono dalle dita di Lin Ming, sprofondando nei corpi di queste persone come dei dardi. I loro corpi esplosero e i loro meridiani scoppiarono.


Poi si accasciarono a terra, il loro sangue fresco scorreva a fiotti.


Quando la gente comune li vide morire così violentemente e miserabilmente, iniziarono ad esultare.


Anche le giovani timide non temevano più questi cadaveri miserabili.


Vedendo questo, Lin Ming sorrise di cuore. Volò lentamente nel cielo. Il pianeta Nuovo Ming aveva ancora diverse migliaia di seguaci saggi in circolazione e voleva annientarli tutti, permettendo alla gente di questo mondo di tornare alla sua tranquillità.


Quando Lin Ming si allontanò volando, molti si inginocchiarono a venerarlo. Le loro espressioni erano piene di ammirazione mentre lo lodavano.


Si inginocchiarono a terra per molto tempo senza alzarsi. Un bambino di 11-12 anni tirò la manica di suo padre e disse con un po' di esitazione: "Padre, quella persona forte e coraggiosa di prima, non... sembra un po' come questa statua?"


La voce giovane e ingenua risuonò particolarmente nella piazza silenziosa. Quando la gente la sentì, rimase stordita.


Lo sembrava?


Per qualche motivo in effetti quell'uomo assochilometriva particolarmente alla scultura...


Tutti si scambiarono delle occhiate, senza parole. Ma non importava chi fosse quell'uomo vestito di nero, di una cosa erano sicuri, questo periodo buio finalmente era passato. Quel raggio di speranza che aveva illuminato la loro via era diventato un'alba brillante!


Nella piazza silenziosa, alcune persone iniziarono a piangere. Una giovane dai vestiti laceri non riuscì a contenere l'emozione e rivoli di lacrime iniziarono a rigarle il viso. Alla fine si inginocchiò a terra e si coprì le mani mentre piangeva per sfogare tutta la sua amarezza.


Mariti e mogli si abbracciavano piangenti. Anche mentre si asciugavano le lacrime, ne sarebbero cadute altre dai loro occhi.


Un uomo strinse i pugni e ruggì al cielo...


Quel giorno, per tutto il pianeta Nuovo Ming, folle di persone persero la compostezza. Corsero per le strade esultando, dicendo a tutti che i guerrieri dell'umanità erano tornati!


Avevano sopportato così tante prove e tribolazioni, e ora questo momento finalmente era giunto alla fine!


Le lacrime scorrevano, grida di entusiasmo risuonavano nel cielo.


Dopo aver sperimentato grandi tribolazioni e morte, una volta ritrovata la libertà, nessuno riusciva a mantenere la calma.


In particolare quando la gente alzava lo sguardo per osservare il Palazzo Celeste dei saggi distrutto, iniziò a gridare, le loro emozioni eruttavano come vulcani dopo che erano state represse per così tanto tempo.


"Viva l'umanità!"


Gridò qualcuno. Sempre più persone si unirono a lui finché non diventarono un coro che esplose per tutte le 100.000 città del pianeta Nuovo Ming, le loro voci riecheggiavano all'orizzonte!


In quel momento tutti i loro cuori erano connessi.


E tra la folla gioiosa, nessuno notò una mendicante che si precipitò frettolosamente in un vicolo.


Entrò in una stanza misera e povera. Poi aprì una formazione di occultamento, rivelando una camera nascosta...


In questa camera, posò una tavoletta di giada al centro di una formazione di trasmissione del suono. Quando lo fece, il suo battito cardiaco accelerò e il suo viso arrossì. Era chiaro che stesse tremando dall'entusiasmo.


Doveva riferire tutto quello che era successo nel pianeta Nuovo Ming, inclusa l'immagine dell'uomo misterioso vestito di nero.


Questa donna era l'informatrice che Xiao Moxian aveva lasciato nel pianeta Nuovo Ming.


Era sicura che la comparsa improvvisa di questo esperto avrebbe reso molto contenta l'Empirea Fata Demoniaca...
                                


                                



