---
title: Capitolo 2040 – Voce
pubDate: 2025-12-15T08:37:10.489Z
tags:
    - mw
---


<em>Capitolo regolare,
4 capitoli in coda (4 Paolo), 0/5
-Schadenfreude</em>


In una nebulosa oscura della galassia del Drago Nascosto.


Xiao Moxian era di fronte ad uno specchio di bronzo, si rassettava in silenzio l'uniforme militare. In quel momento la porta della sua stanza si aprì ed entrò una donna vestita di rosso:


"Sorella Xian'er."


Xiao Moxian si girò e vide Mu Qianyu.


Strinse le labbra come se fosse sul punto di parlare, ma alla fine non seppe da dove iniziare. Si girò silenziosamente e iniziò a pettinarsi i lunghi capelli.


"Hai deciso di andare nel pianeta Nuovo Ming?"


Chiese Mu Qianyu, piena di emozioni contrastanti. La sua voce era piena di tristezza. In questi ultimi anni Xiao Moxian si era fatta carico di fin troppe responsabilità.


Xiao Moxian scosse la testa con amarezza.


"Anche se lo definiamo un ritorno nel pianeta Nuovo Ming, in realtà sarà uno scontro finale con il Sacro Figlio di Zaohua... quando andremo nel pianeta Nuovo Ming e attraverseremo il blocco spaziale, il Sacro Figlio di Zaohua lo percepirà. Sicuramente sarà in agguato vicino. Grazie alla personificazione di Fame al suo fianco, sarà molto più veloce di noi. Inevitabilmente diventerà un massacro all'ultimo sangue. Non... non riusciremo a raggiungere il pianeta Nuovo Ming."


Xiao Moxian era ben consapevole del piano nemico. In effetti non poteva essere nemmeno definito un piano, ma un metodo goffo per costringerla ad uscire allo scoperto.


Ma Xiao Moxian non poteva ignorarlo. Anche se avesse voltato alle spalle alla sua gente, la battaglia contro il Sacro Figlio di Zaohua era inevitabile.


In tal caso, tanto valeva lanciare un attacco di sua iniziativa.


Morire orgogliosamente e in modo eroico in battaglia sarebbe stato meglio che essere messi lentamente all'angolo e venire inseguiti come una preda. Durante questo scontro finale, sicuramente il sangue avrebbe macchiato lo spazio stellato. Per lei, il miglior risultato possibile era sacrificarsi per ferire gravemente il Sacro Figlio di Zaohua, così che i suoi sottoposti avessero la possibilità di scappare.


L'atmosfera nella stanza divenne pesante e solenne. Mu Qianyu raccolse e separò i lunghi capelli neri di Xiao Moxian, pettinandoli. I suoi movimenti erano lenti e meticolosi.


In questi ultimi anni, Mu Qianyu l'aveva aiutata a pettinarsi i capelli più di una volta. Provava molto affetto per Xiao Moxian. Da quando Mu Qianxue se n'era andata, era stata Xiao Moxian a tenere il controllo della situazione.


Ma a causa dei limiti della sua forza, Mu Qianyu poteva fare ben poco per lei.


"Sorella maggiore, non puoi andare. Rimani qui con la sorella maggiore Xingxuan. Dopo il nostro scontro con il Sacro Figlio di Zaohua, non importa quale sarà il risultato, non continuerà a cercarvi in questa nebulosa."


Le mani di Mu Qianyu si irrigidirono.


Mu Qianyu si morse le labbra, non sapeva cosa dire. Non voleva rimanere, ma cosa sarebbe cambiato se l'avesse accompagnata? Sarebbe solo morta invano e, se fosse caduta nelle mani del Sacro Figlio di Zaohua, le conseguenze sarebbero state inimmaginabili.


Se fosse accaduto qualcosa di irreparabile, non avrebbe avuto la faccia di guardare Lin Ming nell'aldilà.


Xiao Moxian aveva già intuito i suoi pensieri. La prese per mano e mostrò un sorriso pieno di significato. Mu Qianyu non poté trattenersi e le lacrime iniziarono a rigare le sue guance.


Forse sarebbe stata l'ultima volta che avrebbe potuto aiutarla a pettinarsi. Una volta che fosse finito tutto, Xiao Moxian e Lin Ming avrebbero avuto bisogno di qualcuno per porgere rispetto e occuparsi delle loro lapidi...


Mu Qianyu si coprì la bocca, le lacrime scorrevano silenziosamente. In quel momento Lin Huang aprì la porta ed entrò: "Madre, la zia Mu..."


Mu Qianyu si asciugò velocemente le lacrime: "Ah, è venuto anche Huang'er."


"Mm." Lin Huang intuì cos'era successo vedendo le guance bagnate di Mu Qianyu, ma non disse nulla.


In questi ultimi anni era già arrivato ad un passo dallo stadio di Empireo. Il Lord Distruttore Celeste gli aveva consigliato di non avanzare di livello frettolosamente, ma visto che i saggi avevano invaso l'universo selvaggio, Lin Huang non poteva permettersi di aspettare. Era arrivato ad un passo dallo stadio di Empireo circa 500 anni in anticipo, ma anche se l'aveva fatto, non era riuscito a cambiare nulla.


Aveva la forza combattiva di un Empireo e non era considerato debole in questa categoria, ma di fronte al Sacro Figlio di Zaohua sarebbe stato un piccolo sasso bianco in confronto alla luna; il divario tra di loro era troppo vasto.


Con la personificazione di Fame al suo fianco, il Sacro Figlio di Zaohua era troppo, troppo potente, così forte che nessun umano a parte l'Empirea Sogno Divino avrebbe potuto batterlo. Nemmeno l'Imperatore Shakya poteva riuscirci.


"Huang'er, perché mi hai cercato?" Xiao Moxian notò che Lin Huang stava tenendo un disco di trasmissione del suono. Naturalmente erano informazioni appena ricevute.


Xiao Moxian rimase impassibile, che cosa poteva accadere di peggio ormai?


"Sembra che ci sia stato un evento inaspettato, sono urgenti notizie mandate dal pianeta Nuovo Ming..."


Lin Huang sistemò il disco sul tavolo. Dopo averci posato un cristallo del sole viola, il disco mostrò una proiezione.


Le immagini erano un po' confuse e caotiche all'inizio. C'erano grandi folle di persone entusiaste che mangiava cibo con gioia. Questi granelli che i praticanti di arti marziali sdegnavano in realtà sembravano la prelibatezza più adorata dai mortali.


Vedendo questo, Xiao Moxian e Mu Qianyu rimasero sbalordite.


Queste proiezioni erano tutte scene di gente esultante. I cittadini prima sofferenti e affamati stavano picchiando i saggi. Videro perfino qualcuno di morto a terra, sommerso di sputi. Questa persona era qualcuno che era stato menzionato nei rapporti precedenti, l'Empireo Notte Eterna, il sovrano del pianeta Nuovo Ming!


"Questo..."


Xiao Moxian mostrò un'espressione piena di incredulità. Un Empireo era finito in condizioni così miserabili da annegare negli sputi dei comuni mortali?


Xiao Moxian pensò subito che fosse stata opera dell'Imperatore Shakya o dell'Empirea Sogno Divino.


Ma presto la spiegazione nel rapporto la smentì. Secondo l'informatrice di Xiao Moxian, era stato un uomo dalle origini misteriose mai visto prima a salvare il pianeta Nuovo Ming.


Indossava un abito nero e teneva una lancia. Era orgoglioso e alto, la sua forza era terrificante.


Il disco della formazione colse vagamente l'immagine di quest'uomo.


Brandiva una lancia nera. Distruggeva facilmente i palazzi celesti sopra il pianeta e le statue del Sacro Figlio di Zaohua, come se stesse abbattendo sculture di sabbia.


E quando lo vide, Xiao Moxian non riuscì più a distogliere lo sguardo da lui.


"Fermala!"


Xiao Moxian quasi gridò, la sua voce era piena di entusiasmo. Lin Huang era sbigottito; raramente sua madre perdeva così la compostezza.


"Cosa succede?"


Lin Huang non sapeva cosa stesse succedendo, ma fermò comunque la proiezione.


Le immagini registrate nel disco non erano troppo chiare, stavano filmando da una distanza troppo grande. Avevano registrato solo metà del viso sfocato dell'uomo e, vista la velocità della sua lancia, era impossibile vederlo chiaramente.


Questa registrazione era il massimo che si poteva fare con i mezzi disponibili.


Gli occhi di Xiao Moxian brillarono mentre fissava quell'uomo. Anche Mu Qianyu era stordita. Per un po' nessuno seppe cosa dire. Tutto ciò che sentiva lei fu il suo battito cardiaco che accelerava, come se avesse perso e ritrovato la cosa più importante della sua vita.


Questo portamento, quell'aura, quella lancia nera, era tutto impresso profondamente nel suo cuore. Anche se era passato così tanto tempo, anche se aveva cambiato aspetto, c'erano molti aspetti che non si potevano cambiare.


Xiao Moxian e Mu Qianyu si scambiarono un'occhiata. In realtà non potevano essere sicuri di ciò che stavano vedendo. Tuttavia avevano condiviso un letto con quella persona, passato le notti, superato battaglie all'ultimo sangue con quella persona e avevano formato una profonda connessione con lui. Era una sensazione inspiegabile, un intuito radicato nei loro spiriti.


Tuttavia, data la loro situazione disperata, colte da forti emozioni di nostalgia, questa sensazione era più che sufficiente ad entusiasmarle!


"Vai a chiamare zia Qin."


Disse Xiao Moxian con voce tremante. Lin Huang annuì.


Un momento dopo, Qin Xingxuan apparì nella stanza di Xiao Moxian. Aveva portato la sorellina di Lin Ming, Lin Xiaoge, con sé.


"Cosa succede?"


Qin Xingxuan e Lin Xiaoge guardarono la proiezione del disco. Quando videro l'uomo con la lancia, mostrarono sguardi confusi.


"È lui..."


Qin Xingxuan si coprì piano la bocca. 


"Aspettiamo un momento prima di dirlo."


Xiao Moxian fece un respiro profondo e si calmò. Slegò la fascia attorno al suo collo e tirò fuori un'antica collana dall'aspetto semplice.


Era il Collegamento Spirituale delle Mille chilometri!


Questa era l'ultima volta che avrebbe potuto usarlo. Questa collana aveva registrato il marchio spirituale di Lin Ming. Se Xiao Moxian avesse attivato la formazione nella collana, avrebbe potuto usarla per cercare Lin Ming. Finché fossero stati nello stesso Cielo, avrebbe potuto usarla per contattarlo. Naturalmente questo solo se fosse stato ancora vivo.


Vedendo il Collegamento Spirituale delle Mille chilometri, Mu Qianyu trattenne il respiro. Temeva che fosse solo un'illusione.


Avevano una sola possibilità. Non voleva perdere le speranze, avrebbe preferito morire.


Vedendo il Collegamento Spirituale delle Mille chilometri, le labbra secche di Lin Huang fremettero. Sapeva della funzione dell'artefatto. In tutti questi anni, sua madre aveva trattato questa collana come il suo tesoro più prezioso. Quando pensò alla risposta di sua madre e della zia Mu, pensò ad una possibilità...


Quando se ne rese conto, il suo battito cardiaco iniziò ad accelerare.


Allo stesso tempo, Qin Xingxuan e Lin Xiaoge mostrarono reazioni simili.


Xiao Moxian posò con le dita tremanti  l'artefatto sul tavolo di ossidiana. I suoi movimenti erano lenti, come se temesse che un gesto improvviso l'avrebbe destata da questo sogno.


Xiao Moxian iniettò con cautela la sua energia nel Collegamento Spirituale delle Mille chilometri.


Le luci delle candele nella stanza ondeggiavano gentilmente. L'artefatto brillò lievemente.


Il Collegamento Spirituale delle Mille chilometri aveva registrato i marchi spirituali sia di Xiao Moxian che di Lin Ming. Solo Xiao Moxian poteva attivarlo.


Allo stesso tempo, sentì il cuore in gola. Aveva paura, temeva che fosse solo un'illusione. Temeva che la formazione dell'artefatto sarebbe crollata all'improvviso. Aveva paura che avvenisse ogni tipo di incidente.


Mentre erano tutti emozionati, quasi disperati, quella semplice collana, come se si fosse destata da un sogno durato per quasi sette millenni, iniziò ad emettere lentamente una voce vaga e persa da tempo...
                                


                                



