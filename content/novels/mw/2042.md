---
weight: 20420
title: Capitolo 2042 – Connessione di Sangue
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Paolo!
4 capitoli in coda (2 Paolo + 2 Fabio), 0/5
-Schadenfreude</em>


Subito dopo che Xiao Moxian volò verso l'alto, anche Mu Qianyu, Qin Xingxuan e Lin Xiaoge si diressero verso il palazzo di Primordius.


Sopra le mura del palazzo, le donne guardarono Lin Ming piangendo.


Si gettarono tra le sue braccia. Lui le strinse forte. In quel momento, ogni tribolazione, torto, dolore e tristezza che avevano sofferto furono bruciati da questo momento di felicità.


Nessuno disse nulla perché non c'era bisogno di parole. I loro cuori erano diventati tutt'uno e potevano sentire chiaramente i sentimenti che provavano a vicenda..


Xiao Moxian, Mu Qianyu e Qin Xingxuan erano come pesci mentre Lin Ming era la loro acqua. Le loro vite erano intrecciate, erano impossibili da separare!


Lin Ming le abbracciò per molto tempo prima di separarsi lentamente da loro. Asciugò con cautela le lacrime sul viso di ogni donna e disse piano: "Avete sofferto molto..."


Furono versate altre lacrime. Mu Qianyu disse: "In questi ultimi anni ci ha sostenuto la sorellina Xian'er."


"Mm, capisco."


Lin Ming accarezzò gentilmente la guancia di Xiao Moxian. Aveva abbandonato la sua razza per seguirlo, ma poco dopo era scomparso e tutti avevano pensato che fosse morto. Così Xiao Moxian e il suo bambino non ancora nato erano arrivati nell'universo selvaggio senza di lui. Ci si poteva immaginare quanto fosse stata sotto pressione nella landa selvaggia sotto lo sguardo bramoso dei saggi.


L'immagine di quella giovane innocente e stranamente eccentrica era ancora vivida nel cuore di Lin Ming. La Xiao Moxian di allora era sempre stata piena di gioia.


Passo dopo passo, era arrivata dov'era oggi. Da una ragazza ingenua era diventata un'Empirea dell'umanità responsabile delle vite di diverse decine di miliardi di sudditi, sostenendo il fato della razza umana. Una trasformazione così graduale gli fece provare ancora più amore per lei.


Lin Ming la prese per mano e la abbracciò forte. Le baciò gentilmente la fronte e poi si piegò per sussurrare nel suo orecchio: "Come me qui, andrà tutto bene."


Xiao Moxian si sentì dolore il cuore sentendo queste parole. Si riempì di emozioni tumultuose.


Sì. Non importava in che situazione fosse, quanto sarebbero state ardue le loro difficoltà, finché fosse stato qui avrebbe usato le sue ampie spalle per reggere il loro mondo.


In passato, nella Strada Asura, lei e Lin Ming avevano resistito all'inseguimento di Tian Mingzi...


Dopo essere tornati dalla Strada Asura, aveva dovuto fronteggiare la sua gravidanza inaspettata, la proposta di matrimonio del Sacro Figlio di Zaohua e l'ira dell'Empireo Genesi Diabolica...


Inoltre, quando la grande calamità dell'umanità era scoppiata prima del tempo e quando quasi tutti gli Empirei si stavano disperando...


Era stato lui ad affrontare tutto questo senza voltare loro le spalle, che aveva fronteggiato tutto questo senza esitare. Davanti a loro, si era fatto carico silenziosamente di questa responsabilità, superando difficoltà inimmaginabili e tribolazioni per poi creare finalmente un miracolo.


Più volte aveva reso possibile l'impossibile, scrivendo la sua leggenda.


Era un uomo in cui poteva riporre la totale fiducia.


Xiao Moxian sapeva che non avrebbe mai potuto lasciarlo. Ogni pollice della sua carne, ogni goccia del suo sangue, tutta la sua anima, tutto apparteneva a lui...


"Yu'er, Xingxuan..." Lin Ming le abbracciò, sentendo i loro cuori che battevano. All'inizio le due sarebbero dovute rimanere al sicuro nei regni inferiori. Anche se non avrebbero condotto delle vite così ricche, sarebbe stata un'esistenza che tutti i mortali avrebbero invidiato. Tuttavia erano state coinvolte nella grande guerra tra i saggi e l'umanità ed erano state costrette a vagare in desolate lande solitarie per millenni. Lin Ming pensò di essere stato ingiusto nei loro confronti. Si ripromise di non lasciare più che venissero ferite in alcun modo.


E alla fine, Lin Xiaoge...


Le diede un colpetto sulla testa. I suoi genitori erano già morti. Anche se era stato al fianco dei suoi genitori, proteggendoli fino alla fine e vedendoli morire con un sorriso, Lin Xiaoge invece non era riuscita a rivederli un'ultima volta. Questo inevitabilmente le avrebbe lasciato un profondo rimpianto.


"Xiaoge, sei cresciuta..."


Dopo quasi settemila anni, Lin Ming disse le stesse parole che le aveva rivolto così tanto tempo fa...


La prima volta che glielo aveva detto era quando era tornato nel continente Tianyan e aveva visto Lin Xiaoge sconfiggere i suoi rivali in un incontro di arti marziali, diventando la campionessa.


Lin Xiaoge allora era nel fiore degli anni. Era splendida e piena di vitalità come una giovane. Quando Lin Ming le aveva detto che era cresciuta, si era riferito alla sua maturità fisica.


Stavolta però stava parlando della sua mentalità.


Dopo aver sperimentato tribolazioni per migliaia di anni, perfino una persona spensierata sarebbe cresciuta...


"Sto bene fratellone."


Lin Xiaoge lo prese per mano e lo abbracciò stretto, le sue azioni parlavano più forte delle parole.


I fratelli erano rimasti separati per molto tempo. Lin Xiaoge lo guardò e disse: "Fratellone... sai cos'è successo ai nostri genitori? Sono stata nell'universo selvaggio in questi anni, così non ho avuto l'occasione di tornare nel continente Tianyan e di rivederli..."


Lin Ming sospirò. Scosse la testa e disse: "Ti dirò tutto quello che è successo dopo."


Lin Xiaoge sussultò vedendo lo sguardo di Lin Ming, sembrò intuire qualcosa. Annuì lentamente. In realtà quando aveva fatto questa domanda, aveva già capito quale sarebbe stata la risposta.


Era impossibile che i suoi genitori fossero sopravvissuti per così tanto tempo...


E in quel momento, Lin Ming osservò Lin Huang che si stava avvicinando.


Era la prima volta che lo vedeva, poteva sentire una lieve connessione di sangue. Anche senza che Xiao Moxian gli spiegasse la situazione, aveva già intuito che fosse suo figlio.


Quando vide suo padre girarsi verso di lui, Lin Huang divenne un po' cauto.


Per lui suo padre era un dio, la persona che rispettava e venerava di più. Ora che lo aveva incontrato, il suo battito cardiaco accelerò.


Si rassettò l'abito e si fece avanti. Poi si inginocchiò di fronte a Lin Ming e si inchinò profondamente.


"Lin Huang porge i suoi rispetti al padre."


Lin Ming ricevette questo inchino, poi stese una mano per aiutarlo a rialzarsi. Solo con questo tocco, Lin Huang sentì quanto era forte suo padre.


In effetti non si poteva dire che lo stesse aiutando, ma che lo stesse premendo.


Questa era una forza superiore a quella di qualsiasi antica bestia selvaggia che Lin Huang avesse mai incontrato. Aveva la sensazione di essere schiacciato da una montagna alta centomila piedi.


Lin Huang rimase scioccato. Poi iniziò immediatamente a radunare le forze per resistere. Sapeva che suo padre lo stava mettendo alla prova!


<em>Ka ka ka ka!</em>


Il corpo e le giunture di Lin Huang iniziarono ad emettere dei forti crepitii.


Xiao Moxian sussultò. Anche se era un po' preoccupata, non li fermò.


Lin Huang restò senza fiato. La sua fronte si imperlò di sudore. Alla fine alzò la mano di Lin Ming e si alzò.


"Bene!" Disse Lin Ming, una strana luce stava brillando nei suoi occhi.


Ai suoi occhi, l'invasione dei saggi era una dura difficoltà per Mu Qianyu, Qin Xingxuan, Xiao Moxian e Lin Xiaoge. Lin Ming non voleva che affrontassero tribolazioni o venissero ferite.


Ma per Lin Huang, suo figlio, questo era il momento di temprarsi!


Non era stato al suo fianco in questi 6000 anni circa, Lin Ming non vedeva l'ora di osservare come fosse cresciuto.


"Stasera metterò alla prova la tua forza qui."


Lin Huang rimase sbalordito. Non credeva che al loro primo incontro sarebbero state queste le prime parole che gli avrebbe detto suo padre.


Tuttavia Lin Huang si riempì lentamente di entusiasmo.


Aspettava con impazienza di combattere contro il padre che rispettava così tanto.


"Sei appena tornato e ora vuoi combattere contro tuo figlio?"


Mormorò Xiao Moxian con un po' di riluttanza. Anche se Lin Huang era forte, finora gli era mancato l'amore paterno.


Lin Huang era come un piccolo lupo che stava crescendo, solo, freddo e orgoglioso.


Aveva degli obiettivi incredibilmente elevati. Nonostante sembrasse forte all'esterno, in realtà le sue emozioni erano piuttosto fragili. Xiao Moxian sperava che Lin Ming si sarebbe preso cura di Lin Huang e gli avrebbe mostrato l'amore che si era perso.


Tuttavia il modo in cui Lin Ming lo aveva rivelato era completamente diverso da quello che si aspettava.


"Madre, permettimi di combattere contro mio padre!"


Lo sguardo di Lin Huang brillò. Xiao Moxian notò la sua espressione e ne fu sorpresa. Capì subito cosa voleva...


Lin Huang aveva un talento innato, ma non era mai stato compiaciuto di questo. aveva lavorato più duramente di chiunque altro.


Doveva usare le sue capacità per conquistare il riconoscimento e le lodi degli altri.


Perché non poteva gettare disgrazia sull'onore di suo padre!


Ma anche tutte le lodi che aveva ricevuto non potevano competere con l'apprezzamento di suo padre. Oggi voleva ottenere personalmente questo riconoscimento da suo padre!


.....


Le notizie del ritorno di Lin Ming presto si diffusero per l'intero palazzo della Fata Demoniaca.


Lin Ming non nascose più la sua identità, perché sapeva che, dopo essere apparso più volte, sia i saggi che gli umani avevano intuito chi fosse. Ormai era inutile.


L'umanità venerava Lin Ming. E le persone che lo adoravano di più ovviamente sarebbero state quelle del palazzo della Fata Demoniaca e del pianeta Nuovo Ming!


Quando fu confermato che la fortezza nera che era apparsa nel cielo era la dimora celeste di Lin Ming, il palazzo della Fata Demoniaca iniziò a festeggiare!


Lin Ming era fin troppo significativo per loro!


Dopodiché seppero di come Lin Ming aveva salvato il pianeta Nuovo Ming. E non solo, furono informati che nel frattempo Lin Ming aveva distrutto due grandi legioni di saggi. E prima ancora aveva sconfitto la legione di Fame! Questo aveva riempito di giubilo i discepoli del palazzo della Fata Demoniaca!


Dopo essere stati inseguiti dai saggi per decine di anni, bramavano ardentemente una vittoria.


Erano stanchi di doversi nascondere come ratti. Sarebbero stati disposti a sacrificarsi per una vittoria!


"Lin Ming! Lin Ming!"


Gridarono tutti, le loro voci si diffusero come le onde di un oceano, raggiungendo la nebulosa.


Balzavano di gioia, correndo in giro a diffondere la notizia.


Il loro eroe era tornato. Quando Lin Ming aveva aperto un varco per l'universo selvaggio e aveva salvato l'umanità, era stato solo un Sacro Lord. Ora però poteva sconfiggere facilmente degli Empirei! In tal caso, sarebbe riuscito sicuramente a condurre il palazzo della Fata Demoniaca per caricare fuori dalla galassia del Drago Nascosto e sarebbe tornato a governare il mondo!


Nelle loro vite cupe piene di disperazione, finalmente avevano visto la luce di un faro all'orizzonte. Quel bagliore li faceva sognare!


Molti si radunarono di fronte al palazzo di Primordius, gridando in coro il nome di Lin Ming e viva l'umanità. Era difficile trattenersi dall'unirsi a loro.


"Fratello Lin, i discepoli del palazzo della Fata Demoniaca vogliono vederti tutti." Disse Xiao Moxian.


"Capisco." Lin Ming sorrise e si alzò, entrando nella piazza di fronte al suo palazzo.
                                


                                



