---
weight: 20430
title: Capitolo 2043 – Desiderio
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Paolo!
3 capitoli in coda (1 Paolo + 2 Fabio), 0/5
-Schadenfreude</em>


Vedendo comparire Lin Ming, i discepoli del palazzo della Fata Demoniaca divennero ancora più frenetici. Gridarono con trasporto, le loro urla risuonavano nel cielo.


Nel periodo più buio dell'umanità, ciò di cui avevano bisogno era un eroe, di una causa.


"Saggio Lin, ci condurrai in battaglia!"


Chiese qualcuno tra la folla.


Questa domanda zittì i discepoli rauchi del palazzo della Fata Demoniaca. Sì, volevano combattere! Erano stufi di nascondersi!


Tutti osservarono Lin Ming con sguardi brillanti e pieni di speranza.


"Ascoltate!"


Lin Ming salì sul muro frontale della piazza davanti al palazzo di Primordius. Quando guardò i numerosi discepoli della Fata Demoniaca dall'alto, il suo tono era grave e solenne.


Tutti drizzarono le orecchie. Per un po' l'intera piazza si ammutolì.


"Sapevate che 3,6 miliardi di anni fa, l'umanità ha dovuto affrontare un'altra grande calamità?"


Le parole di Lin Ming lasciò sbalorditi i presenti. Pensavano che avrebbe fatto un discorso che li avrebbe emozionati tutti, ma non credevano che avrebbe menzionato questo.


"Lo sappiamo!" Gridarono in risposta diverse persone.


"Molto bene... la conosco anche io e so molti più dettagli di tutti voi..." Lin Ming sembrava assorto. Guardò il vasto mare di coltivatori di fronte a lui e la nebulosa nera vorticante sopra. Dopo un lungo periodo di silenzio, disse lentamente: "3,6 miliardi di anni fa, l'umanità era nelle stesse condizioni, affrontava dei saggi molto formidabili di loro. Dovevano affrontare Fame nel picco delle sue condizioni, e molti più Empirei e Vere Divinità sagge! La differenza di forza tra di loro era troppo grande e l'umanità non aveva possibilità di vincere. Logicamente, la sola conclusione possibile sarebbe stata un annientamento totale e schiavitù. Tuttavia ha vinto quella guerra. Sapete su cos'hanno contato per vincere?"


La domanda di Lin Ming lasciò sbalordita la folla. Anche se sapevano che l'umanità aveva affrontato una grande calamità 3,6 miliardi di anni fa, era passato troppo tempo e fin troppe organizzazioni erano state distrutte, così una grande porzione della loro storia era andata perduta. Sapevano solo che l'Empireo Sigillo Divino aveva condotto i guerrieri dell'umanità per vincere, ma non erano sicuri dei dettagli.


"Per rimanere a testa alta nei 33 Cieli, per possedere un suo territorio ed essere libera, una razza deve avere una forza superiore o coraggio! Il coraggio di una razza è quel desiderio intangibile che proviene dal profondo del loro sangue, il potere di combattere per la sua dignità!"


"3,6 miliardi di anni fa, l'umanità sapeva di essere di gran lunga inferiore ai saggi, ma non aveva paura! L'Empireo Sigillo Divino ha guidato le truppe dal suo altare! 200 Empirei, 200 Bestie Divine, diversi milioni di Sacri Lord! I Sacri Lord erano i soldati, gli Empirei i generali e tutta l'umanità ha unito le forze per iniziare un massacro! Alla fine l'Empireo Sigillo Divino ha guidato numerosi eroi e hanno sacrificato le loro vite per creare una grande formazione e sigillare l'anima di Fame!"


"Durante quella grande guerra, quasi ogni Empireo, Re del Mondo e Sacro Lord dell'umanità è morto in battaglia. La grande civilizzazione delle arti marziali dell'umanità è entrata in declino. Le nostre eredità sono state troncate e abbiamo dovuto fare enormi sforzi per recuperare le forze. Tuttavia ne è valsa la pena perché... abbiamo preservato... la nostra dignità!"


Lin Ming disse queste parole con chiarezza e senza fretta. Il pubblico rimase completamente in silenzio. Le decine di migliaia di discepoli stavano in piazza o fluttuavano nel cielo, ascoltando rispettosamente. Le loro espressioni erano piene di solenne rispetto e timore reverenziale.


"Grazie ai sacrifici che hanno fatto i membri della generazione più grande, non dobbiamo vivere come schiavi! Abbiamo la nostra civilizzazione delle arti marziali e, anche se non è la migliore, è comunque nostra! Abbiamo il nostro territorio, la nostra terra natìa e, anche se abbiamo un solo Cielo, possiamo comunque colonizzare altri territori e ripartire da capo! Tuttavia, mentre iniziamo a crescere e la nostra civilizzazione è tornata a splendere, i saggi sono tornati! E stavolta le loro ambizioni sono ancora più grandi!"


"Passo dopo passo, vogliono prendere gradualmente il controllo dei 33 Cieli. Il loro capo, il Sovrano dei Saggi Zaohua, desidera fondersi con Fame e divorare l'essenza di ogni razza nei 33 Cieli, superando lo stadio di Vera Divinità. Considera gli spirita come i suoi avversari più potenti e la nostra razza umana come un trampolino di lancio. Sì, sono come due cavalieri che si stanno per scontrare sul campo di battaglia, e devono dare da mangiare dell'erba ai loro cavalli. E la nostra razza umana è considerata allo stesso livello dell'erba."


Lin Ming disse con sincerità queste parole. Quando i praticanti di arti marziali del palazzo della Fata demoniaca lo sentirono, iniziarono tutti a riempirsi di energia. Molti iniziarono ad ansimare, i vasi sanguigni dei loro colli tesi sembravano sul punto di eruttare. Ma nessuno osò parlare mentre Lin Ming era sulle piattaforme. Questo per via del rispetto che nutrivano nei suoi confronti.


Dopo diversi respiri di tempo, Lin Ming chiese all'improvviso: "Credete di essere erba per cavalli?"


Un tipo robusto balzò e gridò a squarcia gola: "Vogliono morire!"


Prima si era quasi soffocato nel silenzio.


"Uccidiamoli tutti!"


Qualcuno tirò fuori due grandi asce brillanti e iniziò a farle scontrare insieme.


"Combattiamoli fino alla morte!"


"Andiamo da quei figli di pu***na, ne ho avuto abbastanza di loro!"


I coltivatori erano tutti in un certo modo coraggiosi, specialmente quando la loro razza era stata soppressa per così tanto tempo. In quel momento critico sembravano barilotti di polvere da sparo, pronti ad esplodere alla minima miccia.


"Non lo credo nemmeno io!" Disse ad alta voce Lin Ming. "Abbiamo avuto altri grandi Senior in passato oltre all'Empireo Sigillo Divino! L'Empireo Primordius, che ha scelto di diventare l'incarnazione di un demone per combattere contro i saggi fino alla morte! Il Vecchio Tre Vite, che ha prolungato la sua vita per 300 milioni di anni per aspettare la grande calamità e alla fine si è sacrificato per fare guadagnare tempo ai membri d'élite dell'umanità per entrare nell'universo selvaggio!
Non solo loro... ma ci sono numerosi Empirei, Re del Mondo e Sacri Lord di cui non sappiamo i nomi... e altri ancora, innumerevoli praticanti di arti marziali di livello inferiore e oltre a loro, c'è anche la gente comune che muore in modo crudele e tragico. Hanno tutti scambiato le loro vite per darci una possibilità di rimanere al sicuro qui oggi. Credete che l'abbiano fatto così da finire come dell'erba data in pasto ai cavalli?"


"Abbiamo sopportato la solitudine, costretti ad abbandonare la nostra terra natìa. Siamo entrati nelle terre selvagge, con delle bestie feroci come vicini. Abbiamo massacrato, combattuto, affinato le nostre capacità, fatto bagni nel sangue, usato ogni briciolo della nostra forza per farci strada tra tutta la carneficina attorno a noi..."


"Abbiamo temprato le nostre abilità, aumentato le nostre coltivazioni, ci siamo allenati diligentemente, abbiamo attraversato regno mistici, camminato lungo il sottile confine che separa la vita e la morte. Siamo umani, facciamo parte dell'umanità! Proveniamo dal Regno Divino e ciò che vogliamo fare... è tornare a casa!"


All'improvviso Lin Ming alzò la voce. I guerrieri del palazzo della Fata Demoniaca iniziarono a fare un applauso tonante.


"Dobbiamo tornare a casa!"


"Ci faremo strada nel Regno Divino uccidendo!"


"Sterminiamo quei cani dei saggi!"


"Viva l'umanità!"


Ondate di ruggiti risuonarono nel cielo. Quando il sangue coraggioso di una razza si accendeva, poteva creare dei miracoli.


In quel momento, si sarebbero precipitati avanti anche di fronte ad una montagna di spade!


Una truppa piena di coraggio e spirito combattivo avrebbe rivelato una forza combattiva impareggiabile. Sarebbe riuscita a sconfiggere un nemico dieci volte più formidabile!


Le grida continuarono per un intero quarto d'ora senza indebolirsi. I guerrieri brandirono le loro armi e le puntarono verso il cielo.


Alcune donne si coprirono i volti e piansero fino a perdere le voci!


Dovevano tornare a lottare! Anche se fossero morti in battaglia, sarebbero stati seppelliti nel Regno Divino!


"Molto bene! Allora riposate per sei ore. Dopodiché venite con me. Ci... faremo strada uccidendo!"


Lin Ming fece un cenno e tutti i discepoli del palazzo della Fata Demoniaca ebbero la sensazione di esplodere di emozione. In quel momento, si sarebbero precipitati a combattere perfino contro un Empireo!


Alcuni stavano già tornando frettolosamente nelle loro residenze, preparando le loro pillole, armi e armatura per la battaglia che sarebbe iniziata presto.


Non potevano aspettare un momento di più.


Che importava del Sacro Figlio di Zaohua? Anche se non avessero potuto competere con lui, sarebbero comunque morti in battaglia!


"Fratello Lin, questo..." Xiao Moxian non si aspettava che le parole di Lin Ming avrebbero creato un risultato così terrificante.


I discepoli del palazzo della Fata Demoniaca erano coraggiosi, ma avrebbero comunque provato paura ad affrontare direttamente il Sacro Figlio di Zaohua. Dopotutto il divario di forza era troppo grande.


"Combatteremo contro il Sacro Figlio di Zaohua?"


Chiese Xiao Moxian. Quando Lin Ming era tornato, Xiao Moxian credeva che avrebbe potuto ribaltare il corso di questa guerra e fare subìre grandi perdite al Sacro Figlio di Zaohua. Ma Xiao Moxian pensava che Lin Ming avrebbe riflettuto sul suo piano d'azione, usando metodi e tattiche per sconfiggere il nemico. Non si sarebbe mai immaginata che avrebbe preso il comando delle truppe e le avrebbe guidate a combattere direttamente contro il Sacro Figlio di Zaohua!


Era troppo avventato!


"Non è un po' troppo presto partire tra sei ore? Pensavo che avresti almeno mangiato al banchetto di benvenuto che ti abbiamo preparato prima di considerare come affrontare il Sacro Figlio di Zaohua."


Anche se Xiao Moxian pensava che fosse troppo avventato, lasciò comunque che Lin Ming facesse questa decisione. Aveva fiducia in lui.


"Banchetto? Faremo un banchetto, ma non sarà per festeggiare il fatto che sia tornato, ma la nostra vittoria. Il cibo e il vino sono già pronti. Prima combatteremo e poi celebreremo la nostra vittoria!"
                                


                                



