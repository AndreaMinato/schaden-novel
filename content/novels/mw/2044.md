---
weight: 20440
title: Capitolo 2044 – La legione di Zaohua
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Paolo!
2 capitoli in coda (0 Paolo + 2 Fabio), 0/5
-Schadenfreude</em>


Galassia del Drago Nascosto, palazzo di Zaohua.


Nella stanza più alta del palazzo, il Sacro Figlio di Zaohua sedeva in un trono opulento, accigliato.


Era agitato. Era irrequieto da quando aveva saputo che Lin Ming era ancora vivo, non riusciva a calmarsi.


Da una parte, aveva sempre sempre sognato di affrontare Lin Ming e sconfiggerlo brutalmente, tagliandogli gli arti e distruggendo le sue arti marziali per poi darlo in pasto a Fame. Solo questo gli avrebbe permesso di sentirsi davvero felice e libero, abbandonando le ossessioni del passato.


Però il Sacro Figlio di Zaohua non sapeva quali assi nella manica stesse nascondendo Lin Ming, era incredibilmente preoccupato. Bisognava sapere che oltre 6000 anni fa, anche allora era stato incredibilmente sicuro di sé. Credeva che sarebbe riuscito a sconfiggere facilmente Lin Ming, un guerriero al Lord Divino, con la sua coltivazione da Saggio Lord.


Tuttavia, nonostante avesse creduto di avere la vittoria in pugno, in realtà era stato lui ad avere la peggio.


Un tempo era stato sconfitto così duramente nonostante il suo vantaggio e adesso non sapeva nulla di Lin Ming. Non poteva che mostrare cautela in questo momento.


Il Sacro Figlio di Zaohua aveva mandato apposta delle truppe per cercare ogni informazione recente riguardo a Lin Ming. Aveva anche esaminato con attenzione le recenti proiezioni dei suoi combattimenti.


In realtà non era troppo preoccupato per come Lin Ming era riuscito a distruggere la seconda e la terza legione.


In particolare, quando Lin Ming aveva affrontato i quattro Empirei di massimo livello, aveva mostrato una forza inferiore a quella di una Vera Divinità. In tal caso, il Sacro Figlio di Zaohua non aveva nulla di cui aver paura perché possedeva la personificazione di Fame al livello di una Vera Divinità. La personificazione era limitata dalla coltivazione e dall'anima del Sacro Figlio di Zaohua, e così poteva mostrare una forza inferiore, ma anche così, era di gran lunga superiore a Lin Ming.


Inoltre il Sacro Figlio di Zaohua aveva il comando diretto delle truppe del palazzo celeste di Zaohua. Questo era il suo asso nella manica finale!


Ciò che lo preoccupava davvero era com'era riuscito ad annientare la legione di Fame!


La legione di Fame consisteva in 60.000 Sacri Lord, 2500 Re del Mondo ordinari, 200 Grandi Re del Mondo e quattro generali. C'era anche la saggia Fata Loto Blu come loro stratega militare e, nonostante non fosse in buoni termini con lei, non poteva che riconoscere la sua competenza. A parte lei, nemmeno gli altri tre generali erano da sottovalutare.


Dopo essersi trasformati, i guerrieri della legione sarebbero diventati molto più potenti, permettendo loro di uccidere un Empireo. Ma un esercito del genere era stato annientato completamente in un solo giorno. Nessuno di loro era riuscito a sopravvivere, dai quattro generali al più ordinario Sacro Lord!


Era una questione troppo bizzarra.


Il Sacro Figlio di Zaohua immaginava che Lin Ming non avesse ancora rivelato i suoi assi nella manica e che la legione di Fame fosse stata sconfitta da una di queste carte vincenti.


Inoltre, quando Lin Ming aveva affrontato la seconda e la terza legione, la fortezza nera aveva iniziato ad attaccare le navi spirituali da sole e aveva mostrato un potere d'attacco terrificante. Solo questo faceva preoccupare il Sacro Figlio di Zaohua. Che Lin Ming avesse un qualche aiutante misterioso?


Il Sacro Figlio di Zaohua pensò subito alle tre personificazioni di Lin Ming. Oltre 6000 anni fa, aveva combattuto personalmente contro due di queste tre personificazioni. Erano feroci e formidabili, ma il Sacro Figlio di Zaohua aveva difficoltà a credere che fossero state loro ad attaccare dalla fortezza.


Aveva studiato i raggi di luce scagliati dal palazzo nero per molto tempo, ma non era riuscito a distinguere le leggi contenute da questa energia.


Non lo si poteva biasimare per questo. Lin Ming si era già aspettato che non sarebbe riuscito ad annientare completamente le legioni dei saggi. Sapeva che la scena di come avrebbe attaccato le navi spirituali usando il palazzo di Primordius sarebbe stata registrata.


In tal caso, se Lin Ming avesse usato direttamente la legione di Fame per lanciare un attacco dal palazzo di Primordius, allora il Sacro Figlio di Zaohua sarebbe riuscito ad analizzare questi colpi e concludere se non altro che possedevano l'aura di Fame. Dopotutto il Sacro Figlio di Zaohua controllava la personificazione più formidabile dell'abissale.


Se fosse accaduto, allora sarebbe venuto a sapere dell'abilità segreta di Lin Ming di controllare la carne e il sangue di Fame!


Allora il Sacro Figlio di Zaohua sarebbe stato in guardia e forse sarebbe fuggito dall'universo selvaggio.


Non era ciò che voleva Lin Ming.


Così aveva usato solo l'energia della legione di Fame come un mezzo. Aveva riversato questa energia nel palazzo di Primordius e nella formazione dell'Antico Sigillo Elisio. Poi aveva usato i sigilli delle leggi Asura e delle Sacre Scritture per guidare l'attacco.


Il Sacro Figlio di Zaohua non poteva comprendere l'energia che proveniva dalla formazione di Sigillo Divino, né quella delle due grandi leggi usate da Lin Ming. Così sarebbe stato fin troppo difficile trarre informazione da questi colpi e scoprire quali fossero le loro origini.


Era come usare il carbone e poi del legno per bollire una pentola d'acqua. Sarebbe stato impossibile capire che combustibile fosse stato usato per fare bollire l'acqua.


"Sua altezza, mangi qualcosa."


Una splendida donna portò un vassoio di cibo cucinato usando preziosi materiali celesti.


Tuttavia il Sacro Figlio di Zaohua non aveva appetito. Fece un cenno, un po' agitato e un po' irritato. "Tu... vai a contattare l'Empireo Notte Eterna e digli di sbrigarsi. Digli di iniziare a massacrare le città domani, migliaia di città alla volta. Voglio vedere se quella put***a di Xiao Moxian sarà davvero così fredda!"


Il Sacro Figlio di Zaohua aveva già perso la pazienza. Dato che non poteva scoprire quali erano gli assi nella manica di Lin Ming, poteva solo contare sulla cattura di Xiao Moxian.


"Sì!"


La donna si inchinò e si ritirò. Si preparò a mandare una trasmissione del suono all'Empireo Notte Eterna. I marchi di trasmissione erano il segreto principale di ogni esercito e, tra i saggi di stazione nel pianeta Nuovo Ming, solo l'Empireo Notte Eterna aveva il marchio di trasmissione corrispondente.


L'Empireo Notte Eterna era stato ucciso da Lin Ming, così non c'era nessuno che potesse usare questo marchio. I saggi non sapevano nemmeno che fosse stato eliminato.


La donna se ne andò solo per breve tempo prima di tornare frettolosamente.


"Cosa c'è?" Il Sacro Figlio di Zaohua si accigliò. Ci sarebbe voluta una quantità considerevole di tempo per attivare una formazione di trasmissione del suono che potesse attraversare un intero territorio stellare, non c'era motivo di tornare così presto.


"Sua altezza il Sacro Figlio, i nostri ricognitori hanno appena fatto rapporto. Hanno scoperto che le flotte umane hanno rotto il nostro blocco, sembra che sia il palazzo della Fata Demoniaca di Xiao Moxian!"


"Cosa?!"


Il Sacro Figlio di Zaohua sussultò per poi riempirsi di gioia!


Questa putt***la finalmente si era mossa!


Il Sacro Figlio di Zaohua uscì velocemente dalla stanza e si recò nella sala degli incontri ufficiali. Lì, sopra il disco di trasmissione del suono, vide la proiezione dell'esercito del palazzo della Fata Demoniaca di Xiao Moxian. Le numerose navi spirituali appartenevano tutte al palazzo di Fata Demoniaca!


Al momento lo spazio in cui erano era già stato sigillato da un campo di forza, sarebbe stato impossibile per loro fare grandi spostamenti del vuoto.


Se questa flotta avesse cercato di scappare, ci avrebbe messo almeno dalle quattro alle sei ore. Era più che sufficiente per catturarla sette od otto volte!


"Ahahahah!"


Il Sacro Figlio di Zaohua rise selvaggiamente.


"Aspetta che ti prenda, ti farò capire cos'è il vero piacere!" Il Sacro Figlio di Zaohua rivelò un sorriso osceno e lascivo. Era passato molto tempo da quando aveva provato attrazione sessuale. Durante la sua lunga vita, aveva assaporato innumerevoli splendide donne e lentamente era diventato indifferente nei loro confronti. Tuttavia era Xiao Moxian ed era la sola donna che voleva premere sotto di sé e violare brutalmente.


Era stata una complice della sua umiliazione. Voleva conquistarla selvaggiamente e vendicarsi su di lei! Se possibile avrebbe voluta violarla di fronte a Lin Ming, umiliandola e sfogando tutto l'odio che aveva serbato da anni!


"Preparate i soldati, andremo in battaglia!"


Il Sacro Figlio di Zaohua era già impaziente.


Gli eserciti saggi erano ben addestrati. Dopo aver ricevuto l'ordine, ci misero solo un quarto d'ora per prepararsi a marciare.


Per assicurare un assoluto successo, il Sacro Figlio di Zaohua aveva portato tutte le sue truppe con sé.


Era un enorme esercito, le truppe sotto il diretto controllo del palazzo celeste di Zaohua!


Il palazzo era all'altezza della sua reputazione come organizzazione numero uno dei saggi. Le truppe sotto il suo diretto controllo erano molto più forti di una qualunque altra legione.


In effetti anche se la seconda e la terza legione della Convocazione dei Saggi si fossero coalizzate, sarebbero state comunque inferiori alle sue truppe personali.


Questa legione non era numerata, aveva un nome che proveniva direttamente dal palazzo, si chiamava legione di Zaohua.


Anche se la legione di Zaohua non aveva la reputazione illustre e feroce dell'esercito di Fame, aveva innumerevoli guerrieri. Il nome della legione di Zaohua era estremamente famoso.


Non avevano ucciso molte persone, ma erano un enorme deterrente per l'umanità!


A parte il palazzo di Sogno Divino, qualsiasi altro Sect non avrebbe avuto altra scelta se non fuggire di fronte ad essa.


Con un asso nella manica del genere e la personificazione di Fame, potevano essere considerati l'esercito principale dei saggi nell'universo selvaggio!


Questa vasta flotta sfrecciò nelle profondità dell'universo. Ovunque andassero, avrebbero spazzato via anche le stelle!


In particolare, nelle profondità dello spazio, c'era l'enorme personificazione di Fame. Ondeggiava i suoi terrificanti tentacoli draconici ed emanava un'aura terrificante!


"Xiao Moxian, aspettami, ahahah!"


Sulla superficie sanguinosa di Fame riecheggiò la voce del Sacro Figlio di Zaohua!


.....


E in quel momento, in un'altra sezione dell'universo, il palazzo della Fata Demoniaca stava marciando rapidamente in avanti.




Ogni discepolo del palazzo della Fata Demoniaca era pieno di spirito combattivo!


In realtà sapevano che sarebbe stata una battaglia tragica. La loro forza era infinitesima in confronto alla legione di Zaohua.


Anche con Lin Ming e i suoi miracoli, sapevano che avrebbero subìto gravi perdite!


Era inevitabile. Non importava quanto fosse formidabile Lin Ming, al massimo poteva fermare il Sacro Figlio di Zaohua. Come poteva una sola persona affrontare l'intera legione di Zaohua?


Ma anche se tutti lo sapevano, nessuno esitò a marciare in battaglia.


Erano guerrieri dal sangue caldo. Come potevano nascondersi nei nidi come ratti e poi venire catturati lentamente dal nemico?


Se dovevano morire, l'avrebbero fatto con onore e gloria!


Tutti gli esperti erano pronti a combattere, in formazione. E in quel momento, nel palazzo di Primordius travestito da nave spirituale comune, Lin Ming stava combattendo contro Lin Huang.


<em>Peng!</em>


Risuonò un tonfo soffocato. Lin Huang era stato scaraventato all'indietro.


Lin Huang rotolò a terra per poi scontrarsi contro un muro. Si rialzò e si strappò le maniche lacere, stava fissando Lin Ming negli occhi come un ghepardo.


Padre e figlio avevano represso le loro coltivazioni al Mare Divino. Stavano competendo con tecniche combattive e leggi.


E finora Lin Ming aveva usato una sola mano. Il divario tra di loro era troppo vasto.


"Voi due..." Xiao Moxian sentì i forti tonfi e si avvicinò. Rimase senza parole. "Stiamo per combattere e non solo non vi state preparando, ma state lottando! Che bambini!"
                                


                                



