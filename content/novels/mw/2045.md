---
weight: 20450
title: Capitolo 2045 – Incontro dei due Eserciti
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Fabio!
11 capitoli in coda (1 Fabio + 10 Paolo), 0/5
-Schadenfreude</em>


Quando vide la reazione di Xiao Moxian, Lin Ming non poté trattenersi dal ridere. "Va bene." Disse: "Abbiamo soppresso le nostre coltivazioni al Mare Divino e anche la nostra forza fisica è stata limitata ai primi quattro stadi delle Otto Porte Nascoste. Non abbiamo usato molta energia e non siamo nemmeno feriti."


I fisici di Lin Ming e di Lin Huang contenevano il sangue di Bestie Divine; erano incredibilmente potenti. Combattere in queste condizioni non sarebbe importato molto.


"Ci stiamo solo riscaldando per la battaglia imminente." Lin Ming alzò le spalle vedendo l'espressione non troppo contenta di Xiao Moxian.


Comunque Xiao Moxian non riuscì a ridere. Anche se Lin Ming era qui, dovevano affrontare il Sacro Figlio di Zaohua e anche la più potente legione di Zaohua. Era difficile per lei rilassarsi.


Ogni singola persona di questa flotta era un guerriero coraggioso e leale che aveva seguito Xiao Moxian e che avrebbe lottato per lei con tutta la sua forza.


Oggi avevano deciso di marciare contro il Sacro Figlio di Zaohua, senza temere il pericolo, né la morte. Ribollivano di spirito combattivo anche se dovevano affrontare un esercito oltre una decina di volte più potente.


Tutto questo coraggio proveniva dalla gloria della loro razza, il loro istinto temerario impresso nel profondo del loro midollo, insieme alla profonda fiducia che avevano in Lin Ming.


Tuttavia, anche se non temevano la morte, Xiao Moxian non desiderava che gettassero via la vita inutilmente. Voleva che ne sopravvivessero il più possibile, erano i suoi sudditi più amati.


"Mm, capisco."


Lin Ming sapeva che Xiao Moxian stava suggerendo di smettere di combattere. In quel momento però sussultò, poteva sentire l'anima di Fame nel suo mare spirituale iniziare a scalpitare.


In confronto a quando aveva incontrato la legione di Fame, questa pulsazione era molto più intensa!


C'era una sola possibilità visto che c'era stata una reazione del genere!


"Cosa succede?" Xiao Moxian, percettiva, notò il cambiamento nel portamento di Lin Ming.


"Va bene."


Lin Ming fece un cenno e lasciò la stanza di allenamento, dirigendosi verso la piazza fuori dal palazzo di Primordius.


Il palazzo di Primordius era stato camuffato come una delle ammiraglie del palazzo della Fata Demoniaca. Il Sacro Figlio di Zaohua non aveva dato molta attenzione al palazzo di Primordius e, grazie al travestimento aggiunto dalla formazione dell'Antico Sigillo Elisio, era impossibile che lo riconoscesse.


Dopo che i praticanti di arti marziali del palazzo della Fata Demoniaca si resero conto che Lin Ming era uscito, si diressero frettolosamente verso la piattaforma delle loro navi spirituali e lo aspettarono.


Ognuno di loro teneva la schiena dritta, come alberi torreggianti!


L'esercito era permeato da un'atmosfera solenne. Era l'aura di chi non temeva la morte o la distruzione, pronto a perire in mezzo al ferro e al sangue!


"Dopo un po' di tempo potremmo dover affrontare l'asso nella manica dei saggi, la legione di Zaohua. Cosa ne pensate?"


Lin Ming sorrise. Dato lo scontro imminente, erano tutti tesi. Eppure lui riusciva ancora a sorridere così. Questo lasciò sbigottiti molti guerrieri. In effetti questa persona era degna di essere definita l'eroe numero uno dell'umanità; poteva ancora parlare e sorridere contento in un momento come quello.


La calma di Lin Ming li influenzò senza che se ne accorgessero. I loro nervi tesi si rilassarono lievemente.


"Li affronteremo!" Gridò un praticante di arti marziali mentre si tirava su le maniche.


"Ucciderne uno è sufficiente e ucciderne due è un guadagno. Anche se ci rimarranno solo i denti, continueremo a mordere le loro teste!"


"Chi teme la morte è una femminuccia!" Gridò un soldato mascalzone con fare incauto. Poi però notò che Xiao Moxian, vicina a Lin Ming, aveva iniziato a guardarlo con fare gelido.


Il soldato ritrasse velocemente il collo e disse invece: "Chi teme la morte è un codardo!"


Lin Ming sorrise: "Sembra che siate pronti a sacrificarvi?"


"Il sacrificio non è niente! Anche se dovessimo attraversare mari di olio bollente, noi fratelli ci salteremo senza battere ciglio!"


Diversi tipi stesero il collo e brandirono le loro sciabole, mostrando determinazione e coraggio.


Lin Ming chiese all'improvviso: "Dalle vostre parole sembra che non stiate andando a combattere, ma... a suicidarvi?"


I coltivatori presenti ne furono storditi. A causa del discorso precedente di Lin Ming e della loro rabbia repressa così a lungo, erano come barilotti di polvere da sparo, pronti ad esplodere alla minima scintilla. Ora dovevano affrontare la legione di Zaohua, un nemico che riempiva di paura al mero pensiero di affrontarlo direttamente. Così si erano preparati a versare il loro sangue e a sacrificarsi. Per i soldati sembrava solo naturale.


Sicuramente sarebbe stata una battaglia tragica. Anche se Lin Ming da solo avesse potuto affrontare il Sacro Figlio di Zaohua, sarebbe stato comunque difficile; gli altri Empirei della legione di Zaohua non erano da sottovalutare. Solo il loro gruppo era oltre dieci volte più potente del palazzo della Fata Demoniaca.


Naturalmente gran parte della gente pensava che avrebbero combattuto così.


Generali contro generali!


Soldati contro soldati!


Di fronte ad un nemico così potente, c'era anche la possibilità che venissero annientati completamente. Anche così, avrebbero continuato ad avanzare senza temere la morte. Non avevano considerato quante persone si sarebbero dovute sacrificare.


Ciò che volevano era coraggio e dignità!


Solo dopo che Lin Ming aveva fatto una domanda del genere rimasero storditi. Che si potesse ribaltare l'esito di una battaglia con un divario di forza così enorme?


Pensando a questa possibilità, molti si entusiasmarono.


Lin Ming continuò: "Non temere di sacrificarsi è una qualità necessaria per qualsiasi legione che vuole essere forte. Ma non sono solo i guerrieri coraggiosi a non temere la morte, ma anche gli uomini ordinari! Non fate sacrifici inutili, diventereste solo dei meriti militari per i nemici, qualcosa che possono usare per vantarsi. Nessuno deve sacrificare facilmente la propria vita, fino alla fine. Invece bisogna sfruttarla al massimo!"


"Se ognuno di voi potrà riuscirci, spazzeremo via ogni ostacolo!"


Le parole di Lin Ming fecero calmare i guerrieri umani.


Una legione coraggiosa e impavida era terrificante, ma sarebbe stata ancora più spaventosa se fosse stata anche lucida.


Lin Ming brandì la lancia del Drago Nero.


<em>Weng!</em>


Con un forte rimbombo, il ruggito di un drago sembrò risuonare per il cielo notturno.


Lin Ming gridò: "Ora andate alle vostre posizioni! Avete circa un bastoncino di incenso di tempo per prepararvi. Dopodiché inizieremo a combattere contro la legione di Zaohua! Quando inizierà lo scontro, ascoltate tutti i miei ordini!"


Un bastoncino di incenso di tempo!


I discepoli del palazzo della Fata Demoniaca sussultarono. Prima avevano sentito che avrebbero combattuto tra un po' di tempo, ma non si aspettavano che sarebbe stato così presto.


"E io?" Chiese frettolosamente Xiao Moxian.


"Seguimi." Lin Ming entrò nel palazzo di Primordius.


Un bastoncino di incenso di tempo era pochissimo. E in effetti, nel frattempo l'esercito umano riuscì a vedere la vasta legione di Zaohua in lontananza!


Le navi spirituali, le fortezze del palazzo celeste, sembravano magnifiche e insuperabili come un grande muro!


Ciò che guidava la legione era un'enorme sfera rosso sangue. Il globo era grande quanto un pianeta ed era pieno di tentacoli.


Era la personificazione di Fame. E accanto ad essa c'era un tempio dorato.


Questo tempo era grosso la metà di Fame ed emanava un'ondata di essenza astrale. Un'aureola dorata vorticava attorno all'edificio. Era il palazzo immortale di Zaohua, un tesoro da Vera Divinità!


Questo palazzo immortale di solito stava nella Convocazione dei Saggi ed era il tempio principale della setta del Sovrano dei Saggi!


Quando la gente parlava dell'organizzazione del Sovrano dei Saggi, di solito lo chiamava Palazzo di Zaohua. Così era evidente quanto fosse terrificante questo tempio. Poteva essere definito un punto di riferimento della Convocazione dei Saggi.


Al momento era il Sovrano dei Saggi Zaohua a possedere il vero corpo di Fame, così non aveva bisogno di usare il palazzo di Zaohua in battaglia. Allo stesso tempo, nemmeno il Sacro Figlio di Zaohua doveva utilizzarlo. Così era stata resa la nave ammiraglia della legione.


I suoi comandanti erano nove Empirei di massimo livello. Solo unendo le forze potevano mostrare a stento la potenza terrificante di questa fortezza.


Quando il palazzo della Fata Demoniaca e la legione di Zaohua si incontrarono, anche ignorando l'enorme divario di forza, la legione di Zaohua li sovrastava in quanto ad aura! Non era diverso da un bambino di fronte ad un bambino.


"Ahahah! Ji Xian'er, sei davvero stupida! Sei venuta da me!" Il Sacro Figlio di Zaohua era sopra la carne e il sangue di Fame, ridendo selvaggiamente. Guardava la flotta del palazzo come se fosse la sua preda.


Nel palazzo di Primordius, Xiao Moxian strinse i denti, fissando con odio fuori dalle formazioni il Sacro Figlio di Zaohua.


"Sarà facile occuparsi di te, basterei solo io. Ma ho comunque portato il mio esercito più forte per assicurarmi di vincere. Non hai più la minima possibilità di fare nulla e non farò nessun errore. Perché non ti arrendi da brava. Dovresti essere già contenta che abbia portato così tante persone solo per catturarti!"


Mentre parlava, il Sacro Figlio di Zaohua fece un cenno e ordinò: "Sigillate lo spazio attorno!"


Sotto il comando del palazzo celeste di Zaohua, decine di navi spirituali di saggi scagliarono raggi di luce divina brillante. Questi raggi percorsero il vuoto, intrecciandosi in un'enorme rete che formò un gigantesco incantesimo che bloccò lo spazio circostante per milioni di chilometri.


La formazione enorme partiva dalla barriera difensiva del palazzo di Zaohua. Non era facile attivarla, né disattivarla. Inoltre ci voleva un'enorme quantità di energia per accenderla.


Adesso sarebbe stato impossibile passare per le normali navi spirituali, solo se il palazzo della Fata Demoniaca avesse concentrato tutte le sue forze in un attacco congiunto avrebbe potuto rompere questa rete, ma il Sacro Figlio di Zaohua non avrebbe dato loro il tempo di farlo.


"Sei soddisfatta? Ji Xian'er, questa è la gabbia che ho preparato apposta per te. Per catturarti mi sono preso il disturbo di creare tutto questo e presto capirei anche perché ho cercato così tanto di catturarti. Tra diversi giorni ti darò una piacevole sorpresa."


"Se conosci i tuoi limiti, allora ti affretterai ad arrenderti e ad essere la mia schiava. Se mi servirai bene ogni giorno, allora ti lascerò sopravvivere."


Il Sacro Figlio di Zaohua rise selvaggiamente. In quel momento però arrivò una risposta dalla nave ammiraglia del palazzo della Fata Demoniaca. Era la voce di Xiao Moxian, gelida e chiara: "Stupido!" Questa semplice parola fece incupire il Sacro Figlio di Zaohua.


La voce limpida continuò a parlare: "Se conosci i tuoi limiti, allora sbrigati ad arrenderti e diventa il mio cane. Ma... non credo che potrei sopportarlo. Solo pensare di avere un cane così brutto mi fa venire la nausea."


Il Sacro Figlio di Zaohua sogghignò diabolicamente: "Molto bene. Temevo che non potessi essere in quella flotta e che avessi mandato questi rifiuti a morire. Ora che so che sei davvero qui posso stare tranquillo."


"La nave ammiraglia è mia e a voi lascerò il resto. Uccideteli tutti, non lasciatene vivo nemmeno uno."


<em>Capitolo sponsorizzato, ringraziamo Paolo!
2 capitoli in coda (0 Paolo + 2 Fabio), 0/5
-Schadenfreude</em>
                                                


                                



