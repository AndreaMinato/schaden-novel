---
weight: 20460
title: Capitolo 2046 - Lin Ming contro il Sacro Figlio
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Fabio!
10 capitoli in coda (0 Fabio + 10 Paolo), 0/5
-Schadenfreude</em>


Dopo aver confermato la presenza di Xiao Moxian, il Sacro Figlio di Zaohua rivelò le sue zanne.


Quando diede l'ordine, la legione iniziò ad avanzare. Era un esercito incredibilmente potente. Le navi spirituali si spingevano avanti, circondando la flotta del palazzo della Fata Demoniaca.


Con il Palazzo Celeste di Zaohua come guida, centinaia di navi spirituali si radunarono per creare una formazione. Ogni imbarcazione possedeva le sue formazioni e diverse centinaia di esse radunate si univano in una rete. Coordinandosi l'una con l'altra, potevano mostrare una forza incredibilmente terrificante. Insieme, la quantità di energia rilasciata sarebbe stata superiore a quella di una Vera Divinità!


Tuttavia, in termini di leggi non potevano reggere il confronto, né erano in grado di concentrare la loro energia. Così la minaccia che rappresentavano era inferiore a quella di una Vera Divinità!


Non importava quanto si coordinassero, non sarebbero arrivati al livello di una Vera Divinità.


Comunque questo attacco aveva un'enorme raggio d'azione e il suo potere era enorme. Era un colpo devastante per un gruppo di navi spirituali.


Non era esagerato dire che se la legione di Zaohua avesse avuto abbastanza tempo per prepararsi, radunando la sua energia in una sola raffica di attacchi, avrebbe potuto spazzare via oltre la metà della flotta del palazzo della Fata Demoniaca.


Questo era un divario soverchiante che derivava dalla differenza di forza.


Vedendo la formazione sostenuta dal Palazzo Celeste di Zaohua, perfino una persona determinata come Xiao Moxian ebbe difficoltà a mantenere la compostezza. Era difficile non vacillare di fronte ad un'arma così terrificante.


In quel momento Lin Ming sollevò la lancia del Drago Nero e uscì dal palazzo di Primordius.


"Fratello Lin!" Xiao Moxian lo afferrò per mano.


"Aspetta qui." Lin Ming le diede uno sguardo confortante, poi uscì.


"Ji Xian'er! L'attacco distruttivo della legione di Zaohua si avvicina a quello di una stella! Non hai paura? Non preoccuparti, prima che ti catturi viva, non li lascerò attaccare. Solo dopo che ridurrò in cenere i tuoi sottoposti davanti a te!"


Il Sacro Figlio di Zaohua rise selvaggiamente. In quel momento, la personificazione di Fame delle dimensioni di un pianeta si precipitò in avanti, volando dritta verso la nave ammiraglia del palazzo della Fata Demoniaca!


In confronto all'enorme corpo di Fame, il palazzo di Primordius camuffato sembrava un uccello di fronte ad una trigre, le loro dimensioni non erano affatto proporzionate.


Tuttavia, proprio quando le decine di tentacoli di Fame stavano per attaccare, la nave ammiraglia brillò con una strana luce nera. Iniziò a cambiare forma, diventando più alta e più ampia e assumendo l'aspetto di una fortezza nera.


Vedendo questo, il Sacro Figlio di Zaohua rimase scioccato: "Cosa?!"


La forma di questa nave spirituale gli fece avere un brutto presentimento. Vide un uomo che brandiva una lancia saltare fuori dalla fortezza.


Il guerriero indossava un'armatura nera. Le sue sopracciglia assochilometrivano a spade e il suo sguardo era incredibilmente profondo.


Puntò la lancia dritta verso il Sacro Figlio di Zaohua.


"Tu...? Sei tu?!"


Il Sacro Figlio di Zaohua fece una smorfia incredibilmente brutta. In quel momento l'aspetto di Lin Ming era tornato uguale a quello di 6500 anni fa. Non doveva nemmeno fare ipotesi per capire che era lui!


Per il Sacro Figlio di Zaohua quest'uomo non era diverso da un incubo!


"È così...? Allora è per questo che hai avuto il coraggio di rompere il mio assedio..."


Le labbra del Sacro Figlio di Zaohua fremettero. Si stava incupendo sempre di più. Il suo sguardo si velò di intento omicida!


"Sei davvero resistente come uno scarafaggio! Non sei morto nemmeno dopo essere stato inseguito da una Vera Divinità! Hai battuto la seconda e la terza legione, annientato la legione di Fame e hai intenzione di eliminare me oggi? Ahahahah!" Il Sacro Figlio di Zaohua rise con fare rauco. "Oltre 6000 anni fa, il nostro duello è diventato l'umiliazione più grande di tutta la mia vita. Ma oggi il cielo mi ha dato la possibilità di vendicarmi. Dato che questa è una battaglia dettata dal destino, non posso chiedere di più! Fammi vedere cosa ti ha reso così coraggioso! Muori!"


Il Sacro Figlio di Zaohua ruggì. Le decine di tentacoli di Fame attaccarono insieme, precipitandosi avanti come lance divine!


<em>Bang!</em>


Una detonazione terrificante risuonò e il vuoto si spaccò. Il colpo del Sacro Figlio di Zaohua era composto da decine di attacchi. La sua pressione superiore a quella di innumerevoli montagne si abbatté sul palazzo di Primordius!


In quel momento sembrava che Fame si stesse espandendo in un'enorme pila di carne e sangue con l'intenzione di inghiottire il palazzo di Primordius.


Per un po' di tempo, tutti furono colti dalla paura. In particolare i discepoli del palazzo della Fata Demoniaca. Rimasero a guardare con il fiato sospeso. Anche se avevano una fiducia quasi zelante nei confronti di Lin Ming, questa personificazione guidata dal Sacro Figlio di Zaohua era comunque al livello di una Vera Divinità. Non importava quanto fosse forte Lin Ming, sarebbe stata una battaglia difficile!


"Uccidete Lin Ming! Fatelo scoppiare insieme alla carne e al sangue di Fame con il vostro attacco più potente!" Gridò come un pazzo il Sacro Figlio di Zaohua. Non ritirò la carne e il sangue di Fame, né avrebbe controllato se Lin Ming fosse morto o no. Aveva tagliato all'istante questa parte della carne e del sangue di Fame e l'aveva usata per circondare Lin Ming. Voleva sfruttare l'attacco combinato della legione di Zaohua per scatenare l'attacco finale.


Questa era una scelta sinistra e decisa. Il Sacro Figlio di Zaohua avrebbe preferito sacrificare una porzione di Fame piuttosto che dare la minima possibilità di sopravvivere a Lin Ming!


In quel momento, dietro il Sacro Figlio di Zaohua, la rete di formazioni nel palazzo di Zaohua iniziò a radunare un'enorme quantità di energia, si stava preparando per il suo attacco devastante!


Da una parte del palazzo della Fata Demoniaca, un gigante che brandiva una bandiera da guerra si precipitò fuori da una nave spirituale. Cavalcava una grande bestia alata e gridò mentre si lanciava contro la flotta dei saggi: "Fratelli! Carica! Proteggete senior Lin Ming e la maestra del palazzo Fata Demoniaca!"


Era un genio umano nato dopo la grande calamità e anche il portatore della bandiera del palazzo della Fata Demoniaca!


Sulla bandiera scarlatta che portava sulle spalle era raffigurato il simbolo del palazzo: l'immagine di una fenice nera che si immergeva tra le fiamme del nirvana!


La Fenice Oscura era la stirpe da Bestia Divina di Xiao Moxian e il fuoco del nirvana rappresentavano la rinascita dell'umanità!


"Uccideteli!"


"Combattiamo!"


"Distruggiamo quei cani dei saggi!"


L'esercito del palazzo della Fata Demoniaca ruggì e caricò. Si precipitarono direttamente verso la carne e il sangue di Fame. Si misero di fronte al palazzo di Primordius e usarono le loro flotte per creare un muro di ferro protettivo!


Iniziarono a radunare tutta la loro energia, preparandosi ad affrontare l'attacco della legione di Zaohua!


Anche se il loro colpo sarebbe stato inferiore alla rete di formazioni della legione di Zaohua, nessuno di loro aveva paura e si ritirò. Nessuno temeva la morte!


"Una piccola perla osa competere con la luna brillante!"


Il Sacro Figlio di Zaohua sogghignò con fare derisorio. Usò i tentacoli draconici contro i discepoli del palazzo della Fata Demoniaca.


Prese di mira il giovane di fronte che portava la bandiera. Con la forza della personificazione di Fame, un solo attacco avrebbe potuto ridurre facilmente l'uomo in poltiglia!


La bandiera era il simbolo di un esercito, se fosse caduta, anche il morale del gruppo sarebbe precipitato.


<em>Hu!</em>


I tentacoli di Fame calarono con una forza inarrestabile. Una pressione tremenda bloccò lo spazio circostante, rendendo impossibile evitarli.


Il giovane che portava la bandiera impallidì. Durante questo momento critico, si girò ed esaurì tutte le sue forze per lanciare la bandiera, che sfrecciò attraverso il blocco con difficoltà e passò nelle mani di un altro portatore.


L'uomo poteva morire, ma la bandiera non poteva cadere!


"Fratelli, per la gloria dell'umanità! Carica!"


Il giovane sembrava aver esaurito ogni briciolo della sua vitalità del sangue per gridare. Il morale del palazzo della Fata Demoniaca eruttò come un vulcano!


"Per l'umanità!" Gridarono, il loro sangue ribolliva!


Ma proprio mentre tutti pensavano che il sangue del portatore della lancia avrebbe tinto il cielo stellato, accadde qualcosa di inaspettato. Dal palazzo di Primordius che era avvolto dalla carne e dal sangue di Fame uscì un tentacolo!


Questo tentacolo era ancora più spesso di quelli usati dal Sacro Figlio di Zaohua. Con una velocità inconcepibile, attraversò il vuoto e si scontrò con l'attacco del Sacro Figlio di Zaohua!


<em>Bang!</em>


Il vuoto collassò! Risuonò un'esplosione assordante mentre i tentacoli spessi quanto montagne si scontravano nell'aria!


Una terrificante ondata di energia divampò. scagliando via il portatore della bandiera! Grazie all'altro tentacolo di Fame che aveva bloccato l'attacco, il portatore della bandiera aveva sentito solo un tumulto nella sua vitalità del sangue. Non era nemmeno ferito gravemente.


"Cosa?!"


"Questo..."


Erano tutti sbigottiti. Il Sacro Figlio di Zaohua strabuzzò gli occhi con incredulità. I due tentacoli di Fame si stavano intrecciando nell'aria, sembravano due draghi che lottavano!


Ma l'altro tentacolo era chiaramente collegato al palazzo di Primordius.


Com'era possibile?!


"La carne e il sangue di Fame che ho abbandonato ha protetto il portatore della bandiera? Perché?!"


Il Sacro Figlio di Zaohua fu colto dal panico.


In quel momento, la carne e il sangue di Fame che circondavano il palazzo di Primordius iniziò a dividersi lentamente. Si era formato un passaggio.


Ne uscì un giovane vestito di nero che brandiva una lancia. Il suo abito era pulito, la sua espressione era tagliente e risoluta, e la sua aura era profonda come il mare.


Stava con fermezza sopra la carne e il sangue di Fame, come un dio della guerra impareggiabile disceso dal cielo più alto.


La carne e il sangue sotto i suoi piedi si alzò lentamente per formare un tavolo rotondo che lo sollevò. Sembrava che la carne e il sangue di Fame riverissero quest'uomo!


Vedendo questa scena, figuriamoci il Sacro Figlio di Zaohua e la sua legione, perfino i discepoli del palazzo della Fata Demoniaca rimasero sbigottiti!


Cosa stava succedendo?


"Ti sbagli." Disse con noncuranza Lin Ming mentre puntava la lancia verso il nemico. "Non è una battaglia dettata dal destino. Potrei avere un avversario finale, ma non sei tu. Non ne sei degno!"


La voce fredda di Lin Ming risuonò nella vastità dello spazio, arrivando fino al palazzo della Fata Demoniaca e alla legione di Zaohua!


Il Sacro Figlio di Zaohua considerava Lin Ming la sua nemesi, ma per Lin Ming lui era stato solo uno dei molti obiettivi che aveva dovuto raggiungere. Inoltre era una faccenda del passato. Ora Lin Ming aveva completato la trasformazione sia del corpo che della mente. Il Sacro Figlio di Zaohua poteva essere definito solo un nemico e non un rivale!
                                


                                



