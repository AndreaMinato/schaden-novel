---
weight: 2047
title: Capitolo 2047 – Appariscente
pubDate: 2025-12-15T08:37:10.490Z
tags:
    - mw
---


<em>Capitolo sponsorizzato, ringraziamo Paolo!
9 capitoli in coda (9 Paolo), 0/5
-Schadenfreude</em>


"Lin Ming, vuoi morire!"


Il Sacro Figlio di Zaohua mostrò una smorfia quando sentì le sue parole!


Considerava Lin Ming il suo più grande nemico, ma lui lo trattava solo come un pagliaccio, umiliandolo spietatamente di fronte ai suoi sottoposti!


Questo fece infuriare il Sacro Figlio di Zaohua!


In quel momento, nello spazio stellato, i centinaia di migliaia di saggi e discepoli della Fata Demoniaca stavano assistendo a questa conversazione.


"Non ne sei degno." Queste parole riecheggiarono nelle loro orecchie, facendo arrabbiare i discepoli del palazzo di Zaohua e facendo ribollire di entusiasmo i praticanti di arti marziali.


Questa era arroganza! Questo era orgoglio!


Se qualcun altro avesse detto parole così ridicole, sarebbe stato considerato solo un idiota, ma Lin Ming emanò una forza deterrente impareggiabile.


Questa era una sensazione felice che riempì di esuberanza!


"Combattiamo!"


I discepoli del palazzo della Fata Demoniaca emisero un grido tonante, le loro voci risuonarono nella vastità dello spazio!


In quel momento, il morale dei discepoli del palazzo della Fata Demoniaca aumentò arrivò al suo picco!


"Puoi andare a morire!" Il Sacro Figlio di Zaohua ruggì. Il suo corpo mortale emise dei crepitii mentre iniziava a diventare più alto. Delle placche d'osso spuntarono dal suo corpo. Aveva usato la forza della metamorfosi della sua stirpe. Usando questo nuovo potere per controllare la carne e il sangue di Fame, il Sacro Figlio di Zaohua sarebbe arrivato al picco della sua potenza!


Il Sacro Figlio di Zaohua bruciò la sua essenza di sangue. Decine di nuovi tentacoli draconici schizzarono fuori dalla personificazione di Fame, e tutti questi tentacoli scintillarono con luce divina accecante mentre sfrecciavano verso Lin Ming!


In quel momento, anche se ci fosse stato un sole di fronte al Sacro Figlio di Zaohua, sarebbe stato fatto a pezzi da questi tentacoli!


Lin Ming si limitò a concentrarsi di fronte a questo attacco sconvolgente. La carne e il sangue di Fame iniziarono a scattare!


Lin Ming aveva una quantità limitata di carne e sangue di Fame; era impossibile per lui formare tentacoli spessi quanto montagne, i suoi erano grossi solo quanto alberi.


In confronto all'attacco del Sacro Figlio di Zaohua, il suo contrattacco non era quasi nulla.


<em>Puff! Puff! Puff!</em>


Tutti i tentacoli relativamente più sottili sfrecciarono in quelli più spessi. E non furono sovrastati come tutti si aspettavano, invece quelli del Sacro Figlio di Zaohua si irrigidirono sul posto!


Come serpenti catturati per il collo, questi tentacoli iniziarono a contorcersi.


Tutti scoprirono con stupore che questi tentacoli più sottili sembravano essere diventati delle sanguisughe, risucchiavano la carne e il sangue dei tentacoli più spessi!


<em>Gu! Gu! Gu!</em>


Le punte dei tentacoli più spessi iniziarono a rinsecchirsi con una velocità visibile ad occhio nudo. La carne abbondante e l'essenza di sangue di Fame fluirono lungo i tentacoli più sottili per arrivare sotto i piedi di Lin Ming.


Poi iniziò a dimenarsi selvaggiamente.


Dall'altra parte, la personificazione di Fame controllata dal Sacro Figlio di Zaohua cominciò ad agitarsi, come se fosse stimolata da qualcosa. Emise profondi ruggiti.


"Cosa?!"


La situazione sbalordì il Sacro Figlio di Zaohua. Che... Lin Ming potesse controllare Fame?!


Fu colto dal panico. Era davvero possibile?!


Ma adesso, poteva sentire chiaramente la forza spirituale passare per la carne e il sangue di Fame e permeare la sua personificazione!


"Tu...!!"


Il Sacro Figlio di Zaohua impazzì di rabbia. Non aveva tempo di pensare a come ci fosse riuscito. Cosa sarebbe successo se avesse abbandonato la personificazione di Fame? Sarebbe stato semplicemente inimmaginabile!


Se l'avesse persa, sarebbe stato impossibile per lui scappare da Lin Ming. E anche se fosse sopravvissuto in qualche modo, il Sovrano dei Saggi lo avrebbe ucciso.


Sarebbe morto in entrambi i casi!


In quel momento, il Sacro Figlio di Zaohua iniziò a sudare freddo.


Ma subito dopo, una luce folle e feroce brillò nei suoi occhi.


Vene blu si contorsero sul suo viso come vermi. Le sue cornee erano rosse come il sangue, piene di intento omicida.


"Credi davvero di potermi uccidere così? Smettila di illuderti! Sei destinato a morire qui! Legione di Zaohua, ubbidisci al mio ordine! Attaccate con tutte le vostre forze con la Luce Distruttrice! Uccideteli, uccideteli tutti!" Gridò il Sacro Figlio di Zaohua.


In quel momento, dietro di lui, la legione di Zaohua si era già messa in formazione e aveva radunato la sua energia per diversi secondi. Era sufficiente per usare la Luce Distruttrice!


A corto raggio, questo attacco era inferiore a quello di una Vera Divinità, mentre su larga scala era ancora più terrificante!


Durante questo momento critico, la legione di Zaohua non era precipitata nel caos. Con nove Empirei di massimo livello a guidare con calma le truppe, la legione di Zaohua usò la Luce Distruttrice usando il palazzo celeste come nucleo!


In quel momento, sembrava che ogni suono dell'universo fosse stato inghiottito!


Un'energia sconvolgente percorse il vasto spazio per poi convergere di fronte al palazzo celeste di Zaohua. Si radunò e creò un'enorme sfera di energia nera. Lo spazio attorno crepitò e si frantumò, come se questa palla di energia fosse un buco nero.


<em>Shua!</em>


Il buco nero sparò dell'energia dritta verso Lin Ming e la flotta del palazzo della Fata Demoniaca!


La luce cupa era troppo terrificante. Copriva un enorme raggio e, visto che questa parte dello spazio era stata sigillata, era impossibile evitarlo per il palazzo della Fata Demoniaca!


In quel momento, il folle Sacro Figlio di Zaohua mandò altri enormi tentacoli, non cercò di attaccare direttamente Lin Ming, lo coprirono invece, formando un muro di carne e sangue attorno a lui. Era chiaro che volesse bloccare ogni possibile via di fuga!


In realtà, anche se il Sacro Figlio di Zaohua non avesse cercato di ostacolarlo, Lin Ming non sarebbe riuscito a schivare questa Luce Distruttrice. In quel momento aveva riversato la sua forza spirituale nella personificazione di Fame per cancellare il marchio spirituale del Sovrano dei Saggi e catturarla. Se avesse schivato il colpo, non solo il suo spirito sarebbe rimasto ferito, ma la carne e il sangue di Fame che controllava sotto i suoi piedi sarebbero stati distrutti.


E questa carne e sangue di Fame avvolgevano il palazzo di Primordius dove c'erano Xiao Moxian e gli altri!


Lin Ming non poteva evitare l'attacco. Non avrebbe abbandonato Xiao Moxian, né i 100.000 guerrieri della Fata Demoniaca!


E gli esperti del palazzo della Fata Damoniaca non abbandonarono Lin Ming. Rimasero di fronte a lui, usando le loro navi spirituali relativamente deboli per fronteggiare l'attacco.


"Fratelli, attacchiamo!"


"Per l'umanità!"


"Per l'onore e la libertà!"


Gridarono con coraggio i guerrieri del palazzo della Fata Demoniaca. Riversarono ogni briciolo della loro forza nelle formazioni delle loro navi spirituali!


in questo istante, anche senza che qualcuno li guidasse, questi 100.000 guerrieri bruciarono la loro essenza di sangue insieme, senza esitare!


Perché sapevano che questo probabilmente era l'attacco finale più potente che avrebbero fatto in tutta la loro vita!


Era il bagliore che avrebbero emanato bruciando le loro vite, splendido e ardente come un sole.


Un coltivatore nasceva come un fiore d'estate e moriva come quelli delle tempeste!


L'attacco dei discepoli della Fata Demoniaca si radunarono in una corrente dorata che affrontò la Luce Distruttiva!


<em>Bang!</em>


Risuonò un'esplosione terrificante. In un lampo si espansero raggi di energia dal punto d'impatto. La quantità di materia distrutta nello scoppio era incalcolabile...


Anche così, l'attacco dei discepoli del palazzo della Fata Demoniaca non riuscì ad eliminare la Luce Distruttrice. Dopo che la Luce Distruttrice fu rallentata per un breve momento, sovrastò il contrattacco dei discepoli della Fata Demoniaca e continuò ad avanzare senza esitare!


Il divario di forza era troppo vasto. Non potevano affrontarlo!


Un momento dopo, le decine di discepoli del palazzo della Fata Demoniaca presto sarebbero stati spazzati via come piccole bestie sotto un enorme tsunami.


In quel momento, da sotto i piedi di Lin Ming, la massa di carne e di sangue di Fame si divise. Emerse il palazzo di Primordius, avvolto da una luce nera divorante!


"Legione di Fame, attacca!" Ordinò freddamente Lin Ming. Nel palazzo di Primordius, i 60.000 guerrieri della Legione di Fame si erano già trasformati un quarto d'ora fa. Avevano preparato la loro formazione e avevano radunato la loro energia, in attesa di scatenare la loro forza!


Dopo la battaglia contro le due legioni, l'esercito di Fame si era riposato e aveva recuperato le forze per oltre un mese. Tutto questo per lanciare questo attacco!


Anche Fata Loto Blu si era trasformata!


Quattro dei generali, tre personificazioni di Lin Ming, un Drago Nero miniaturizzato e 200 Grandi Re del Mondo che erano paragonabili agli Empirei più deboli dopo la metamorfosi...


Ogni persona e bestia riversò tutta la sua energia nella formazione senza esitare!


In particolare, la carne e il sangue di Fame sotto i piedi di Lin Ming rafforzò l'attacco!


La carne e il sangue di Fame si bruciò senza trattenersi. L'energia si agitò nel palazzo di Primordius mentre un terrificante raggio nero trafisse l'universo e impattò contro la Luce Distruttrice!


"Xian'er, aiutami!"


La trasmissione del suono di Lin Ming raggiunse le orecchie di Xiao Moxian. Lei, Lin Huang e alcuni dei discepoli della Fata Demoniaca che l'avevano seguita nel palazzo di Primordius riversarono tutte le loro energie nella formazione, preparandosi a fronteggiare la Luce Distruttrice!


Un raggio divino si unì all'energia emessa dai 100.000 discepoli della Fata Demoniaca, scontrandosi spietatamente con la Luce Distruttrice!


<em>Rumble rumble rumble!</em>


Risuonò un'esplosione, sembrava che l'universo venisse fatto a pezzi. L'energia schizzò facendo collassare lo spazio e spazzando via le stelle!


L'attacco a tutta forza del palazzo della Fata Demoniaca, della legione di Fame e della carne e del sangue dell'abissale che bruciavano la loro essenza era riuscito a superare l'intensità della Luce Distruttrice della legione di Zaohua!


Subito dopo il raggio di energia scagliato dalla Legione di Zaohua iniziò a venire respinto all'indietro sempre più velocemente!


Alla fine, il colpo sconvolgente di Lin Ming spense la Luce Distruttrice e poi si diresse verso la legione di Zaohua!


"Noo!!!"


Il Sacro Figlio di Zaohua strabuzzò gli occhi.  E dietro di lui, i diversi centinaia di migliaia di saggi della sua legione si irrigidirono sul posto!


"Ahhhhh!"


Alcuni gridarono disperati. Altri si precipitarono fuori dalle navi spirituali e volarono nello spazio. E altri ancora spostarono le loro imbarcazioni, cercando di ritirarsi.


Ma non importava quanto lottassero, fu tutto inutile. Questo raggio di luce era troppo veloce, ancora più veloce di qualsiasi nave spirituale o praticante di arti marziali.


Inoltre questo spazio era stato già sigillato dalla legione di Zaohua.


Erano stati bloccati dalla loro stessa trappola!


<em>Bang!</em>


Luce divina esplose nella legione di Zaohua, inghiottì ogni cosa, annegando tutto in un mare accecante.


Prima, per disporre le sue formazioni, la legione di Zaohua aveva affollato le sue navi spirituali. Ma ora questa mossa era diventata il motivo della sua distruzione totale!


Sciami di navi spirituali furono colpite direttamente e furono ridotte in polvere, senza lasciare nemmeno un frammento.


Innumerevoli navi spirituali furono spazzate via dall'esplosione per poi scoppiare creando una terrificante tempesta spaziale, riducendosi in fuochi d'artificio appariscenti!


La legione di Zaohua aveva subìto perdite fin troppo dure.


Il Sacro Figlio di Zaohua vide la scena da lontano, tremante. In quel momento capì che la legione di Zaohua, l'asso della manica dei suoi eserciti, era spacciata!
                                


                                



