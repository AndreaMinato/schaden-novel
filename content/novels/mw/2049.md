---
weight: 2049
title: Capitolo 2049 – Le Ambizioni di Zaohua
pubDate: 2025-12-15T08:37:10.491Z
tags:
    - mw
---


<em>Capitolo regolare,
9 capitoli in coda (9 Paolo), 0/5
-Schadenfreude</em>


Dopo che il Sacro Figlio di Zaohua fu inghiottito da Fame, l'intera legione dei saggi cadde nel caos più completo.


Alla fine i saggi temevano di più la morte. Questo non significava che fossero meno coraggiosi degli umani, dopotutto la loro razza non era a rischio. Il solo motivo per cui erano entrati nell'universo selvaggio era per invadere questo nuovo mondo e ottenere meriti. Ora che il Sacro Figlio di Zaohua era perito, la sua legione fuggì rapidamente!


Lin Ming certamente non li avrebbe lasciati scappare, sopratutto perché controllavano un tesoro da Vere Divinità, il palazzo celeste di Zaohua.


Una struttura del genere di questo livello era estremamente rara. Come avrebbe potuto lasciarsela scappare?


"Inseguiteli!" Ordinò Lin Ming. Tuttavia in realtà non aveva bisogno di dare un comando del genere, i discepoli del palazzo della Fata Demoniaca lo stavano già facendo di loro iniziativa!


La legione dei saggi si disperse come una nuvola di locuste, fuggendo in ogni direzione.


In effetti il numero restante di navi spirituali era ancora superiore a quello delle imbarcazioni del palazzo della Fata Demoniaca. E anche se Lin Ming era potente, poteva avanzare in una sola direzione. Naturalmente aveva scelto di puntare verso il palazzo celeste di Zaohua.


Per quanto riguardava il resto della flotta dei saggi, non aveva intenzione di perdere tempo a cercarli. Finché si fossero ritirati, avrebbero potuto effettuare i grandi spostamenti del vuoto e allora sarebbe stato impossibile raggiungerli.


Ma in quel momento, Lin Ming sussultò. Spostò lo sguardo verso un'altra direzione del vasto cielo stellato e vide un'altra flotta che stava volando verso di lui a tutta forza.


Non c'erano molte navi in questo gruppo, ma erano estremamente veloci. Era chiaro che fossero truppe d'élite!


Quando apparirono, crearono una rete che bloccò gli enormi sciami della legione di Zaohua. Molte delle navi sagge furono distrutte sul posto.


Rinforzi?


Lin Ming ne fu sorpreso. Non sapeva che esercito umano fosse, ma era sicuro che fosse stato attirato qui dalle enormi esplosioni appariscenti di qualche momento fa. Finché avessero guardato con un po' più di attenzione le esplosioni, sarebbe stato facile capire che la luce accecante non derivava da qualche fenomeno cosmico. Inoltre si poteva sentire l'aura delle loro leggi, indicando che era scoppiata una battaglia.


I rinforzi e la flotta della Fata Demoniaca catturarono la legione di Zaohua in un attacco a pinza. I saggi erano come un coniglio inseguito da un lupo, non riusciva a trovare una via d'uscita colto dal panico.


Sempre più navi spirituali esplosero. Il risultato della battaglia era stato già deciso...


Per quanto riguardava Lin Ming, aveva raggiunto il Palazzo Celeste di Zaohua!


Con le stelle dello spazio ad illuminarlo, Lin Ming prese il possesso del Palazzo Celeste di Zaohua come un enorme polpo che afferrava una conchiglia.


Fame stese decine di tentacoli draconici sanguigni e avvolse l'artefatto. Ondate di carne e sangue irruppero nel palazzo, annegando chiunque fosse al suo interno!


Mentre Fame iniziava a divorare l'energia del sangue dei guerrieri dentro, Lin Ming poteva sentire quanto era intensa la sete di sangue e la rabbia dell'abissale. Senza la sua anima, la carne e il sangue di Fame possedeva solo il suo istinto divorante. Più inghiottiva, più diventava potente!


Una volta che avesse divorato a sufficienza, si sarebbe potuta dividere e formare una personificazione! Era una forma di vita che sfidava le leggi del Dao Celeste!


Da ciò che aveva compreso Lin Ming, più una forma di vita era potente, più era difficile che si riproducesse. In effetti molte creature formidabili erano esemplari unici nel loro genere.


Altrimenti se esistessero troppe forme di vita del genere, sarebbero diventate le padrone assolute dell'universo, distruggendo ogni equilibrio.


Ma Fame chiaramente violava questa regola. Lin Ming non sapeva se ci fosse un limite nel numero di personificazioni che poteva formare, ma avesse avuto questa limitazione, Fame e le sue personificazioni avrebbero potuto occupare lentamente tutti e 33 i Cieli, divorando ogni forma di vita...


Una deduzione del genere fece rabbrividire Lin Ming.


Più rifletteva e più si rese conto di una possibilità. Un momento dopo apparì nel palazzo di Primordius.


Anche se la battaglia era finita, c'erano ancora molte questioni di cui occuparsi. Non aveva nemmeno avuto il tempo di raffinare completamente la personificazione di Fame.


"Fratello Lin!"


Il volto di Xiao Moxian si arrossò quando vide Lin Ming tornare, ansimava piano. La sua reazione era dovuta all'entusiasmo dell'aver distrutto la legione di Zaohua, ma anche perché aveva unito le forze con la legione di Fame per scagliare l'attacco e questo le aveva fatto consumare una grande quantità di energia.


"Puoi controllare Fame?" Chiese con curiosità Xiao Moxian. Sentendo questa domanda, molti discepoli del palazzo della Fata Demoniaca guardarono Lin Ming, anche loro se lo stavano chiedendo.


Lin Ming sorrise: "Ti dirò tutto tra poco. Ci sono alcune questioni di cui mi devo occupare prima."


Dopo aver detto questo, scomparì e riapparì in un'altra stanza. Qui giaceva il Sacro Figlio di Zaohua indebolito.


In passato era stato alto e forte, le sue sopracciglia avevano la forma di spade e il suo portamento era straordinario. Era destinato a vivere in modo magnifico fin dalla nascita e, indipendentemente dalle sue esperienze di vita e dal talento che aveva mostrato, era sempre stato venerato e circondato dagli altri, come se fosse una stella e stessero ruotando tutti attorno a lui.


Per questo, anche se molte splendide sagge sapevano che il Sacro Figlio di Zaohua era estremamente crudele e spietato e che le donne erano insignificanti per lui, si erano presentate comunque al suo letto di loro spontanea volontà.


Ma ora non assochilometriva nemmeno ad un essere vivente ora che Fame aveva risucchiato la sua vitalità del sangue.


Quando Lin Ming entrò nella stanza, il Sacro Figlio di Zaohua sentì la sua presenza ma non rispose. Il suo sguardo era vuoto e spento, sbavava dalla bocca lievemente aperta, sembrava fosse diventato uno zombie.


Lo spirito del Sacro Figlio di Zaohua era già morto. Le sue ambizioni e la sua arroganza erano state distrutte. Da sovrano del mondo si era ridotto in condizioni ancora peggiori della morte.


Lin Ming alzò lentamente la mano destra. Un cubo nero apparì sopra il suo palmo.


Delle linee nere scintillarono, illuminando il viso del Sacro Figlio di Zaohua. Il saggio aprì le palpebre e vide il Cubo Magico.


Dato che aveva controllato la Perla Primordiale un tempo, aveva una vaga idea di come fossero i tre strumenti divini. Quando vide il Cubo Magico, sembrò rendersi conto di qualcosa, ma non ne era sicuro.


Tuttavia nulla di tutto questo era importante. Anche se avesse saputo dei segreti di Lin Ming, che utilità avrebbe avuto?


Sorrise con amarezza e disse con voce roca: "Uccidimi..."


"Come desideri."


Lin Ming fece un cenno e l'anima del Sacro Figlio di Zaohua si disintegrò in frammenti che volarono nel Cubo Magico...


In quel momento il Sacro Figlio di Zaohua era davvero morto. Lin Ming si appropriò del suo anello spaziale e delle sue armi. Per quanto riguardava il cadavere che aveva perso tutta la sua vitalità del sangue, Lin Ming mosse un dito, evocando una palla di fuoco che ridusse in cenere il corpo.


Al momento era diventato sempre più esperto nell'usare il Cubo Magico. Ora poteva leggere direttamente i ricordi dei frammenti spirituali come se stesse sfogliando le pagine di un libro e non aveva bisogno di assorbirli.


Per Lin Ming, i ricordi del Sacro Figlio di Zaohua erano estremamente importanti. C'erano molte informazioni che voleva ottenere e sopratutto la Divina Arte di Zaohua!


A questo punto, il nemico più grande di Lin Ming era il Sovrano dei Saggi Zaohua e la sua arte divina era la sua abilità più formidabile. Sembrava un metodo di coltivazione al picco dello stadio di Vera Divinità!


Lin Ming possedeva fin troppi metodi di coltivazione. Solo le leggi Asura e le Sacre Scritture erano di altissimo livello e più che sufficienti da percepire. non aveva il tempo, né l'energia per studiare la Divina Arte di Zaohua.


Ma anche se non l'avesse studiata, doveva comunque comprenderla. Se conosci il nemico e te stesso, rimarrai imbattuto per mille battaglie. Lin Ming voleva trovare un punto debole nella Divina Arte di Zaohua.


Il Sacro Figlio di Zaohua era un Empireo e possedeva una comprensione profonda di queste tecniche. La Divina Arte di Zaohua nei suoi ricordi aveva un totale di 12 livelli.


Lui era arrivato solo al nono livello, ma sapeva il contenuto dei primi 11 gradi.


Per quanto riguardava il dodicesimo, solo il Sovrano dei Saggi ne sapeva i dettagli.


Questo metodo di coltivazione era proprio al picco dello stadio di Vera Divinità. Era solo lievemente inferiore al Sutra Asura e alle Sacre Scritture.


Nemmeno il Sovrano dei Saggi sembrava aver praticato questo metodo di coltivazione alla perfezione.


In altre parole, non lo aveva creato lui, era un'antica eredità che aveva ottenuto.


Secondo i ricordi del Sacro Figlio di Zaohua, questa tecnica proveniva dal regno delle Rovine Primordiali. Nessuno sapeva chi l'avesse creata.


Dopo che il Sovrano dei Saggi aveva ottenuto quest'arte, aveva trascorso cento milioni di anni per arricchirla lentamente con le sue comprensioni e l'aveva migliorata.


Molti metodi di coltivazione impareggiabili non erano stati completati da una sola persona, inclusi le Sacre Scritture e il Sutra Asura che Lin Ming praticava. Lui stesso aveva aggiunto la sua comprensione delle sue sei reincarnazioni e aveva perfino iniziato a fonderle lentamente. Le due leggi di massimo livello erano cambiate completamente rispetto a prima nelle mani di Lin Ming.


Lin Ming lesse il contenuto della Divina Arte di Zaohua poco alla volta. Più la esaminava, più ne fu sorpreso. In passato aveva saputo che quest'arte divina dava la capacità di sottrarre il potere della buona fortuna.


La cosiddetta buona fortuna era la natura stessa. Una Vera Divinità avrebbe potuto risucchiare l'essenza dell'energia di un mondo usando questa tecnica, trasformandolo in terra morta!


Tuttavia, mentre comprendeva più approfonditamente le leggi, le ipotesi di Lin Ming divennero sempre più chiare.


Aveva scoperto che la capacità di divoramento della Divina Arte di Zaohua era simile a quella di Fame!


L'abissale poteva divorare ogni cosa, ma si concentrava sulla carne e il sangue.


La Divina Arte di Zaohua si concentrava nell'inghiottire il potere di un mondo.


Combinate...


In quell'istante Lin Ming si sentì gelare il sangue. I miglioramenti del Sovrano dei Saggi Zaohua apportati a quell'arte riguardavano per lo più questo aspetto!


Divorare la carne e il sangue era l'equivalente del divorare un corpo.


Divorare il potere del mondo era l'equivalente del divorare l'universo.


Era uguale al percorso che stava seguendo Lin Ming. Cioè... unire le Sacre Scritture e il Sutra Asura e combinare l'universo del corpo con quello del mondo!


Lin Ming poteva intravedere la strada che voleva percorrere il Sovrano dei Saggi. Le sue ambizioni erano troppo grandi! Voleva allenare alla perfezione le leggi del divoramento, superando lo stadio di Vera Divinità e anche il maestro della Strada Asura!


Se il Sovrano dei Saggi Zaohua aveva piani del genere, naturalmente l'umanità non sarebbe stata sufficiente a soddisfarlo.


Inevitabilmente avrebbe attaccato gli spirita!


Lin Ming sospettava che forse il Sovrano dei Saggi non avrebbe nemmeno risparmiato la sua razza se non gli fosse rimasto altro da divorare.


Poteva essere definito una persona? Forse definirlo un mostro non sarebbe stato sufficiente a descriverlo.


Tuttavia il Sovrano dei Saggi Zaohua non si sarebbe fermato. Avrebbe fatto di tutto per realizzare le sue ambizioni!


Non si sarebbe rassegnato a tornare alla polvere, ad essere soggetto al Dao Celeste più alto. Al suo livello, nulla nell'universo poteva allettarlo di più a parte la forza assoluta e la vita eterna!
                                


                                



