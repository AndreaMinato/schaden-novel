---
weight: 2050
title: Capitolo 205 - La battaglia tra un Drago e una Fenice
pubDate: 2025-10-16T07:28:18.455Z
tags:
    - mw
---


<em><strong>CAPITOLO SPONSORIZZATO, ringraziamo Andrea F.
da editare
-Schadenfreude</strong></em>


C'erano molte specie diverse di Bestie Sacre di tipo drago. Ad esempio c'erano i Draghi del Fiume, i Draghi Cornuti, i Draghi senza Corno, i Draghi di Montagna Una Zampa, i Draghi Candela e così via.


Nonostante fossero tutte Bestie Sacre e il loro aspetto fosse simile, c'erano alcune caratteristiche distintive. I Draghi del Fiume avevano delle scaglie luminose, i Draghi della Pioggia Alati avevano le ali, quelli Cornuti avevano un corno, i Draghi di Montagna Una Zampa avevano solo un arto...


Il Drago del Fiume viola aveva diversi tipi, erano di colore rosso, nero, sanguigni e altro ancora.


Il Drago del Fiume viola che stava volando era una rara variante del Drago del Fiume Fulmineo. Mangiava i tuoni e la sua personalità era crudele e tirannica. Era anche molto promiscuo.


Questo Drago del Fiume si era stabilito nella Montagna Thundercrush quasi 10.000 anni fa e aveva preso tutti i tesori del posto. Dopo essersi accoppiato con le bestie feroci della montagna, alla fine aveva creato moltissimi discendenti; le Lucertole Fulmine.


Ora di fronte ad una sfida, il Drago del Fiume Fulmineo aveva ruggito ferocemente e tutti i suoi discendenti si stavano precipitando sulla cima della montagna!


Un grande numero di Lucertole Fulmine stava guardando il confronto, l'epico scontro tra un Drago e una Fenice!


Lin Ming invece si stava nascondendo lontano. Dopo aver raggiunto accidentalmente lo stato di ritorno alle origini, le sue capacità di nascondere il suo respiro non erano inferiori a quelle di un maestro Xiantian. Si nascose dietro un grosso masso. Finché fosse rimasto lontano, nessuno sarebbe stato in grado di trovarlo.


Vedendo il Drago Fulmineo nell'aria, Lin Ming provò diverse emozioni. Iniziò a capire che c'era un grave problema. L'Anima del Tuono della montagna probabilmente era nel corpo del Drago del Fiume Fulmineo!


La creatura aveva vissuto nella Montagna Thundercrush per così tanti anni, deve aver trovato l'Anima del Tuono. Se l'avesse fatto, come poteva non assorbirla?


Nonostante Lin Ming non avesse avuto molte speranze nell'ottenere l'Anima del Tuono, aveva pensato che con un po' di fortuna avrebbe avuto qualche possibilità di farlo. Anche se avesse fallito, poteva sempre aspettare finché non avesse migliorato il suo livello prima di tornare.


Ma ora sapeva che l'Anima del Tuono era nel corpo del drago e provò delusione. Strapparla da questa bestia era impossibile! Figuriamoci ora, forse non sarebbe stato abbastanza anche se fosse entrato nello stadio Xiantian!


Il confronto stava continuando. La donna in rosso era in piedi con orgoglio sull'Uccello Vermiglio. Un forte vento celeste soffiò tra i suoi capelli neri come l'inchiostro facendoli danzare nell'aria. Nel cielo stavano brillando diversi lampi color viola, ma lei rimase sul posto.
Era come se un campo di forza invisibile la stesse circondando, distorcendo il potere del fulmine.


"Ahah, Campo di Forza Magnetico? Hai coltivato questa tecnica apposta per affrontarmi?" Il Drago del Fiume Fulmineo aprì la bocca per esprimere la sua valutazione.


Vedere un grosso drago viola parlare era davvero strano. Lin Ming era sbalordito, ma poi pensò che non era insolito che una Bestia Sacra fosse in grado di parlare.


La donna in rosso guardò il Drago del Fiume Fulmineo e disse: "Il Campo di Forza Magnetico è un metodo di coltivazione di ottima qualità, naturalmente posso coltivarlo. Non è qualcosa che ho preparato specialmente per te, non c'è bisogno che ti sopravvaluti così tanto."


"Eheh, ragazzina, sei piuttosto giovane eppure le tue parole sono così coraggiose. Se chiamassi l'Anziano dell'Isola della Divina Fenice potrei darti un po' di rispetto... ma con solo le tue capacità? Continua a sognare! Ahah! Posso schiacciarti con un dito!"


Il Drago del Fiume Fulmineo rise senza vergogna. Lin Ming mostrò un'espressione strana. Questo Drago del Fiume Fulmineo aveva davvero chiamato la donna in rosso dal livello insondabile, una ragazzina.
Era qualcosa che solo un vecchio mostro che aveva vissuto per decine di millenni poteva dire.


Ma Isola della Divina Fenice? Che Sect era? Se c'era un maestro come questa donna in rosso, allora dovevano esserci Anziani più forti nel suo Sect. Era oltre il livello delle Sette Valli Misteriose. Poteva essere un sect di quart'ordine o perfino del leggendario quint'ordine. Non poteva immaginare a che livello fossero, non ne aveva mai sentito parlare prima.


Di fronte alla vanagloria Drago del Fiume Fulmine, la donna rosa mantenne la solita espressione calma di prima, senza alcuna traccia di rabbia disse: "Così ti rifiuti?"


"Smettila di chiacchierare. Vuoi metà del mio sangue per una gallina a cui non sono spuntate tutte le piume, ? Come posso accettare una richiesta così ridicola?!"


"Allora... dovremo combattere."


"Eheh! Una volta che ti sconfiggerò, non credere che avrò scrupoli nell'ucciderti solo perché fai parte dell'Isola della Divina Fenice!" Il Drago del Fiume Fulmineo ruggì e il fulmine cominciò ad agitarsi per tutto il suo vasto corpo.


Lin Ming aveva sentito chiaramente la conversazione tra i due. Avevano rivelato molte informazioni. La donna misteriosa voleva metà del sangue del Drago del Fiume per 'la gallina a cui non sono spuntate tutte le piume'?"


Implicava...


Lin Ming guardò l'Uccello Vermiglio che danzava tra gli innumerevoli archi di fulmine viola, emanando un'aura vasta. Il suo aspetto era maestoso. Se fosse vero, allora ciò che il Drago del Fiume Fulmineo aveva appena chiamato 'gallina a cui non sono spuntate tutte le piume' poteva essere solo questo Uccello Vermiglio.


In altre parole, non era ancora cresciuto. Non c'era da meravigliarsi che fosse molto più piccolo del Drago del Fiume Fulmineo.


Anche se era ancora giovane, aveva un'aura potente. Con un solo sguardo era riuscito a spaventare la personificazione dello Sciamano dei Vermi di Fuoco. Cosa sarebbe accaduto se fosse cresciuto?


Lin Ming non poté non sorridere con amarezza. Non importava quanto talento avessero gli umani o che genere di genio mostruoso avevano, non erano paragonabili alle Bestie Sacre. Finché queste creature mangiavano e dormivano, sarebbero diventate un maestro Xiantian. Con un po' di incontri fortunati e coltivazione forse sarebbero avanzati oltre!


Una Bestia Divina come il Roc Ali Dorate o un Vero Drago, figuriamoci lo Xiantian, una volta cresciute potevano usare i loro artigli per trafiggere il vuoto e le loro code potevano distruggere le stelle. Con un potere del genere perfino i potenti esperti del Regno degli Dei non sarebbero stati capaci di tenere loro testa.


Se questa donna in rosso potesse prendere metà del sangue del Drago del Fiume Fulmineo, che genere di effetto avrebbe avuto su un giovane Uccello Vermiglio?


Mentre Lin Ming ponderava su questo, il combattimento aereo era già cominciato. Non sapeva quando, ma la donna in rosso aveva sguainato una spada. La lama era ampia solo due pollici, ma era lunga quattro piedi. Era sottile e stretta e sull'impugnatura era incisa l'immagine di una fenice che spalancava le ali. La lama era cremisi come se fosse stata immersa nel sangue.


Non appena vide questa spada, Lin Ming spalancò gli occhi. Non aveva mai visto un tesoro di questo livello. Solo sentendo le fluttuazioni d'energia che aveva, immaginò che fosse almeno un tesoro di grado Earth, ma non aveva alcun modo di determinarne la qualità.


C'era un'enorme differenza tra un tesoro di grado Human e uno di grado Earth. Nemmeno il Maestro del Palazzo delle sette arti Qin Ziya possedeva un tesoro di grado Earth.


Questa era una battaglia tra maestri incredibili. Lin Ming la fissò ad occhi spalancati, non voleva perdersi un solo dettaglio.


Quando un potente anziano del Regno degli Dei aveva guardato un Vero Drago combattere contro un Roc dalle Ali Dorate, era stato ispirato ed era andato a meditare per sessant'anni, per poi finalmente creare una tecnica di movimento impareggiabile 'Roc Dorato che Squarcia il Vuoto'. Nonostante fosse impossibile per lui raggiungere questo livello, probabilmente avrebbe tratto un po' di ispirazioni da questa battaglia.


La donna in rosso mosse la sua spada e una fiamma cremisi divampò dal filo della lama. All'inizio il fuoco era alto solo diversi piedi, ma quando la donna sollevò la spada, le fiamme sfrecciarono verso il cielo!


I suoi lunghi capelli neri svolazzarono nel vento.


Un inferno di fiamme ardente impattò contro il Cielo Primordiale; era come se il cielo fosse stato spazzato via. Al di fuori l'energia Heaven Earth Origin si stava condensando per formare una lunga spada e un gigantesco vortice di fiamme!


Questo mulinello girava lentamente. Era nero corvino nel suo centro, come se il mondo stesso fosse stato fatto a pezzi, rivelando un passaggio mistico.


Il Drago del Fiume osservò la situazione con uno sguardo solenne riflesso nei suoi occhi viola.
Sotto il suo vasto corpo, decine di Lucertole Fulmine al picco dell'Houtian ruggirono all'unisono, aprendo le loro fauci per rilasciare una gigantesca raffica di palle di fulmine. Allo stesso tempo una rete brillante ricopriva le Lucertole Fulmine, aiutandole. Ovviamente era un velo protettivo.


Dopo che queste sfere blu volarono nel cielo, il Drago del Fiume Fulmineo aprì la bocca e le risucchiò. Dopo aver inalato così tanto potere, archi elettrici di colore viola avvolsero il suo corpo. Le scariche che prima erano sottili, si erano inspessite di molto.


Vedendo questo Lin Ming capì la situazione. Ascoltando le vanterie di prima, sembrava che la donna in rosso fosse inferiore al Drago del Fiume Fulmineo, che aveva mostrato un po' di rispetto all'Isola della Divina Fenice e aveva offerto di lasciarla andare per stavolta.


Tuttavia ora pareva che, anche con l'aiuto di tutti i suoi discendenti, il Drago del Fiume Fulmineo fosse in grado di superare a stento la donna in rosso. In una lotta uno contro uno, il Drago del Fiume Fulmineo non avrebbe potuto tenerle testa!


Rendendosi conto di ciò, Lin Ming sussultò. Questa donna era ancora più potente del previsto.


Il Drago del Fiume Fulmineo era adulto. Dopo che una Bestia Sacra era cresciuta, non era strano che raggiungesse lo stadio Xiantian. Eppure, nonostante questo, doveva comunque contare sull'aiuto dei suoi discendenti per affrontare a stento la donna in rosso!


L'enorme colonna infernale bruciò sempre più violentemente. Il suo spessore aumentò fino a dieci piedi ed era proprio come un pilastro di fiamme che raggiungeva il cielo. Arrivava al Cielo Primordiale illuminando il cielo.


Di fronte ad un attacco così formidabile il Drago del Fiume Fulmineo rispose senza riserve. Concentrò tutto il suo potere del tuono nei suoi artigli frontali e una sfera viola cominciò a formarsi rapidamente. Questa palla all'inizio era di dieci piedi, ma si espanse rapidamente fino a raggiungerne cento; il suo diametro era superiore perfino a quello del Drago del Fiume Fulmineo!


I fulmini percorrevano la sfera viola. Il centro della palla divenne di un denso colore viola quasi nero e brillava di una luce soffocante.


Senza pietà la spada lunga quattro piedi menò un fendente verso il basso. Fu come se il pilastro che supportava il cielo fosse stato distrutto. Non solo colpì il Drago del Fiume Fulmineo, ma raggiunse anche i suoi discendenti! Erano i seguaci del Drago del Fiume Fulmineo, la donna in rosso voleva ucciderli velocemente!


Il Drago del Fiume Fulmineo ruggì in modo agghiacciante. I suoi artigli avanzarono e l'enorme sfera di fulmine volò verso la donna in rosso come una meteora!


L'enorme pilastro di fuoco e la sfera di fulmine si scontrarono.


<em>Bang!</em>


Un'esplosione terrificante risuonò per le nuvole e distrusse la pietra! Fu come se il vuoto stesso fosse stato squarciato; l'intera Montagna Thundercrash tremò per l'impatto!


Le fiamme precipitarono come innumerevoli meteoriti verso le decine di Lucertole Fulmine sotto gli scudi luminosi. Le protezioni tremarono violentemente e alcune Lucertole Fulmine al picco dell'Houtian vomitarono sangue, erano gravemente ferite!


Lin Ming sentì un incredibile orrore e stupore mentre guardava questo spettacolo da lontano. Se l'impatto aveva un potere del genere, quanto sarebbe stato terrificante affrontarlo direttamente?


Mentre esclamava per lo stupore, diede un'occhiata con la coda dell'occhio e scoprì che dietro le Lucertole Fulmine morse, c'era un'enorme caverna. Era fatta di minerale magnetico e l'entrata era ampia 100 piedi.


Lin Ming ebbe un'idea improvvisa. Quella era... la caverna del Drago del Fiume Fulmineo?
                                


                                



