---
title: Capitolo 2050 – Non avrebbe mai potuto abbandonarli
pubDate: 2025-12-15T08:37:10.491Z
tags:
    - mw
---


<em>Capitolo regolare,
9 capitoli in coda (9 Paolo), 0/5
-Schadenfreude</em>


Quando riemerse dallo spazio del Cubo Magico, Lin Ming era pieno di preoccupazioni.


Bisognava sapere che il Sovrano dei Saggi era solo uno dei nemici che era destinato ad affrontare, eppure aveva un ruolo così importante e complesso.


Agli occhi del Sovrano dei Saggi, il solo in grado di competere con lui era l'Imperatore Spirituale.


Cosa stava pianificando l'Imperatore Spirituale?


Lin Ming inevitabilmente pensò a Sheng Mei.


L'aveva incontrato oltre 6000 anni fa nel Mondo dell'Anima. Lì aveva cercato di proporre i termini di un'alleanza tra l'umanità e gli spirita. Ma alla fine era stato rifiutato da Sheng Mei. Ora che ci pensava, era completamente normale. Sia l'Imperatore Spirituale che il Sovrano dei Saggi Zaohua consideravano l'umanità una piccola pedina nella loro grande scacchiera. Se l'umanità fosse andata incontro ad un'apocalisse e si fosse estinta, non ci sarebbero state grandi differenze per loro.


Lin Ming pensò in silenzio alle parole che aveva detto a Sheng Mei, in profonda contemplazione, come i suoi pensieri fossero avvolti da una nebbia...


"Perché stai sospirando?"


"Sto sospirando per il tuo destino..."


.....


"Lin Ming... sei una falena attirata dalla fiamma. Anche se sai che c'è un fuoco impetuoso di fronte a te, ti precipiti disperatamente tra le fiamme..."


"Anche io, sono una falena..."


.....


"Lin Ming, lascia che te lo chieda un'altra volta. Saresti disposto ad abbandonare l'umanità, tutto quanto e seguirmi per raggiungere il picco delle arti marziali, sondando i limiti della strada delle arti marziali e creando un vasto mondo separato dai 33 Cieli di cui diventeremmo sovrani?"


.....


"Dimenticati di ciò che ho detto stasera."


.....


Lin Ming ripensò alla loro discussione. Ripensò a cosa gli era passato per la mente allora, come era stato inseguito dalla Regina Divina Piaoyu e a com'era stato trasportato nel pianeta Sky Spill da Sheng Mei, e anche alla sua espressione triste quando se n'era andata dopo aver rubato la sua fonte spirituale...


Senza dubbio Sheng Mei aveva la sua storia ed era a causa dell'Imperatore Spirituale che la sua vita era piena di dolore e tristezza.


Non lo desiderava, ma alla fine aveva dovuto fare una scelta.


Ma Lin Ming non sapeva dei segreti dietro le sue scelte...


"Fratello Lin, cosa succede?" Chiese Xiao Moxian quando vide l'espressione peculiare di Lin Ming. Lin Ming scosse la testa: "Non è niente. Stavo solo ripensando a degli eventi passati... Sono preoccupato di cosa stiano pianificando gli spirita..."


Quando Lin Ming aveva incontrato Xiao Moxian, Mu Qianyu e Qin Xingxuan, aveva avuto sei ore a disposizione prima dello scontro con il Sacro Figlio di Zaohua. Allora aveva raccontato loro cos'era successo e così Xiao Moxian aveva saputo di Sheng Mei e dell'Imperatore Spirituale.


Xiao Moxian non continuò a parlarne. Disse invece: "È arrivato Zanna di Drago..."


"Zanna di Drago?" Lin Ming sussultò. Si ricordò all'improvviso dei rinforzi arrivati dopo, erano poche navi, ma la loro forza combattiva era incredibile. Sì, nella galassia del Drago Nascosto non c'era solo Xiao Moxian, ma anche Zanna di Drago.


In questi ultimi anni, avevano cercato entrambi di disturbare e distrarre il Sacro Figlio di Zaohua. Zanna di Drago era solo lievemente più debole di Xiao Moxian e Xiao Moxian aveva anche Lin Huang dalla sua parte. Era ovvio che Zanna di Drago avesse avuto molte più difficoltà a sopravvivere nella galassia del Drago Nascosto.


Pensandoci, non doveva essere troppo lontano da quest'area, così era accorso quando aveva visto la luce dell'enorme esplosione.


"Zanna di Drago è diventato un Empireo." Disse all'improvviso Xiao Moxian.


Lin Ming ne fu sbigottito. Zanna di Drago aveva un'età simile alla sua e diventare un Empireo in 6000-7000 anni era un po' troppo esagerato.


Tuttavia probabilmente era dovuto alla grande calamità. Con l'arrivo di questo disastro, molti geni crescevano rapidamente. Se la calamità fosse continuata e sempre più praticanti di arti marziali umani fossero periti, sarebbero nati altri guerrieri dalle loro ceneri.


Dopo che le onde lavavano via la sabbia, sarebbe emerso l'oro. Per i deboli questa grande calamità era un inferno, ma per i geni era il palco per farli crescere.


Lin Ming rifletté per un momento e poi tirò fuori una tavoletta di giada dal suo anello spaziale. Era il marchio della trasmissione del suono dell'alleanza del Monte Potala.


Era il momento che l'umanità si riunisse.


Al momento l'esercito invincibile dei saggi era stato lentamente ridotto. Anche se l'umanità non poteva contrattaccare, almeno poteva resistere frontalmente ai saggi prima che il Sovrano dei Saggi uscisse dal suo isolamento.


Inoltre c'era qualcos'altro che voleva fare. Lin Ming aveva intenzione di cercare notizie riguardo a Mu Qianxue usando le reti di informazioni umane. Da ciò che sapeva Xiao Moxian, se n'era andata prima della grande calamità, ma non sapeva dove si fosse diretta. Mu Qianxue aveva portato via Yu'er con sé.


Forse qualche Empireo umano sapeva dov'era andata...


"Andiamo. Torniamo nella base del palazzo della Fata Demoniaca." Disse Lin Ming.


.....


"Lin Ming, ahahah!" In una sala ben illuminata del palazzo della Fata Demoniaca, entrò un uomo di mezz'età alto e robusto, seguito da un gruppo di guerrieri dall'armatura argentata. Quando questi esperti videro Lin Ming, i loro sguardi si accesero di entusiasmo.


Quest'uomo di mezz'età era l'Empireo Vasto Universo. L'Empireo stese una mano e diede una pacca sulle spalle di Lin Ming. "Lo sapevo! Lo sapevo che un moccioso come te non sarebbe morto così facilmente! Sono passati 6500 anni e finalmente sei tornato! Bene! Grandioso! Fin troppo grandioso!" Gridò l'uomo con un'espressione raggiante.


In passato, lui e Sogno Divino erano stati gli Empirei umani che avevano notato per primi le capacità di Lin Ming. Allora l'Empireo Vasto Universo pensava che Lin Ming fosse solo un genio dal talento eccellente che sarebbe diventato un Empireo in futuro. Credeva perfino di averlo sottovalutato, ma non avrebbe mai pensato di averlo fatto così tanto. Ora Lin Ming aveva già creato un miracolo che aveva ribaltato le sorti della guerra.


Chi avrebbe pensato che il giovane un po' ingenuo e immaturo del passato sarebbe diventato il grande eroe che avrebbe sventato la grande calamità?


"Senior Vasto Universo!"


Anche Lin Ming si entusiasmò rivedendo l'Empireo. Quando i saggi avevano lanciato la loro invasione, i membri d'élite umani erano stati costretti ad evacuare il Regno Divino per garantire la continuazione delle loro eredità. Per arrivare sani e salvi nell'universo selvaggio, gli eserciti di Empirei umani, guidati da Sogno Divino, erano andati nel mondo Brillante per bloccare l'avanzata dei saggi.


E l'Empireo Vasto Universo era stato uno di quei guerrieri coraggiosi. Lin Ming sapeva che la forza di Vasto Universo non era troppo forte e temeva che fosse perito in battaglia. Dopotutto era un esperto della vecchia generazione che aveva riconosciuto il suo talento e che aveva ottenuto il suo rispetto.


Lin Ming si riempì di gioia quando lo vide sano e salvo di fronte a lui.


"Ahah, non chiamarmi più senior! Ragazzo, sei l'eroe dell'umanità. Se Sogno Divino ti vedesse ora, sarebbe sicuramente contenta."


"Senior Sogno Divino..." Lin Ming si agitò. "Ho sentito che stava combattendo contro altre due Vere Divinità sagge in un universo selvaggio diverso. Com'è la sua situazione?"


L'Empireo Vasto Universo scosse la testa: "Non sono molto informato al riguardo. Quando Sogno Divino mi ha mandato un messaggio, mi ha dato istruzioni su come l'umanità avrebbe dovuto continuare a combattere... e ha anche menzionato che stava affrontando due Vere Divinità..."


"Oh? Che istruzioni ha dato?"


"È molto semplice, solo una parola: resistere. Sogno Divino voleva che le varie organizzazioni umane si nascondessero e non affrontassero direttamente i saggi. Dobbiamo usare tattiche di guerriglia per guadagnare più tempo possibile. Ora sembra che siamo riusciti a resistere fino a questa svolta favorevole!" L'Empireo Vasto Universo rise di nuovo. La comparsa di Lin Ming era stata proprio la loro svolta favorevole.


"Per quanto riguarda la situazione attuale di Sogno Divino. So solo la differenza approssimativa di forza tra lei e le altre due Vere Divinità. Se Sogno Divino e la Regina Divina Piaoyu venissero confrontate, è difficile dire chi potrebbe prevalere. Ma se Sogno Divino dovesse affrontare il Re Divino Tiangang, sarebbe in netto vantaggio. Questo principalmente per via del livello delle leggi che coltivavano quando sono diventati Vere Divinità e perché i suoi metodi di coltivazione sopprimono naturalmente quelli del nemico.
Tiangang è troppo in svantaggio contro qualcuno come Sogno Divino che ha familiarità con le illusioni e gli attacchi spirituali. Sogno Divino ha detto che ha usato il suo spazio per intrappolare il Re Divino Tiangang e poi è riuscita a distrarre la Regina Divina Piaoyu. Così è riuscita a combattere contro due di loro."


"Ma questo è successo anche perché i due Re Divini non hanno intenzione di usare tutte le loro forze per affrontare Sogno Divino. Se lo facessero, il Re Divino Tiangang brucerebbe la sua essenza di sangue e, anche se non potesse vedere oltre le illusioni dello spazio del Sogno Divino, potrebbe usare la forza bruta per distruggerle."


"Capisco..." Lin Ming tirò un sospiro di sollievo. All'inizio temeva che sarebbe successo qualcosa a Sogno Divino dato che era in svantaggio numerico, ma sembrava che la situazione fosse migliore del previsto.


"Ahah, non devi preoccuparti. La conosco per più di dieci milioni di anni e so quanto è forte. In passato io e lei abbiamo partecipato ad un grande torneo simile all'Incontro di Arti Marziali Assoluto. Dopodiché siamo andati all'avventura insieme, abbiamo superato grandi pericoli e abbiamo esplorato regni mistici.  Ha sempre creato miracoli. Il nostro rapporto è proprio come..."
Arrivato a questo punto, l'Empireo Vasto Universo mostrò un'espressione pensierosa. Rise e disse: "Quello che c'è tra te ed Hang Chi. Fai sempre delle mosse sconvolgenti e sembra che non ci sia nulla di impossibile per te. Hang Chi invece è una persona sincera e diligente che lavora duramente, proprio come me! In questi giorni le persone sincere come me hanno difficoltà a tenere il passo, ahah!"


Da quando aveva visto Lin Ming, l'Empireo non aveva smesso di ridere. Negli ultimi seimila anni non aveva sorriso così apertamente.


"Vabbè, basta parlare di me. Andiamo, ci sono molte altre persone che stanno aspettando di vederti."


Lin Ming aveva contattato l'Imperatore Shakya, che aveva comunicato a sua volta con diverse organizzazioni umane tramite i suoi marchi di trasmissione. per molto tempo, innumerevoli organizzazioni umane iniziarono a radunarsi nella galassia del Drago Nascosto.


In quel momento, fuori dal palazzo della Fata Demoniaca, si era radunato un enorme numero di guerrieri ordinari. A parte i Sacri Lord, c'erano anche alcuni giovani Lord Divino e perfino dei membri della giovane generazione al Divine Transformation che non erano abbastanza forti da partecipare alla guerra e facevano parte solo delle riserve.


Vedendo Lin Ming, tutti questi guerrieri iniziarono ad esultare come pazzi.


Quando una nazione era in pericolo, i guerrieri che vedevano il loro capo ben voluto o la gente comune che vedeva tornare con fare trionfale i suoi guerrieri avrebbero avuto difficoltà a reprimere l'entusiasmo.


"Lin Ming l'immortale! Viva l'umanità!"


Non si sapeva chi avesse iniziato a gridarlo, ma altri cominciarono a ripeterlo.


"Lin Ming l'immortale! Viva l'umanità!"


"Lin Ming l'immortale! Viva l'umanità!"


Le acclamazioni sembravano ondate di tsunami. Un milione di praticanti di arti marziali che gridavano a squarciagola crearono un ruggito terrificante che riecheggiò nel cielo, scuotendo le stelle!


Ogni persona, che fosse un guerriero ordinario, un ufficiale, un Empireo dalla lunga vita che aveva superato molte difficoltà, o perfino Lin Ming che era sopra le mura del palazzo della Fata Demoniaca e stava guardando il mondo dall'alto, sembrò essere contagiato dall'atmosfera. Il loro sangue ribollì mentre gridava, le loro voci erano piene di gioia ed entusiasmo incontenibili.


Sentivano tutti che in questo periodo così pericoloso, l'umanità stava mostrando un momento di unità e di coraggio senza precedenti!


Perfino Lin Ming non poté trattenere un po' di lacrime. Sapeva che questa era la razza a cui sarebbe appartenuto per sempre e che avrebbe combattuto per loro. I suoi amici, la sua famiglia, i suoi discendenti, facevano tutti parte della razza umana e non avrebbe mai potuto abbandonarli...


