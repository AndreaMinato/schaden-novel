---
weight: 20520
title: Capitolo 2052 – Raduno di Vere Divinità
pubDate: 2025-12-15T08:37:10.491Z
tags:
    - mw
---


<em>Capitolo sponsorizzato, ringraziamo Paolo!
7 capitoli in coda (7 Paolo), 0/5
-Schadenfreude</em>


Nella galassia del Drago Nascosto, in uno spazio separato dal resto del mondo da una formazione. Lin Ming era seduto tra la carne e il sangue di Fame, i suoi occhi erano chiusi mentre meditava.


Al momento aveva già raffinato completamente la personificazione di Fame. L'ammasso era semplicemente troppo grande e anche se l'aveva già raffinato, voler controllare facilmente ogni parte del suo corpo richiedeva un lungo periodo di adattamento.


Questo perché la forza spirituale di Lin Ming era formidabile e possedeva anche l'anima di Fame. Per quanto riguardava qualcuno come il Sacro Figlio di Zaohua, aveva controllato Fame usando il marchio spirituale che il Sovrano dei Saggi aveva lasciato. Sotto la guida maldestra del Sacro Figlio di Zaohua, questa personificazione che possedeva una forza al livello di una Vera Divinità di grado intermedio aveva potuto solo mostrare un potere al picco dello stadio di Empireo.


Solo quando Lin Ming nuotò nella carne e nel sangue di Fame prendendo pienamente controllo di questa personificazione al livello di Vera Divinità si rese conto di quanto era terrificante. Dal suo aspetto, sembrava un'enorme sfera di carne e sangue, ma in realtà era piena di forza mistica e leggi incredibilmente complesse, come se contenesse un mondo demoniaco strano e bizzarro.


Questo mondo era pieno di sete di sangue e rabbia. Ogni goccia di sangue si levava al cielo, piena di innumerevoli fantasmi ululanti e piangenti.


Ma allo stesso tempo, traboccava di materia spirituale. Era inondata dalle catene divine composte dalle rune delle leggi, vaste e sconfinate.


La fonte di alcune di queste leggi proveniva dall'abissale, ma la maggior parte erano state divorate. Le leggi mutevoli formavano questo macabro, ma magnifico paesaggio.


Mentre Lin Ming vagava in questo mare di leggi, continuò a cercare, la sua percezione divina passava rapidamente oltre migliaia di catene di leggi. Non prestò attenzione alle leggi da Empireo, aveva un obiettivo in particolare.


Anche se la percezione spirituale di Lin Ming era potente, Fame aveva divorato troppe leggi durante la sua vita lunga miliardi di anni. Dovette ritirare la sua forza mentale diverse volte prima di scoprire una catena divina insolita in questo sconfinato mondo mistico.


Questa catena si estendeva nel cielo, piena di luce stellare, brillava con una miriade di colori. Era splendida come un sogno.


Nel momento in cui la vide, Lin Ming sussultò. Il suo sguardo si accese di entusiasmo.


Aveva la sensazione che la sua vitalità del sangue venisse attirata dalla forza allettante di questa catena. Il suo cuore iniziò a battere velocemente e il suo flusso sanguigno accelerò. Cominciò a sentire un calore bruciante nella sua spina dorsale, sulla fronte,nel suo cuore e in altre parti del corpo, per un totale di nove punti. Percepì lievemente qualcosa di meraviglioso, come se stesse entrando in risonanza con questa catena divina.


"Eccola!"


A Lin Ming si mozzò il fiato per un breve momento. Questa catena divina era il collegamento causale tra l'umanità e le Nove Stelle del Palazzo del Dao che aveva divorato Fame e che poi aveva condensato in una catena delle più alte leggi dei 33 Cieli!


Se avesse potuto tagliarla e raffinarla, cosa sarebbe successo?


Questo vincolo non era completo e conteneva solo una piccola porzione del Samsara della causa e dell'effetto che collegavano le Nove Stelle del Dao e l'umanità. La maggior parte di essa era nel vero corpo di Fame, sotto il controllo del Sovrano dei Saggi Zaohua.


Solo quando avesse ottenuto il corpo principale di Fame Lin Ming avrebbe potuto liberare davvero la connessione tra l'umanità e il loro Dao Celeste perduto. Sarebbe stato come compiere una buona azione per l'intera sua razza.


3,6 miliardi di anni fa, il Sovrano dei Saggi dell'antica era aveva tagliato una delle braccia dell'umanità. Ora Lin Ming se lo sarebbe ripreso!


Sospettava perfino che Fame avesse sigillato anche il destino della razza degli dei primordiali e dei celestiali.


Il motivo del declino delle antiche razze, dei loro problemi a riprodursi, potrebbe essere tutto connesso con gli abissali.


Lin Ming era seduto sotto la catena divina. Non la tagliò immediatamente. Dopotutto era un fenomeno che coinvolgeva il Dao Celeste e poteva causare una tribolazione celeste.


Al suo attuale livello, voler scuotere leggi così potenti era un po' troppo ambizioso per lui.


Così prima aveva intenzione di diventare un Empireo!


A questo punto, aveva accumulato abbastanza energia. Aveva impiegato quasi 7000 anni per coltivare durante le sue diverse reincarnazioni, solidificando lentamente le sue fondamenta. Ora era pronto a fare il prossimo passo!


Lentamente, Lin Ming attivò l'intento marziale fuso, fermo come una statua. Quando percepì il potere demoniaco emanato dalla personificazione di Fame, accelerò il flusso di potere divino nel suo mondo interno. Stava facendo innumerevoli deduzioni nella sua mente mentre si dimenticava lentamente del passare del tempo.


Le leggi più potenti nell'universo risiedevano in questi due tipi di energia. Se avesse potuto fondere il divino e il demoniaco insieme, formando un equilibrio yin e yang, raggiungendo l'armonia, ci sarebbero stati degli effetti inconcepibili.


Ma era anche estremamente pericoloso. Si poteva perdere l'equilibrio in miliardi di modi nel tentativo di creare un'integrazione armoniosa tra due forze in netta opposizione. Una volta che Lin Ming avesse perso il controllo del processo, forse sarebbe perfino caduto preda delle ossessioni.


Se chiunque altro avesse provato a compiere un'impresa del genere, sarebbe stato praticamente un suicidio.


Perfino Lin Ming doveva fare attenzione.


La carne e il sangue di Fame si sciolsero in raggi di energia che si riversarono nel corpo di Lin Ming. Iniziò a respirare vitalità del sangue.


Il potere demoniaco in questa carne e sangue si dissolse in fili di leggi rosso sangue che si precipitarono verso l'anima dell'uomo.


Lin Ming rimase fermo. I suoi occhi furono lentamente infettati dal colore rosso, come se si stesse immergendo in una pozza infernale.


Non si affrettò a raffinare questo potere demoniaco, invece attivò il potere del divino, lasciando che entrasse in risonanza con quello dei demoni.


Il cosiddetto potere divino in realtà era una fusione di essenza astrale, vera essenza ed energia spirituale.


Che fosse il potere del divino o dei demoni, alla fine erano solo forme di energia.


L'energia e le leggi erano due entità differenti.


La quantità di energia che si possedeva rappresentava la propria forza. Poteva essere quasi quantificato con il livello della propria coltivazione.


Ma la comprensione delle leggi rappresentava il ritmo con cui un praticante di arti marziali poteva utilizzare questa energia. Più le leggi che comprendeva erano di livello superiore, maggiore sarebbe stata la sua forza combattiva.


La qualità dell'energia era divisa in livelli e così anche le leggi.


Ora le leggi di Lin Ming erano quasi al picco delle arti marziali. La fusione delle Sacre Scritture e del Sutra Celeste non era mai avvenuta fino ad ora!


In termini di energia, voleva fondere il potere del divino con quello dei demoni, percorrendo una strada che nessuno aveva mai intrapreso...


Lentamente, sempre più potere demoniaco si radunò in Lin Ming. Iniziò ad assorbirlo imprudentemente e raffinarlo.


Le leggi del Grande Dao continuavano a scavare, facendo confluire il potere della personificazione di Fame in Lin Ming.


Tutto questo potere era l'essenza della forza di Fame e ogni briciolo era estremamente prezioso.


Mentre Lin Ming divorava sempre più della sua forza, il suo corpo assunse lentamente una tinta rosso sangue. Ogni poro del suo corpo emanava energia demoniaca, come se stesse traspirando sangue dalla sua pelle.


Era una forza troppo intensa, perfino per Lin Ming che possedeva un fisico quasi indistruttibile, la potenza di questo attacco quasi lo fece scoppiare.


Sotto questo impatto, la pelle e la carne di Lin Ming iniziarono a staccarsi in frammenti. Ma mentre lo facevano, l'essenza vitale al loro interno si trasformò in un flusso di energia rossa che fu riassorbita dal corpo di Lin Ming. Alla fine stava solo cambiando pelle.


Questo processo continuò. Un giorno, due giorni... un mese, due mesi...


Lin Ming non aveva idea di quanto sarebbe durato questo periodo di isolamento. Il potere dei demoni di Fame era troppo formidabile. Ci sarebbe voluto molto tempo per assorbirlo tutto e raggiungere la piena armonia yin yang, e non poteva essere interrotto.


Potevano succedere molte cose nel frattempo!


Piaoyu arrivò all'improvviso.


In effetti, da quando Lin Ming era entrato in isolamento, i capi umani nella galassia del drago Nascosto stavano aspettando che comparisse. Dopotutto, in quanto punto di raduno delle organizzazioni, c'era uno spazio semi aperto nella galassia del Drago Nascosto.


Inoltre Fata Loto Blu era stata trattenuta per diversi mesi. Sarebbe stato strano invece se Piaoyu non fosse arrivata.


Tuttavia non credevano che si sarebbe presentato anche il Re Divino Tiangang. La sua figura era maestosa come una torre e il suo corpo sembrava fatto di metallo. Era completamente glabro, non aveva nemmeno capelli o sopracciglia e la sua testa brillava come un cristallo traslucido.


Normalmente il corpo del Re Divino Tiangang sarebbe brillato con fare glorioso emanando una potente pressione. Ma ora la sua energia si era indebolita molto, indicando che aveva consumato una grande quantità di energia.


Si era stancato durante il suo combattimento con Sogno Divino.


Erano arrivate due Vere Divinità!


Quando l'Imperatore Shakya, il Monarca Demoniaco Oscuro, il Lord Distruttore Celeste e molti altri Empirei umani si trovarono di fronte a queste due figure leggendarie della razza dei saggi, si inquietarono e mostrarono espressioni scontente.


Le truppe che avevano radunato nella galassia del Drago Nascosto non erano degne di essere menzionate di fronte a loro.


Ma mentre l'umanità era tesa, il cielo si deformò.


Una donna con un abito blu pallido uscì dalla fenditura spaziale. Brandiva una spada divina color ghiaccio e una benda era avvolta al braccio sinistro, pareva una dea discesa dal cielo.


L'Imperatore Shakya sospirò di sollievo quando vide questa donna.


Sogno Divino!


Era arrivata anche lei. Ora si erano presentate tre Vere Divinità!
                                


                                



