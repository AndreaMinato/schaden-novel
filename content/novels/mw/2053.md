---
title: Capitolo 2053 – Minacciare
pubDate: 2025-12-15T08:37:10.491Z
tags:
    - mw
---


<em>Capitolo sponsorizzato, ringraziamo Paolo!
6 capitoli in coda (6 Paolo), 0/5
-Schadenfreude</em>


Una luce fredda brillò negli occhi di Piaoyu quando vide apparire Sogno Divino.


Se non fosse stato per lei, non ci avrebbe messo così tanto tempo per tornare in questo universo selvaggio.


I 33 Cieli erano semplicemente troppo vasti. Non importava quanto fosse veloce una Vera Divinità, era impossibile per loro attraversare un intero universo volando.


Se desideravano farlo, avrebbero dovuto usare grandi spostamenti del vuoto.


Ma usarli richiedeva tempo e non si poteva essere interrotti a metà strada. Era un'impresa quasi impossibile per chi era nel bel mezzo di una battaglia.


Anche se Sogno Divino non poteva ferire Piaoyu, non era difficile disturbarla in modo da impedirle di usare un grande spostamento del vuoto.


Solo dopo la Regina Divina Piaoyu aveva aiutato il suo alleato a sbarazzarsi delle catene dello spazio del sogno divino. Poi con il Re Divino Tiangang a trattenere la nemica, era riuscita a ritirarsi e ad usare il grande spostamento del vuoto.


Sogno Divino certamente non avrebbe permesso a Piaoyu di tornare così facilmente nell'universo selvaggio. Aveva già preso di mira Piaoyu e così era iniziato un grande inseguimento. Durante il processo, si erano scambiati molti attacchi.


Con il Re Divino Tiangang ad intromettersi, le tre Vere Divinità si erano bloccate l'un l'altra. Solo dopo diversi mesi erano riusciti a tornare nell'universo selvaggio.


Per questo Piaoyu, Sogno Divino e Tiangang avevano consumato molta energia.


Quando la Regina Divina Piaoyu vide l'Imperatore Shakya e gli altri, si rabbuiò. Quando era entrata nell'universo selvaggio ed era volata verso quest'area, aveva contattato velocemente le reti di informazioni dei saggi e aveva scoperto con stupore che gli umani avevano iniziato a radunarsi nella galassia del Drago Nascosto. Tuttavia non credeva che sarebbe stato un ritrovo così completo. Quando sondò l'area con la sua percezione, notò che c'erano decine di Empirei nella galassia del Drago Nascosto e quasi tutti gli Empirei di massimo livello erano qui.


"Sogno Divino, mi hai inseguito per così tanto tempo, da quell'universo senza nome fino a qui e ora finalmente mi hai raggiunto. Hai così tanta fretta di lottare contro di me? Allora facciamolo qui?"


Le piume iniziarono a cadere dal cielo, formando un campo di forza invisibile che si espanse rapidamente.


Questo spazio si formò in modo incredibilmente veloce. Coprì quasi i milioni di chilometri attorno del territorio stellare, avvolgendo completamente l'alleanza umana!


Così sarebbe stato difficile per l'umanità fuggire da qui. E una volta che le tre Vere Divinità avessero iniziato a combattere nella galassia del Drago Nascosto, sarebbe stato catastrofico per gli umani radunati qui!


L'espressione impassibile di Piaoyu era piena di freddo intento omicida!


"Ahahah! Che idea meravigliosa! Abbiamo giocato per tutto questo tempo e oggi finalmente dovremmo fare sul serio! Anche se dovrò consumare un po' di forza vitale, non importa; forse potrei perfino ottenere qualche nuova comprensione durante questo combattimento!"


Il Re Divino Tiangang rise e pura essenza astrale dorata fuoriuscì dal suo corpo, bruciando attorno a lui come una fiamma dorata. Quando aveva lottato contro Sogno Divino, aveva passato la maggior parte del tempo intrappolato nel suo campo di forza. Non l'aveva mai affrontata davvero e così era estremamente irritato. Ora voleva sfogare le sue frustrazioni!


La risposta di Tiangang e Piaoyu fece accigliare Sogno Divino. Dopo che era entrata nell'universo selvaggio, era diventato più facile trasmettere notizie e aveva anche ricevuto una trasmissione del suono dall'Imperatore Shakya che l'aveva informata del ritorno di Lin Ming. Si era riempita di gioia dopo averlo saputo, ma non credeva che la situazione sarebbe degenerata fino a questo punto.


Ci sarebbero state conseguenze inconcepibili se avessero davvero combattuto qui.


"Dov'è Lin Ming? Chiamatelo!"


La voce della Regina Divina Piaoyu sembrava provenire dai nove abissi infernali. La sua incarnazione era stata sconfitta da Lin Ming e poi raffinata!


E non aveva idea se la sua discepola più amata, Fata Loto Blu, fosse ancora viva o no.


Quando aveva saputo che Lin Ming era ancora vivo, la Regina Divina Piaoyu era rimasta scioccata. Lo aveva ucciso migliaia di anni fa!


Ma doveva guardare in faccia la realtà. Si ricordava chiaramente di aver ucciso Lin Ming e era giunta ad una conclusione sconvolgente che l'aveva intimorita. Una persona misteriosa doveva aver usato una tecnica incredibile e tecniche illusorie molto più profonde delle sue per ingannarla!


Doveva aver ucciso un capro espiatorio che aveva un aspetto simile a Lin Ming, ma allora aveva creduto sinceramente di averlo ucciso. Chi aveva una capacità del genere?


Senza dubbio questa persona misteriosa era molto più forte di lei. E dalle tecniche che aveva usato, doveva essere un maestro impareggiabile dello spirito e della forza mentale. Una volta che se n'era resa conto, l'identità di questa persona era diventata fin troppo evidente.


Nessuno poteva competere con gli spirita in questo campo. E nonostante gli spirita avessero diverse Vere Divinità, incluso l'Imperatore Spirituale Vuoto Divino della Strada Asura, nessuno di loro aveva la capacità di ingannarla. Escludendo i guerrieri nascosti di cui nessuno sapeva l'esistenza e dei numerosi vecchi mostri che si diceva che esistessero da 10 miliardi di anni...


Allora questa persona misteriosa poteva essere l'Imperatore Spirituale dei 33 Cieli!


Piaoyu non sapeva perché l'Imperatore Spirituale avrebbe aiutato Lin Ming. Che avesse intenzione di aiutarlo in modo che potesse diventare il nemico dei saggi?


Era ragionevole che volesse che i suoi nemici combattessero tra di loro. Ma non temeva di attirare una catastrofe su sé stesso nel crescere un talento del genere per mandarlo a combattere?


Piaoyu aveva molti dubbi, ma ora non poteva rifletterci sopra.


Stavolta era venuta a catturare Lin Ming, vendicarsi per la sua incarnazione distrutta e sapere che fine avesse fatto la sua discepola.


Se Lin Ming non fosse uscito allo scoperto, avrebbe massacrato la galassia del Drago Nascosto!


<em>Shua!</em>


Un'altra luce divina calò dall'alto. Un sottile campo di forza emerse dal corpo dell'Empirea Sogno Divino, coprendo la galassia del Drago Nascosto. Ma il suo raggio era più piccolo e copriva solo le navi spirituali umane; stava isolando Piaoyu dall'umanità.


Vedendo questo, il Re Divino Tiangang sogghignò: "Sogno Divino, credi di potermi bloccare da sola? Distruggere è sempre più facile che proteggere e siamo in due!"


Tiangang incrociò le braccia al petto e il suo tono iniziò a riempirsi di intento omicida: "Ci sono anche i miei due discepoli. Voglio scoprire cos'è successo a loro!"


Con i due Re Divini così aggressivi, la situazione era andata fuori controllo. Sembrava che stesse per scoppiare una battaglia da un momento all'altro!


In quel momento, l'Imperatore Shakya si fece avanti: "Re Divini, credete entrambi che Fata Loto Blu, Aori e Xie Yun possano massacrarci impunemente, che innumerevoli trilioni di vite umani dovrebbero dare meriti militari e che le nostre ossa dovrebbero essere usate per spianare la strada per lo stadio di Vera Divinità ai vostri tre discepoli? E una volta che resistiamo e feriamo i vostri discepoli, dovremmo essere destinati alla distruzione?"


Piaoyu non rispose.


Con fare inespressivo, disse: "Non esiste una moralità in guerra, bisogna solo uccidere. Se Loto Blu uccide la vostra gente, allora siete perfettamente giustificati nell'ucciderla. E se avete ucciso Loto Blu, allora è naturale che vi uccida in risposta!"


"Vero, non esiste giusto o sbagliato in guerra. Fin dai tempi antichi, è il vincitore a dettare la storia! Allora lascia che vi dica una cosa, nessuno dei vostri discepoli è morto. Loto Blu, Aori e Xie Yue sono ancora vivi."


Piaoyu si emozinò sentendo questa informazione, poi sospirò; Loto Blu era ancora viva!


Tuttavia il gelo nella sua espressione non si sciolse: "Allora fatela venire qui."


Disse con tono determinato la Regina Divina Piaoyu. Tuttavia l'Imperatore Shakya rifiutò con tono piatto: "Mi dispiace, ma è impossibile. Altrimenti una volta che ti porterai via Loto Blu, potresti ucciderci tutti. Come potremmo crederti?"


"Mi state minacciando?" La Regina Divina Piaoyu discese lentamente, il suo abito stava fluttuando attorno a lei. La sua pressione terrificante traboccò lentamente dal campo di forza di Sogno Divino e coprì l'Imperatore Shakya.


L'Imperatore Shakya si accigliò. Evocò energia per resistere alla sua aura e disse con orgoglio: "Siamo lontani dal minacciarti. Tuttavia è stato Lin Ming a catturare la tua apprendista e solo lui può decidere se liberarla."


"Dov'è?"


Chiese il Re Divino Tiangang. Dopo che era tornato nell'universo selvaggio, aveva continuato a battersi contro Sogno Divino, così aveva ricevuto poche informazioni. Aveva capito approssimativamente che Lin Ming era apparso e aveva ribaltato la situazione in guerra.


Voleva vedere chi fosse questo genio leggendario, il talento numero uno nei 33 Cieli e anche il giovane che era riuscito a sfuggire all'inseguimento di Piaoyu in passato!


"Lin Ming, è in isolamento."


"Isolamento?"


"Sì. Sta per avanzare allo stadio di Empireo!" L'Imperatore Shakya non nascose nulla. "Abbiamo preso conto della possibilità che avreste temuto di non poter competere con lui una volta che fosse diventato un Empireo. Così potete provare ad eliminarlo prima per evitare futuri problemi. Per questo posso solo trattenere i vostri discepoli così che aspettiate qui in tranquillità per un po' di giorni."


Disse lentamente l'Imperatore Shakya. Poi il Re Divino Tiangang iniziò a ridere: "Cos'avete detto? Non poter competere con lui? Troppo divertente!"


Il Re Divino Tiangang lo derise.


Il divario tra una Vera Divinità e un Empireo era troppo vasto. Non er qualcosa che proveniva da una differenza di coltivazione, ma anche dal talento.


Ogni Vera Divinità era un genio impareggiabile. Molto tempo prima che il Re Divino Tiangang diventasse un Empireo, poteva affrontare Empirei di massimo livello senza venire sconfitto. Dopo però, figuriamoci gli Empirei, anche dopo essere diventato una Vera Divinità, non aveva potuto competere con guerrieri che erano stati Vere Divinità da molto tempo. Si poteva dire che fosse relativamente debole tra i membri di questa categoria.


Tra queste Vere Divinità, anche quando erano Empirei, chi di loro avrebbe avuto un talento inferiore a quello di Tiangang? Avevano un talento e una coltivazione simili, così chi avrebbe potuto sconfiggere persone di livello superiore?


Piaoyu invece fu molto più attenta.


Rifletté per un momento e poi disse: "Non c'è bisogno di cercare di provocarmi. È inutile. Lin Ming dev'essere in isolamento nella galassia del Drago Nascosto!"


L'Imperatore Shakya non rispose. In effetti Lin Ming era andato in isolamento in questa galassia. Prima l'Imperatore Shakya aveva sollecitato Lin Ming a cercare qualche luogo nascosto, così sarebbe stato più difficile per Piaoyu trovarlo. Voleva impedire che la Vera Divinità, spinta dall'ira, ignorasse l'incolumità di Loto Blu per attaccare Lin Ming.


Tuttavia Lin Ming non l'aveva fatto. Era stato lui a chiamare le organizzazioni umane qui, così come poteva abbandonarle non appena erano arrivate, usandole come scudo?


Inoltre Lin Ming era sicuro che Piaoyu non sarebbe stata avventata. C'era ogni sorta di motivo dietro le sue azioni...
                                


                                



