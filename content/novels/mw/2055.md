---
weight: 20550
title: Capitolo 2055 – Io, Empireo
pubDate: 2025-12-15T08:37:10.492Z
tags:
    - mw
---


<em>Capitolo sponsorizzato, ringraziamo Paolo!
4 capitoli in coda (4 Paolo), 0/5
-Schadenfreude</em>


Lin Ming era ancora nel corpo di Fame in quel momento, completamente inconsapevole di ciò che stava accadendo fuori.


Si era già dimenticato del passare del tempo, di sé stesso, di tutto il resto.


Aveva impiegato tre mesi per estrarre il potere dei demoni dalla carne e dall'essenza di sangue di Fame, assorbendola e digerendola costantemente.


Così il suo corpo mortale era diventato rosso sangue mentre veniva battezzato da ondate di energia.


Il potere del divino e dei demoni si era condensato sopra la sua testa, formando un diagramma del caos primordiale yin yang. Scintillava, sembrava che stesse crescendo una divinità terrificante al suo interno.


E dietro Lin Ming era apparso un enorme fantasma nero.


Questa figura aveva un volto solenne e maestoso, sembrava dominare ogni forma di vita. Guardandola con più attenzione, si poteva scorgere l'ombra di Lin Ming nel suo viso.


Questa era la proiezione del Supremo dal mondo interno di Lin Ming. Era così enorme che svettava nel cielo, anche il suo più lieve movimento poteva agitare i mari e scuotere le montagne!


"Apertura!"


Lin Ming spalancò gli occhi. Raggi di luce divina si irradiarono dalla sua fronte, sfrecciando all'orizzonte.


E in quel momento, nel suo mondo interno caotico, apparì una fessura che venne assalita dall'enorme impatto.


In quell'attimo di secondo, Lin Ming guidò lo sconfinato potere del divino e dei demoni nel suo mondo interno.


Il potere del divino e dei demoni nel suo corpo era stato compresso fino al limite. Una volta che fosse eruttato, avrebbe potuto distruggere facilmente dei pianeti. Ma Lin Ming stava contando sul suo potentissimo fisico e sulle grandi leggi del dao trascendenti per imprigionare questa energia nel suo organismo.


Sembrava che stesse comprimendo costantemente la sua forza, e una volta che avesse raggiunto il limite, l'avrebbe fatto precipitare tutto nel suo corpo in una sola volta. In quel momento, sembrava che milioni di mari stessero impattando contro una diga, agitandosi. Onde divine si levarono al cielo e perfino lo spazio stesse veniva distrutto.


Quando questa energia irruppe nel mondo interno di Lin Ming, trovò un ambiente ancora più vasto in cui diffondersi. Il potere del divino e dei demoni proliferò, formando un'immagine yin yang mentre iniziavano a lottare tra di loro!


Questa forza poteva spazzare via fiumi di stelle. Con il mondo interno di Lin Ming come campo di battaglia, sarebbe stato difficile per lui resistere una volta che si fosse scatenata una tempesta yin yang.


Lin Ming si concentrò. Il Supremo enorme nel suo mondo interno apparì all'improvviso al centro di queste due forze.


La potenza delle leggi del mondo interno di Lin Ming si era condensata completamente nel Supremo. Allo stesso tempo, il Cubo Magico grigio vorticò, contenendo la situazione.


Il Cubo Magico che roteava nel suo mondo interno sembrava capace di sovrastare ogni legge, la sua pressione era pesante quanto quella di un mondo.


Grazie agli sforzi di Lin Ming, un nodo incredibilmente delicato apparve nel suo mondo interno. Si intrecciò con i motivi delle leggi del dao, scuotendo il vuoto mentre separava il potere del divino e dei demoni.


Poi queste due forze usarono il Supremo come nucleo, traboccando un po' e mescolandosi.


Il tempo passò. Mentre la soppressione continuava, scie di potere dei demoni si fusero lentamente con il divino.


Questa forza fu assorbita tutta dal Supremo di Lin Ming, permettendogli di manifestarsi sempre di più nel piano materiale!


All'inizio la forza maestosa di questo Supremo era solo un'ombra sfocata di Lin Ming. Ma poi il suo viso iniziò a condensarsi sempre di più. Un'armatura nera apparì sul Supremo, i suoi occhi divennero più brillanti e lunghi capelli avevano iniziato a scorrere dalla sua testa.


Assochilometriva sempre di più a Lin Ming. Alla fine sembrò diventare una sua enorme incarnazione.


I suoi lineamenti, proporzioni e aspetto, era tutto simile a Lin Ming. Tuttavia il suo temperamento era completamente differente.


Lin Ming era un umano. Anche se spesso mostrava serietà e stoicismo, aveva le sue emozioni.


Ma questo Supremo era privo di sentimenti. Considerava insignificante ogni forma di vita, una vera divinità fredda e spietata!


Quando il Supremo si manifestò pienamente, il mondo interno di Lin Ming iniziò a collassare all'improvviso. Il potere del divino e dei demoni si mischiò e delle leggi invisibili si diffusero nell'ambiente attorno.


Questo crollo si ampliò. Il mondo interno di Lin Ming diventava sempre più caotico.


Lin Ming aveva bisogno anche di questo fenomeno.


Era la distruzione che precedeva un nuovo inizio.


Lo yin e lo yang dell'universo erano simili al potere del divino e dei demoni. Anche se erano in opposizione, in realtà prima del big bang dell'universo, queste due energie erano completamente fuse insieme. Le interazioni tra yin e yang si combinavano in questo mondo meraviglioso e complesso.


Questo era ciò che gli antichi intendevano con il concetto che l'uno generava due, due davano alla luce tre, e tre facevano nascere ogni forma di vita.


Lo yin e lo yang rappresentavano "due".


"Tre" era la forza aggiuntiva nata dalla fusione dello yin e dello yang.


Ciò che Lin Ming voleva fare ora era imitare il big bang dell'universo, distruggere le catene istintive delle leggi e creare un suo miracolo.


Questa era la decisione a cui era giunto grazie alla sua profonda comprensione del Dao Celeste. Anche se sembrava pericoloso, in effetti era la decisione giusta.


Come un antico universo che veniva annientato, anche il mondo interno di Lin Ming iniziò a collassare.


I marchi delle leggi più fondamentali si dispersero nel caos come stelle scintillanti.


Apparirono sempre più marchi, alcuni erano cupi come buchi neri, altri erano lucenti come grandi soli.


Alla fine, quando l'ultimo briciolo di potere divino e demoniaco si scontrò e si disperse, il mondo interno di Lin Ming crollò, trasformando in un vastissimo caos primordiale.


Sembrava che stesse nascendo un universo.


In mezzo a questa infinita energia primordiale, solo i marchi delle leggi oscuri e lucenti continuarono a scintillare.


Gradualmente, enormi tratti di questi marchi oscuri si mescolarono con quelli lucenti come lo yin e lo yang, formando un meraviglioso equilibrio.


In quel momento, emerse un formidabile potere delle leggi.


Il caos nel mondo interno tornò limpido. Si formarono innumerevoli catene montuose di leggi e si sollevarono grandi onde nei mari sconfinati. Il potere del metallo, del legno, dell'acqua, del fuoco e del legno si intrecciò armoniosamente, creando cambiamenti sconvolgenti.


In quell'istante, Lin Ming spalancò le braccia nel vuoto. L'energia del mondo circostante iniziò a fluire verso di lui.


Spalancò gli occhi e luce a brillare dalle sue pupille, poi per il suo volto. Aprì la bocca e sbadigliò, il suo respiro formò nuvole bianche a forma di drago, che iniziarono a volare. Sporse la testa all'indietro e gridò, la sua voce riecheggiò nell'eternità come un tuono interminabile.


In quel momento, il Supremo torreggiante aveva formato un corpo enorme. I suoi occhi erano alti quanto il sole e la luna, illuminando il mondo. Emise un'aura terrificante, come se reggesse il cielo sulle sue spalle.


Questo mondo sembrò tremare. Sotto la figura appariscente di Lin Ming, tutto sembrava avvolto dall'oscurità. Come se tutto il creato si stesse sottomettendo a lui e fosse naturale che fosse il re.


Questo perché era il supremo sovrano di questo universo; un Empireo!


Lin Ming era finalmente diventato un vero Empireo!


Nel momento in cui avanzò di stadio, l'incantesimo che aveva disposto attorno a lui si ruppe. Per un po', gli splendidi suoni del Grande Dao riecheggiarono nel cielo!


Un terrificante bagliore divino illuminò la nebulosa oscura, scintillando sulle flotte umane.


Tutti, che fossero dentro o fuori dalle navi spirituali, videro questo spettacolo meraviglioso. Sembrava che le loro imbarcazioni venissero penetrate da questa luce divina, diventando completamente trasparenti.


Tutti videro l'enorme Supremo in questo mondo, alto quanto il cielo!


"Che sia...?"


"Questo è il fenomeno causato dall'avanzamento di Lin Ming?"


Quando gli Empirei del Palazzo Celeste del Monte Potala videro questo fenomeno, volarono tutti fuori a guardare!


La scena di come Lin Ming stava avanzando di stadio era sconvolgente. Era almeno dieci o cento volte più maestosa della loro!


A parte gli Empirei, i Re del Mondo, i Sacri Lord e gli altri praticanti di arti marziali delle Nove Trasformazioni Divine furono sconvolti da questo fenomeni. Uscirono frettolosamente dalle loro navi spirituali a frotte.


Queste persone videro solo un fiume sconfinato di energia primaria che si radunava, formando un gigantesco vortice yin e yang.


E al suo centro c'era l'ombra di una persona. La sua figura era sfocata in mezzo alla tempesta, ma al tempo stesso emanava un fascino magico. Quando tutti i praticanti di arti marziali lo videro, rimase profondamente impresso nei loro cuori!


"Quell'ombra è Lin Ming!"


"Quanto è terrificante!"


Di fronte a questa spaventosa maestà, figuriamoci Sacri Lord e Re del Mondo, perfino gli Empirei tremarono per la paura e il timore reverenziale!


In quel momento, l'enorme vortice yin yang che aveva devastato il mondo divenne sempre più feroce!


<em>Hu!


Hu!


Hu!</em>


Tutte le leggi si sottomisero, facendo riecheggiare le infinite variazioni del Grande Dao.


Lin Ming stava assorbendo il potere del cielo e della terra in mezzo a questo vortice yin e yang.


Le leggi brillavano. Nel cielo si formò un ponte dorato che finì nella fronte di Lin Ming. Questa era la fonte delle leggi del Dao Celeste Asura, il suo splendore sembrava capace di smascherare ogni menzogna e illusione.


Apparve un'enorme ruota nera e bianca che si fuse con il dantian di Lin Ming, sembrava contenere le porte della vita e della morte. Questa era la fonte delle leggi della Vita e della Morte delle Sacre Scritture, una delle leggi del grande dao più elevate nell'universo.


Draghi di fulmini e di fuoco apparirono nel profondo dell'universo. Ruggirono e si tuffarono nel potere elementale nel corpo di Lin Ming. Ogni saetta, ogni scintilla attorno a Lin Ming sembrò sviluppare una mente propria, manifestando istintivamente draghi fatti di fiamme e fulmini che giocavano attorno a lui...


Miriadi di leggi si gonfiarono attorno a lui, connettendosi al suo corpo e intrecciandosi nel suo mondo interno.


Questo Grande Dao si evolvette, fluttuando nel suo mondo interno e rendendo ancora più perfetti le leggi di questo mondo interno.


Il potere spirituale di questo mondo interno era così denso e ricco che scorreva come l'acqua e formava fiumi e mari. In queste superfici, scintillarono scaglie dorate che si trasformarono in Veri Draghi. Questi erano solo alcuni degli innumerevoli fenomeni che accadevano attorno a Lin Ming...


E non troppo lontano da Lin Ming, due figure stavano nel vuoto stellato e rimasero a guardare.


Erano Piaoyu e Tiangang.


"Questo è il fenomeno dell'avanzamento di Lin Ming."


Piaoyu guardò l'enorme vortice yin yang con un'espressione seria.


Accanto a lei, Tiangang aprì la bocca, la sua gola stava fremendo. Osservò l'enorme vortice e disse dopo molto tempo: "Che energia è quella?"


"Non lo so!"


Piaoyu scosse la testa. Anche se lei e Tiangang erano entrambe Vere Divinità, non riuscivano comunque ad comprendere il potere del divino e dei demoni, perché questa forza aveva superato ogni loro capacità di comprensione!
                                


                                



