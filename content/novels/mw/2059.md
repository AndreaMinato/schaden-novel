---
title: Capitolo 2059 – Affrontare il Dao Celeste
pubDate: 2025-12-15T08:37:10.492Z
tags:
    - mw
---


<em>Capitolo regolare
2 capitoli in coda (2 Paolo), 0/5
-Schadenfreude</em>


Nel momento in cui le nuvole della tribolazione furono strappate, il lago dorato emise un ruggito profondo. Era il tuono del cielo. Una spada divina sembrò farsi strada nel lago celeste, traboccava di luce del Grande Dao!


Questo Grande Dao mirò dritto verso Lin Ming non appena apparì.


Il lago iniziò a brillare con fare accecante. Carrozze da guerra trainate da draghi del fulmine sembrarono galoppare fuori dal fiume del tempo, precipitandosi verso Lin Ming.


Su ognuna delle carrozze c'era una divinità con un'armatura dorata. I loro volti erano impassibili e dai loro corpi traboccava sconfinato intento omicida, come se questa intera parte dell'universo si fosse trasformata in un campo di battaglia sanguinoso pieno di massacri e morte.


Ogni carrozza era marchiata da innumerevoli cicatrici. Ogni segno emanava un'aura sorprendentemente violenta e brutale, come se fossero i testimoni di ogni guerra fin dai tempi antichi.


"Cosa... che sia anche questa una tribolazione celeste? Come mai non ci sono fulmini, ma legioni di carrozze da guerra dorate?"


Molti praticanti di arti marziali umani rimasero scioccati. Non avevano mai visto, né sentito parlare di una tribolazione del genere.


"Amitabha... sono carrozza da guerra manifestate dal potere della tribolazione..." Il Grande Budda Senza Limiti guardò il cielo con solennità. Le sue lunghe sopracciglia bianche tremarono. "Quelli sopra le carrozze dovrebbero essere... antichi spiriti divini! Nelle leggende sono figure impareggiabili dei 33 Cieli che sono andate in guerra per innumerevoli anni.
Dopodiché, anche se sono stati sommersi dal fiume del tempo e sono morti, quando hanno attraversato le loro tribolazioni celesti sono stati ricordati dal Dao Celeste. Ora, anche dopo che i loro corpi mortali si sono ridotti in cenere, hanno lasciato un segno nel Dao immortale che non è stato distrutto e che è stato conservato dal Dao Celeste..."


"Se non sbaglio, allora quelle carrozze da guerra dorate e quegli spiriti dovrebbero essere i fantasmi di quelle antiche figure impareggiabili... e ora sono stati manifestati da questa tribolazione celeste."


Molti Empirei umani cambiarono espressione. Dopo che questi guerrieri impareggiabili erano morti, i loro fantasmi erano rimasti nel Dao Celeste?


Anche se non sapevano chi fossero, erano sicuri che, a parte Sogno Divino, nessuno tra di loro aveva i requisiti per lasciare un fantasma nel Dao Celeste.


Nonostante questi spettri del Dao Celeste non fossero veri corpi e forse contenevano solo un decimo della loro forza prima di morire, o forse anche solo un ventesimo, un tempo erano state tutte figure terrificanti capaci di sconvolgere l'universo. Era davvero terrificante vederne così tanti!


Molti di loro probabilmente avevano ucciso Vere Divinità in passato!


Lin Ming non esitò, né provò paura di fronte a questi fantasmi. Avanzò stringendo la lancia del Drago Nero. Dietro di lui, le nove stelle del Palazzo del Dao iniziarono a riempirlo di forza. Il suo sangue ribollì con spirito combattivo. Anche se si fosse trovato davanti ad un antico guerriero impareggiabile, avrebbe comunque voluto comunque affrontarlo!


Mentre volava rapidamente, la sua schiena si divise, facendo emergere un'armatura d'ossa dall'aspetto feroce simile a quella di un abissale e trafiggendo i suoi abiti neri.


Sfrecciò nello spazio come un fulmine, il suo intero corpo emetteva uno slancio soverchiante dalla testa ai piedi. La lancia del Drago Nero emise un grido entusiasta, ululando come un drago che volava al cielo!


Gli spiriti divini dalle armature dorate rimasero impassibili. Tirarono fuori alabarde dorate e si lanciarono verso Lin Ming!


L'impatto della lancia del Drago Nero con quelle alabarde creò numerose scintille che inghiottirono lo spazio circostante!


Lo spazio sembrò solidificarsi. Nel mondo sconfinato pareva che fosse rimasta solo la lancia nera.


<em>Crack!</em>


Le alabarde dorate furono fatte a pezzi!


Anche le braccia del gigante con l'armatura dorata si spezzarono. Dopodiché la lancia colpì l'armatura dell'antico spirito divino.


La corazza scoppiò e il gigante fu ridotto ad una pioggia di luce!


<em>Bang!


Bang!</em>


 Lin Ming si lanciò sul gruppo di carrozze da guerra, la sua lancia del Drago Nero stava mostrando tutta la sua maestosità!


Ad ogni colpo, ad ogni scontro, riecheggiava un fragore tonante.


Era difficile immaginare quanto fossero forti gli impatti!


<em>Peng!</em>


Un altro spirito con l'armatura dorata fu fatto a pezzi!


Lin Ming era un dio della guerra incredibilmente feroce, avanzava con uno slancio inarrestabile!


Tuttavia c'erano troppi spiriti attorno, ne rimanevano ancora più di venti. Quando Lin Ming ne uccise due, uno di loro riuscì ad infilzarlo alla schiena.


Scaglie nere si ruppero e il sangue schizzò.


I praticanti di arti marziali umani sussultarono. Tuttavia, prima che potessero allarmarsi, scoprirono che la punta dell'alabarda di questo spirito era riuscita a penetrare solo per metà.


Il corpo di Lin Ming era duro come un pezzo di ferro divino!


<em>Bang!</em>


Lin Ming si girò e colpì lo spirito alla testa, che tremò e iniziò a cadere.


Allo stesso tempo, la carne nella schiena di Lin Ming iniziò a contorcersi, rigenerandosi con una velocità visibile ad occhio nudo. In pochi respiri di tempo, la sua ferita aveva già smesso di sanguinare.


Lin Ming aveva aperto sei Palazzi del Dao e uno di loro era responsabile del recupero e della rigenerazione della carne e del sangue: quello della Vita Natale. Dopo averlo aperto, anche se uno avesse perso un arto, sarebbe riuscito a farselo ricrescere. Perfino una ferita lunga tre piedi si sarebbe curata rapidamente senza problemi.


"Le sue ferite sono guarite!"


"Anche dopo essere stato attaccato a sorpresa da un'alabarda, è riuscito a girarsi e a colpirlo alla testa!"


Vedendo questa scena, tutti i praticanti di arti marziali rimasero sbigottiti. Era un metodo di combattimento fin troppo feroce e spaventoso.


Avrebbe ricevuto un colpo senza problema e poi avrebbe contrattaccato con fare letale!


Lin Ming era già potente e ora che non sembrava nemmeno badare alla sua incolumità chi avrebbe potuto affrontarlo?


In quel momento però Lin Ming continuò a combattere contro gli spiriti con le armature dorate!


<em>Rumble rumble rumble!</em>


Increspature dorate si estesero attorno, portando la forza sconfinata delle leggi. Un altro guerriero con la corazza dorata fu distrutto da Lin Ming!


Si fece strada uccidendo numerosi fantasmi divini e si precipitò verso le nuvole della tribolazione.


<em>Bang!</em>


Lin Ming attaccò un'altra volta, menando un altro colpo sulla superficie del lago dorato e sollevando delle enormi onde. L'energia del massacro mostruosa accompagnò le sconfinate leggi del Grande Dao, condensandosi attorno a Lin Ming.


Tra gli tsunami del fulmine, ogni saetta era spessa quanto una montagna, squarciando incessantemente il mondo.


I veri suoni del Dao riecheggiarono, sembravano antichi come l'universo. Risuonavano come campane del caos primordiale, facendo comprendere verità sconosciute.


"Antichi spiriti, lago di fulmini celesti... veri suoni del Grande Dao..."


Mormorò tra sé e sé Sogno Divino mentre guardava Lin Ming immergersi tra i fulmini.


Ogni sorta di fenomeno della tribolazione si manifestò attorno a Lin Ming. Per gli altri coltivatori sarebbe stata una condanna del Dao Celeste fatale, ma per lui era un gran colpo di fortuna!


Quasi la metà degli spiriti con l'armatura dorata era stata già sbaragliata da Lin Ming. Ma stavolta lanciò una raffica incessante contro il lago dorato!


Colpo dopo colpo, la sua arma divenne un drago oscuro danzante che lacerò le nuvole della tribolazione.


Ad ogni esplosione delle onde dorate, si trasformavano in innumerevoli frammenti del Dao. La maggior parte di questi frammenti si sparsero nello spazio stellato, ma una gran parte di essi furono assorbiti da Lin Ming!


Durante questo assalto continuo, le nubi della tribolazione divennero sempre più pallide. L'energia non formò più un lago, ma strati di nebbia. Questa foschia continuò a disperdersi. Mentre Lin Ming vi era immerso, diventava sempre più fioca.


Inghiottì e assorbì quanto più poteva le leggi del Dao Celeste. Attorno a lui, gli spiriti divini del Dao Celeste venivano uccisi uno dopo l'altro. Le scaglie di Lin Ming si frantumarono e il suo intero corpo si macchiò di sangue!


La sua carne continuò a rigenerarsi e il potere del Dao Celeste continuò ad indebolirsi.


Gli antichi spiriti divini erano stati quasi tutti uccisi!


Gli Empirei e i Re Divini presenti rimasero senza parole.


Avevano anche loro superato una tribolazione, ma si erano limitati ad aspettare che le nubi proiettassero la loro energia mentre la sopportavano passivamente e venivano battezzati dalle saette divine.


Ma Lin Ming si era fatto strada uccidendo, battendosi contro il Dao Celeste!


Un metodo del genere era quasi suicida, ma Lin Ming ci riusciva grazie alla sua enorme forza combattiva!




Dopo che distrusse tutti gli antichi spiriti divini e i fulmini della tribolazione, assorbì il potere del Dao Celeste.


Tutti si resero conto che ormai Lin Ming aveva superato perfettamente la sua tribolazione.


Questo era il momento in cui era diventato davvero un Empireo!
                                


                                



