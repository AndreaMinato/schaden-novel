---
weight: 20600
title: Capitolo 2060 – Fronteggiare Re Divini
pubDate: 2025-12-15T08:37:10.492Z
tags:
    - mw
---


<em>Capitolo regolare
2 capitoli in coda (2 Paolo), 0/5
-Schadenfreude</em>


La luce stellare cadeva a cascata. Questo territorio stellare della galassia del Drago Nascosto era inondato da innumerevoli frammenti delle leggi del Grande Dao, le vestigia della tribolazione.


Tutti i praticanti di arti marziali qui potevano percepire queste deboli, ma vastissime leggi di più alto livello.


Nei cieli più alti, le Nove Stelle del Palazzo del Dao si nascosero gradualmente e le nuvole della tribolazione si dispersero. Tutto ciò che rimase furono bolle dorate che fluttuavano nel vuoto. Sembravano innumerevoli perle splendenti sia piccole che grandi.


Lin Ming aveva già messo da parte la lancia del Drago Nero. Mentre galleggiava nel vuoto, teneva gli occhi chiusi e i suoi lunghi capelli danzavano attorno a lui. In quel momento il mondo gli dava una sensazione completamente diversa.


Agli occhi di Lin Ming questo universo non era più lo stesso!


Dopo essere avanzato allo stadio di Empireo, aveva la sensazione di poter capire ogni mistero di fronte a lui.


Se l'universo venisse paragonato ad un paesaggio, allora prima Lin Ming l'avrebbe considerato un terreno piatto. Nonostante ciò che vedeva fosse splendido, alla fine era limitato.


Ma dopo essere diventato un Empireo, Lin Ming aveva la sensazione di guardare il mondo dall'alto di un edificio. Il suo campo visivo era più ampio e poteva vedere più chiaramente, tutto era riflesso in una visuale panoramica nei suoi occhi.


E questo edificio alto erano le leggi del Dao Celeste!


Tutti i praticanti di arti marziali al di sotto dello stadio di Empireo erano soppressi dalle leggi del Dao Celeste. Dopo che si diventava Empirei, le leggi di un coltivatore avrebbero raggiunto lo stesso livello del Dao Celeste; sarebbe stato come guardare il mondo dall'alto di una torre!


Lin Ming non parlò. Percepì silenziosamente questa sensazione di consapevolezza che lo inebriava.


Ogni filo di legge nello spazio circostante tremò. Li vedeva chiaramente attorno. Con un solo pensiero, avrebbe potuto controllare facilmente queste leggi.


Tuttavia, in confronto alla calma di Lin Ming, i praticanti di arti marziali umani ardevano di entusiasmo!


Lin Ming era la persona in cui l'umanità aveva riposto le sue speranze. E ora finalmente era diventato un Empireo!


"Troppo terrificante. La tribolazione di prima era semplicemente invincibile, eppure è riuscito a resistere ad una tribolazione così terrificante. Forse Lin Ming può già contendere con un Re Divino!"


"Giusto! Non solo, ma ha anche tagliato le catene delle Nove Stelle del Palazzo del Dao. Posso già percepire la forza delle Nove Stelle del Palazzo del Dao! Anche se quel sistema è ancora confuso, sento che se continuassi davvero a coltivarlo, potrei raggiungere lo stadio delle Nove Stelle del Palazzo del Dao!"


Disse con entusiasmo un coltivatore della trasformazione del corpo. Aveva capito cosa aveva fatto Lin Ming quando aveva troncato quelle catene. Per l'umanità era una grande benedizione.


In realtà la maggior parte delle catene divine che legavano le Nove Stelle del Palazzo del Dao erano ancora nel corpo principale di Fame. Se fossero state tagliate completamente, liberando le Nove Stelle del Palazzo del Dao, questo avrebbe permesso a tutti i praticanti di arti marziali umani di coltivarle liberamente!


In quel momento, l'Empirea Sogno Divino si ergeva nel suo palazzo come una dea caduta nel mondo mortale. Il suo abito fluttuava attorno a lei e i suoi occhi brillavano con un bagliore straordinario.


La sua personalità era calma e indifferente per natura, come una pozza d'acqua sempre tranquilla. In particolare, da quando era scoppiata la grande calamità dell'umanità, Sogno Divino non aveva più sorriso. Ma visto che Lin Ming era avanzato allo stadio di Empireo in modo perfetto, si emozionò all'improvviso, rendendole difficile mantenere la compostezza.


Per quanto riguardava l'Empireo Vasto Universo, l'Imperatore Shakya, To Bagui e gli altri, non furono così contenuti. Erano tutti pieni di gioia.


"Ahah! Ottimo!" L'Empireo Vasto Universo rise.


"Amitabha, meraviglioso, meraviglioso." Il Grande Budda Senza Limiti recitò dei mantra buddisti, giungendo le mani mentre maneggiava lentamente le sue perle del budda, mostrava un sorriso gentile.


E in quel momento, dalla parte dei saggi, i Re Divini Tiangang e Piaoyu stavano guardando silenziosamente Lin Ming da non troppo lontano. Avevano tutti assistito personalmente all'avanzamento dell'uomo.


"Questo moccioso!"


Disse con tono cupo il Re Divino Tiangang. Si sentiva sotto pressione. ll Re Divino Tiangang non avrebbe mai pensato che, a parte a causa degli esperti che controllavano l'universo come il Sovrano dei Saggi e l'Imperatore Spirituale, si sarebbe sentito in difficoltà di fronte ad un'altra persona, specialmente non per un membro della giovane generazione che non era vissuto nemmeno per 10.000 anni!


Nonostante non credesse che Lin Ming possedesse una forza combattiva superiore alla sua, solo quest'aura senza precedenti significava che non sarebbe passato troppo tempo prima che venisse sorpassato!


Piaoyu fluttuava sopra Tiangang, il suo abito bianco vorticava attorno a lei. Il suo intero essere sembrava fondersi con il Dao Celeste. In quel momento, stava osservando le innumerevoli bolle dorate che erano rimaste dopo che la tribolazione si era dissipata. Era silenziosa; nessuno sapeva cosa stesse pensando.


Poi in quel momento si sollevarono forti venti. Un enorme vortice dorato si formò attorno a Lin Ming. Le innumerevoli bolle cominciarono a volare verso di lui come passeri che tornavano nel loro nido.


Lin Ming fece un respiro profondo e si stiracchiò. Quei milioni e miliardi di bolle dorate sprofondarono nel suo corpo, svanendo come fiocchi di neve che cadevano nel cielo.


Ma durante questo processo, il corpo di Lin Ming iniziò a brillare con una potentissima luce, come se fosse un sole che sorgeva.


Mentre Lin Ming veniva bagnato da questa luce, sembrava proprio una divinità discesa nel mondo dei mortali. Era difficile non prostrarsi di fronte a lui per venerarlo.


Questa luce continuò a scintillare per un quarto d'ora per poi scomparire lentamente.


Tutti sapevano che questo bagliore era l'ultimo raggio delle leggi del Grande Dao della tribolazione. Ora era stato tutto assorbito da Lin Ming.


Queste erano le leggi più alte dei 33 Cieli!


A parte Lin Ming in persona, nessuno poteva sapere quanti risultati aveva ottenuto. Nemmeno Tiangang lo sapeva, tutto ciò che poteva fare era guardarlo con avidità.


La luce pioveva verso il basso e il vento frustava il suo abito. Lin Ming discese dal cielo. Ogni sua azione e movimento increspava le leggi attorno.


I suoi ordini dovevano essere eseguiti, il suo corpo muoveva le leggi stesse!


"Lin Ming!"


Quando lui tornò giù, Xiao Moxian non poté trattenersi dal chiamarlo. Era già estremamente entusiasta e, accanto a lei, Mu Qianyu, Qin Xingxuan e gli altri stavano osservando la scena con sguardi brillanti, come se le loro lacrime stessero per cadere da un momento all'altro.


Potevano vedere l'uomo che amavano diventare l'eroe della loro razza e venire glorificato per le sue imprese. Cos'altro avrebbero potuto chiedere?


"Ahahahah! Lin Ming, d'oggi in avanti, il destino dell'umanità cambierà drasticamente!"


L'Empireo Vasto Universo rise mentre parlava.


"Lin Ming, sei sempre stato una leggenda, ma in passato la tua leggenda sarebbe stata tramandata solo per un miliardo di anni. Tuttavia d'ora in avanti continuerà per dieci miliardi di anni!"


Lodò il Monarca Demoniaco Oscuro. Che sorta di concetto era una leggenda di dieci miliardi di anni? Dieci miliardi di anni fa, tutti e 33 i Cieli erano pieni di vita e la civilizzazione delle arti marziali era fiorita in modo brillante, un'epoca dorata piena di prosperità.


In quell'era erano apparsi innumerevoli antichi talenti impareggiabili. Avevano combattuto tra di loro, sfidato le leggi naturali, il fato, ma alla fine erano scomparsi nel fiume sconfinato del tempo.


Solo figure come il maestro della Strada Asura e il creatore delle Sacre Scritture, il Sovrano Immortale, avevano potuto preservare le loro leggende. E il motivo per cui erano riusciti a farlo era perché avevano creato la Strada Asura e l'Universo del Sogno Akashico.


A causa di queste due terre piene delle loro eredità, innumerevoli praticanti di arti marziali avevano ottenuto enormi vantaggi negli ultimi dieci miliardi di anni. Così le leggende del Maestro della Strada Asura e del Sovrano Immortale erano state tramandate ed erano continuate.


Perciò le parole del Monarca Demoniaco Oscuro praticamente ponevano Lin Ming nello stesso piano del Sovrano Immortale e del Maestro della Strada Asura!


Era una valutazione terrificante!


Molti sovrani dell'umanità si fecero avanti per congratularsi con Lin Ming. Per un po' continuarono a risuonare complimenti e auguri, mentre tutti i praticanti di arti marziali umani festeggiavano.


Poi però risuonò una voce fredda: "Lin Ming, non mi ero sbagliata su di te!"


Lin Ming alzò lo sguardo. Una donna impareggiabile vestita di bianco era non troppo lontana da lui; era la Regina Divina Piaoyu!


L'atmosfera si raggelò velocemente. Tutti i praticanti di arti marziali allegri smisero di parlare all'improvviso.


Tutti rivolsero gli sguardi verso la Regina Divina Piaoyu, erano in allerta!


"Ahahah ragazzo, riconosco che sei forte, l'Empireo più forte che abbia mai visto, ma che importa?" Dietro Piaoyu, Tiangang si fece avanti e fronteggiò Lin Ming. Anche se il suo tono era arrogante e orgoglioso, era vigile. Era chiaro che considerasse Lin Ming degno della sua attenzione o almeno un avversario dal grande potenziale.


"Ho già capito quanto sei talentuoso. Oltre 6000 anni fa, non sono riuscita ad ucciderti. Probabilmente ho perso la mia occasione migliore per eliminarti, e probabilmente è stata la mia unica occasione."


I coltivatori umani la guardarono in cagnesco. In particolare Xiao Moxcian la osservò con odio, così arrabbiata da stringere i denti.


Esatto, perché era stato a causa della Regina Divina Piaoyu che non aveva avuto notizie di Lin Ming per oltre 6000 anni, facendola addolorare per tutto questo tempo!


Ma Lin Ming rimase indifferente. Disse: "Rappresenti gli interessi dei saggi e io quelli della mia razza. In guerra non c'è mai stato il concetto di giusto o sbagliato. Hai perso la tua occasione oltre 6000 anni fa, ma in futuro potrei avere la possibilità di ucciderti."


Disse con noncuranza Lin Ming, senza intento omicida. Piaoyu non rispose, ma Tiangang lo guardò storto!


"Ragazzo folle! Credi davvero che non possa farti nulla oggi?"


"Puoi provarci." Disse senza paura Lin Ming. Dopo aver fuso i sei palazzi del Dao delle Nove Stelle e aver assorbito innumerevoli frammenti di leggi, il suo sangue aveva iniziato a ribollire. Si poteva dire perfino che desiderasse affrontare una Vera Divinità per mettere alla prova i suoi limiti!


"Eheh! Il Re Divino Tiangang sogghignò e si riempì di intento omicida! In realtà sapeva anche lui che avrebbe dovuto fare uno scontro con Lin Ming, sarebbe stato impossibile per loro andarsene così facilmente. Se gli altri avessero saputo che i due Re Divini si erano limitati a guardare lo spettacolo per poi scappare subito dopo, non sarebbero diventati gli zimbelli del mondo?


La gente avrebbe pensato solo che lui, il grande Tiangang, temesse Lin Ming.


Tiangang non poteva permettere che ci fosse un malinteso del genere. Voleva affrontare direttamente Lin Ming!


Non sarebbe riuscito ad ucciderlo vista la presenza di Sogno Divino, ma poteva comunque mostrare la sua potenza e fare abbassare la cresta a Lin Ming prima di andarsene. Solo allora avrebbe potuto mantenere il suo onore.


In quel momento però la Regina Divina Piaoyu sporse una mano e lo bloccò.


"Perché mi stai ostacolando?" Disse accigliandosi Tiangang.


La Regina Divina non gli rispose, invece si girò verso Lin Ming e disse: "Dov'è la mia apprendista Fata Loto Blu? Consegnamela!"


Lin Ming la osservò e non accettò, né rifiutò la sua richiesta. Invece chiese: "Che condizioni offriresti per fare questo scambio?"
                                


                                



