---
weight: 20620
title: Capitolo 2062 – Le Trattative Falliscono
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Paolo!
15 capitoli in coda (10 Matteo + 5 Edoardo), 0/5
-Schadenfreude</em>


"Vuoi che noi, insieme a te, ci ritiriamo dalla guerra tra l'umanità e i saggi?"


Tiangang si accigliò. Non gli piaceva essere preso in giro. Sarebbe stato come seguire qualunque decisione avesse fatto Lin Ming, come se stesse ricevendo degli ordini. Non era umiliante?


"E Sogno Divino?"


Piaoyu spostò lo sguardo su Lin Ming.


Sogno Divino non era troppo lontana da lui in quel momento. Rimase in silenzio, una visione bianca, e aspettava che Lin Ming rispondesse per lei.


"Senior Sogno Divino continuerà a partecipare per compensare la differenza di forza. Chi si ritirerà saremo io, te e Tiangang."


Dichiarò con sicurezza Lin Ming. I saggi avevano molti più Empirei dell'umanità. Senza Sogno Divino a mantenere l'equilibrio, l'umanità non sarebbe riuscita ad affrontare i saggi.


Tuttavia queste parole irritarono i Re Divini.


"Cos'hai detto?" Il tono di Tiangang divenne gelido.


All'inizio non era particolarmente disposto ad accettare la proposta di Lin Ming di ritirarsi dalla guerra perché non gli piaceva prendere ordini da un membro della giovane generazione. Ma ora che aveva sentito che le condizioni sarebbero state ineguali, si arrabbiò ancora di più!


Potevano davvero permettere a Sogno Divino, una Vera Divinità, di massacrare liberamente i loro Empirei?!


Lin Ming disse: "In questo mondo esiste sempre il principio di scambio equo. In una guerra tra razze, bisogna fare concessioni dello stesso livello, è un concetto giusto."


Probabilmente sarebbe stato meglio se Lin Ming non si fosse spiegato perché, quando sentì le sue parole, Tiangang iniziò ad emanare un intenso intento omicida.


Incupito, Tiangang disse con tono scontento: "Così stai dicendo che tu da solo saresti pari a me e a Piaoyu, così sarebbe uno scambio equo?"


Lin Ming gettò un'occhiata verso di lui: "Puoi anche intenderlo così. In questo accordo, il fatto che io mi ritiri significa anche che la personificazione di Fame non parteciperà alla guerra. Inoltre... io da solo potrei non necessariamente compensare i danni creati dalla vostra ritirata. In questo momento certamente non posso affrontarvi entrambi, ma se passerà abbastanza tempo, credo che sarà possibile."


Lin Ming li provocò ancora. Tiangang alla fine non riuscì a sopportarlo, era come un barilotto di polvere da sparo pronto ad esplodere. Mostrò un'espressione feroce, come se fosse sul punto di farsi avanti e strangolare Lin Ming.


"Vuoi morire!"


Il Re Divino aveva raggiunto il suo limite. Con un forte crepitio, il suo corpo iniziò a crescere. Nella sua fronte apparve il disegno misterioso di nove draghi. Insieme ad esso, spuntarono anche delle antiche rune per tutto il suo corpo e la sua pelle cristallina cominciò ad assumere una lieve tinta rosso sangue.


Il Re Divino Tiangang aveva già attivato la forza della sua stirpe e la metamorfosi della sua razza!


Una grande battaglia stava per scoppiare da un momento all'altro!


Gli occhi di Lin Ming brillarono. In realtà sapeva da tempo che era inevitabile che combattessero!


Le parole potevano essere un'arma efficaci, ma durante trattative tra coltivatori, era sempre la forza a decidere la vittoria e la sconfitta. Se le parole non fossero state sufficienti a convincere gli altri, allora avrebbero potuto solo sopraffarsi a vicenda con la forza!


Lin Ming voleva usare la sua ritirata come prezzo per rimuovere Piaoyu e Tiangang dal conflitto. Se non avessero combattuto, allora questo accordo sarebbe stato impossibile perché sia Piaoyu che Tiangang non avrebbero accettato delle condizioni del genere visto il loro orgoglio.


E in quel momento, anche Piaoyu si fece avanti. Il suo abito bianco fluttuava attorno a lei e i suoi lunghi capelli danzavano nell'aria. Piume spesse caddero attorno a lei; era chiaro che non avrebbe accettato queste condizioni.


Non aveva mai voluto partecipare a questa guerra tra saggi e umani. Sapeva che questo conflitto era dovuto solo alle ambizioni del Sovrano dei Saggi Zaohua.


Ma alla fine era anche una saggia, non voleva che la sua razza venisse sconfitta dall'umanità.


Non sarebbe rimasta ferma a guardare mentre Sogno Divino metteva in difficoltà la sua gente con la sua forza superiore.


Mentre Piaoyu mostrava il suo campo di forza, Sogno Divino brandì la sua spada. Sotto la luce stellare, aveva un'aura tagliente e feroce, simile a quella di un pezzo di ghiaccio di 10.000 anni.


Da un momento all'altro stava per scoppiare una battaglia tra tre Vere Divinità e Lin Ming!


In quel momento però Lin Ming fermò Sogno Divino: "Senior, mi permetta di gestire la questione. Sono stato io ad offrire queste condizioni. Se interverrà, allora sarà impossibile convincerli. Anche se vincessimo, sarebbe come ammettere che dovrebbe ritirarsi anche lei insieme a noi."


Disse con calma Lin Ming. Tiangang sogghignò: "E anche se uniste le forze? Credete di poterci sconfiggere?"


"Sapremo chi è più debole solo combattendo!" Rispose con indifferenza Lin Ming. Osservò Tiangang con uno sguardo pieno di spirito combattivo. "Io da solo affronterò voi due. Naturalmente uno alla volta, e per questo non userò la personificazione di Fame!"


La personificazione di Fame aveva un potenziale spaventoso. Nelle mani del Sacro Figlio di Zaohua aveva la forza di una Vera Divinità di livello intermedio.


Ma Lin Ming aveva già estratto un'enorme quantità di carne ed essenza di sangue dalla personificazione, facendo calare drasticamente la sua forza, tuttavia poteva essere considerata comunque una figura formidabile tra le Vere Divinità di livello inferiore.


Anche se la personificazione di Fame si era indebolita, Lin Ming era molto più potente del Sacro Figlio di Zaohua. Sia in quanto a forza spirituale che a compatibilità, era di gran lunga superiore al Sacro Figlio di Zaohua.


Nelle mani di Lin Ming, Fame sarebbe riuscita a mostrare una forza combattiva di gran lunga maggiore!


Avrebbe potuto usare l'immensa forza e l'enorme dimensione dell'abissale per affrontare entrambi.


"Bene! Molto bene! Allora combatterò contro di te! Finché avrai una forza pari alla mia allora mi ritirerò dalla guerra tra l'umanità e i saggi! Non solo, ma farò anche un giuramento in futuro, se attaccherò un'organizzazione umana che non ha nessun intento malvagio nei miei confronti o che non mi abbia provocato, che le fondamenta della mia coltivazione collassino e diventi un invalido!"


"Inoltre se non potrò sconfiggerti, allora anche i miei due inutili discepoli si ritireranno dalla guerra e torneranno a coltivare con sincerità, senza mai tornare qui a farsi umiliare  ed essere usati come ostaggi per minacciarmi!"


 Il Re Divino Tiangang era proprio infuriato.


Lin Ming disse: "Molto bene! Una promessa è una promessa! In tal caso, allora prometterò che se manterrai la parola, allora farò ritirare anche la legione di Fame, non si unirà più alla grande guerra tra l'umanità e i saggi, e la userò solo per proteggere la mia famiglia."


Dato che Lin Ming aveva detto che si sarebbe ritirato, l'avrebbe fatto completamente. Da questo punto di vista, la legione di Fame poteva essere considerata parte della sua forza e non avrebbe fatto giochi di parole al riguardo.


Mentre parlava, Lin Ming si rivolse verso Piaoyu. La donna era rimasta in silenzio; un tacito accordo a queste condizioni.


Non avevano bisogno di firmare contratti. Sia Lin Ming che le due Vere Divinità erano individui orgogliosi e la loro parole era più preziosa delle stelle; non si sarebbero rimangiati le promesse fatte.


E anche se una delle due parti l'avesse fatto, allora sarebbero rientrati tutti nel conflitto; non ci sarebbe stata nessuna perdita.


Lin Ming estrasse lentamente la lancia del Drago Nero. Scomparve e iniziò ad attraversare migliaia di chilometri volando.


Una battaglia tra Vere Divinità non era una questione da poco. Non voleva che i membri della giovane generazione umani venissero coinvolti nel conflitto, le onde d'urto di energia li avrebbe ridotti in cenere.


Sogno Divino potva creare con facilità un campo di forza di cento chilometri attorno al campo di battaglia per proteggere i coltivatori umani.


Tiangang strinse gli occhi. Guardando Lin Ming da cento chilometri di distanza, estrasse silenziosamente uno spadone color oro scuro. Era un tesoro da Vera Divinità!


Tiangang era un guerriero che aveva raggiunto i limiti del sistema della trasformazione del corpo!


"Sta attento, non è semplice come sembra!"


Disse Piaoyu con una trasmissione del suono.


"Lo so! Anche se non voglio riconoscerlo, l'ho visto dal fenomeno che ha scatenato durante la sua tribolazione che dev'essere abbastanza capace. Ma che importa? Se non combatteremo non sapremo mai chi è il più forte."


"Se non altro, nelle ultime decine di milioni di anni non ho mai davvero affrontato qualcuno con serietà! Quella Sogno Divino non ha mai combattuto contro di me. Ha solo usato delle maledette illusioni per prendersi gioco di me e ho solo accumulato frustrazioni!"


L'intento combattivo del Re Divino Tiangang già ribolliva. Sollevò il suo spadone dorato e volò lentamente verso Lin Ming.


In quel momento tutti i praticanti di arti marziali umani guardarono la schiena del Re Divino Tiangang e trattennero il respiro. Naturalmente avevano sentito il discorso tra Lin Ming e le due Vere Divinità sagge, e sapevano che questo scontro avrebbe deciso il futuro della loro razza!
                                


                                



