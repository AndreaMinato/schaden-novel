---
weight: 20630
title: Capitolo 2063 – Combattere contro Tiangang
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Matteo!
14 capitoli in coda (9 Matteo + 5 Edoardo), 0/5
-Schadenfreude</em>


In un mare di stelle, Lin Ming e Tiangang erano a soli dieci chilometri di distanza l'uno dall'altro.


La luce astrale era velata e l'atmosfera omicida era solenne. A causa dell'energia invisibile sembrava che questo spazio fosse diventato più denso.


Tutti erano concentrati su questo scontro. Sogno Divino aveva già attivato il suo campo di forza per proteggere i membri d'élite umani.


Lin Ming era il capo spirituale dell'umanità. Stava per affrontare un Re Divino appena dopo essere diventato un Empireo!


In quel momento Tiangang aveva le braccia incrociate al petto, teneva la sua enorme spada dorata premuta contro il suo corpo. Non stava sottovalutando Lin Ming, era la posizione iniziale del suo metodo di coltivazione: Forza della Volta Celeste. Mentre sembrava che i suoi movimenti non sarebbero stati abbastanza veloci dopo aver incrociato le braccia, ma in realtà questa posizione unificava l'essenza astrale nel suo corpo e formava un tipo di potenziale.


Per quanto riguardava Lin Ming, la sua posizione da battaglia era molto più comune. Volava in alto, aveva steso diagonalmente le braccia e puntava la lancia verso il basso. I suoi occhi erano chiusi mentre sondava lo spazio circostante con la sua percezione divina. Per un praticante di arti marziali al livello di Lin Ming non c'era differenza, ma chiudere gli occhi gli permetteva di calmare la mente e formare un'unione perfetta con l'universo del suo corpo e quello del mondo.


Era una posizione che gli avrebbe permesso di diventare tutt'uno con il cielo e la terra, ed era anche una manifestazione di alto livello delle Leggi Asura e delle Sacre Scritture!


Durante questo attimo il mondo sembrò fermarsi.


<em>Bang!</em>


Il Re Divino Tiangang fu il primo ad attaccare. I suoi movimenti furono improvvisi e la sua velocità raggiunse immediatamente il picco!


Il Re Divino Tiangang aveva coltivato al massimo il sistema della trasformazione del corpo. Poteva essere un po' in svantaggio in termini di leggi e campi di forza, ma in quanto a fisico, aveva quasi raggiunto il picco dell'universo.


Un corpo così resistente gli aveva portato una forza terrificante, ma anche una velocità impareggiabile!


Nessuno capì come poteva lanciare un attacco mentre aveva le braccia incrociate al petto. Gli Empirei presenti videro Tiangang trasformarsi in un raggio di luce che si precipitò in avanti!


Il Re Divino Tiangang aveva riversato tutto il potenziale della sua posizione da battaglia in questo colpo. E non stava attaccando con la spada dorata, ma con il suo pugno!


In effetti il fisico di una persona come Tiangang avrebbe potuto competere con un tesoro spirituale da Vera Divinità. Non c'erano differenze tra il potere d'attacco del suo pugno e quello della sua spada!


Il vuoto collassò. Le tempeste spaziali scoppiarono e si espansero. Queste ondate di energia si radunarono insieme, fondendosi con lo slancio del Re Divino Tiangang. In quel momento Lin Ming non stava fronteggiando un pugno, ma una meteora!


Gli spettatori trattennero il fiato. Questo era il divario tra una Vera Divinità e un Empireo. Quasi tutti gli Empirei pensarono che sarebbe stato impossibile resistere all'attacco di Tiangang. Era una sensazione a quella di un mortale che affrontava valanghe e tsunami; non avrebbero potuto opporsi a questa forza!


E in quel momento anche Lin Ming si mosse. Come un Drago Divino destato dal suo sonno, spalancò gli occhi!


Fece un affondo verso il pugno del Re Divino Tiangang.


Lo spazio sconfinato e le tempeste temporali si frantumarono a causa dell'impatto terrificante. Tutto ciò che rimaneva era il momento formato dal pugno di Tiangang che si scontrava con la lancia del Drago Nero.


Uno scontro tra un pugno e una lancia!


<em>Chi!</em>


Una potente pressione fece distorcere la lancia del Drago Nero, che si piegò come un arco.


Ma allo stesso tempo, anche l'essenza astrale protettiva di Tiangang fu trafitta, lasciando macchie di sangue dorato sulla sua mano.


Queste macchie di sangue erano piene di essenza astrale che bruciava come fiamme divine, emanando una luce intensa quanto quella di un sole che esplodeva.


<em>Bang!</em>


I due si separarono. La lancia del Drago Nero tornò dritta. Il Re Divino Tiangang e Lin Ming volarono indietro per diverse centinaia di chilometri prima di fermarsi a mezz'aria!


Nessuno era riuscito a prevalere in questo scambio, ma le fronti di molti praticanti di arti marziali umani iniziarono ad imperlarsi di sudore. Questo Re Divino Tiangang era semplicemente troppo terrificante. Anche se non sapevano a che livello fosse la lancia di Lin Ming, il tesoro di una Vera Divinità doveva essere di massimo livello. Ma il Re Divino Tiangang aveva usato il suo pugno per contendere con questa lancia, quanto era potente il suo fisico?!


Nonostante il pugno di Tiangang fosse stato ferito...


Tutti videro il Re Divino muovere la mano destra. Le macchie di sangue sul suo pugno si erano solidificate ed erano state riassorbite nella sua pelle. La sua ferita guarì con una velocità visibile ad occhio nudo e presto scomparì.


Molti coltivatori umani si inquietarono vedendo una capacità di rigenerazione così spaventosa. Questa persona doveva possedere un fisico dalle difese spaventose e aveva anche una forte abilità rigenerativa; era la difesa perfetta! Gli Empirei umani presenti non sarebbero riusciti a fargli nulla nemmeno se fosse rimasto fermo a lasciarsi colpire.


Era questa la forza del Re Divino Tiangang?


In effetti una Vera Divinità non poteva essere debole.


Lin Ming strinse gli occhi e guardò la mano destra del Re Divino Tiangang. Disse piano: "Allora è così. In termini di fisico, hai già superato il livello di una Vera Divinità di grado inferiore..."


Ogni Vera Divinità aveva le sue tecniche speciali. Ad esempio il Re Divino del Grande Brahma degli spirita primeggiava nel campo della mente e del mare spirituale. L'Empirea Sogno Divino aveva coltivato sia il sistema del raduno dell'essenza che quello della forgia spirituale, e poteva creare innumerevoli illusioni, sventando ogni mossa del Re Divino Tiangang. La Regina Divina Piaoyu era simile a Sogno Divino. Era esperta di mari spirituali e illusioni, e aveva anche ottenuto buoni risultati nella coltivazione del corpo.


Per quanto riguardava il Re Divino Tiangang, si era concentrato solo sull'aspetto fisico. Aveva usato un solo sistema di coltivazione per resistere a due di essi. Da questo si poteva capire quanto fosse formidabile la potenza del suo corpo. Questo tipo di persona aveva un talento impareggiabile nel sistema della trasformazione del corpo e l'aveva coltivato al massimo delle sue possibilità!


"La robustezza del mio corpo in realtà supera quella di un tesoro da Vera Divinità. Ma i tesori da Vera Divinità sono semplici oggetti. Non è facile distruggerli, ma è possibile. Io sono un esperto di ogni sorta di metodo di coltivazione e tecniche differenti. Una volta che riverso essenza astrale nel mio corpo e attivo il Fisico della Volta Celeste, l'intensità del mio corpo aumenterà di dieci volte! I tuoi attacchi sono formidabili, ma se non puoi rompere le mie difese, allora sarà tutto inutile!"


Il Re Divino Tiangang sogghignò. Perfino Sogno Divino non era riuscita a ferirlo e lo aveva solo intrappolato nelle sue illusioni.


"Capisco..." Lin Ming rimase impassibile. Che importava se il corpo di Tiangang era forte? Anche il suo fisico era robusto e incredibilmente formidabile. In particolare, dopo aver sbloccato un altro Palazzo del Dao, ciò che Lin Ming desiderava di più era  proprio fronteggiare un maestro della trasformazione del corpo!


In quel momento aprì sei Palazzi del Dao! Nove stelle brillanti apparirono dietro di lui. Questo bagliore sconfinato si riversò su Lin Ming, fondendosi nei sei Palazzi del Dao!


Perfino la lancia del Drago Nero iniziò a scintillare in modo accecante, disperdendo un bagliore argenteo attorno. La lancia del Drago Nero era un tesoro da Vera Divinità al picco del suo livello, ma  il suo potere sarebbe stato di gran lunga ridotto se non avesse potuto riversarci abbastanza energia.


Ora, dopo aver ricevuto la luce stellare, la lancia del Drago Nero sembrò prendere vita. Nella vastità dello spazio risuonarono i ruggiti di un drago.


Tiangang strinse gli occhi. "Vuoi competere con me usando la trasformazione del corpo? Ahah, avanti allora!"


Il Re Divino Tiangang gridò e scagliò un altro pugno verso Lin Ming!


Lin Ming menò un colpo di lancia in risposta!


<em>Bang!</em>


Questa era la seconda volta che si scontravano. Essenza astrale dorata e luce argentea si trasformarono in una terrificante tempesta di energia!


Stavolta la lancia del Drago Nero non si piegò. Sembrava che fosse diventata davvero un Drago Divino senza pari, capace di distruggere le stelle!


Tiangang era un Re Divino della trasformazione del corpo e la sua velocità era arrivata al limite del possibile. Ma Lin Ming non era inferiore a lui, poteva competere con lui in rapidità!


I due iniziarono un brutale combattimento ravvicinato. Tuttavia il loro potere d'attacco non diminuì. In effetti, ogni volta che si scontravano, i loro attacchi avrebbero sollevato tempeste di energia che sarebbero durate per molto tempo. Da lontano pareva che il cielo fosse coperto da enormi mulinelli dorati e argentati!


Una meteora larga quasi mille chilometri fu risucchiata nel vortice e fu ridotta in frammenti e poi in polvere.


Era sconvolgente. Come i loro attacchi essere così terrificanti? Se qualche Empireo più debole tra i presenti fosse stato investito dall'esplosione, non sarebbero rimaste nemmeno le ossa tra i suoi resti!


Con una velocità e una forza così incredibili, chi avrebbe potuto combattere contro di loro?!


"Ahahah! Ottimo! Meraviglioso!" Il Re Divino Tiangang ruggì. Doveva rimanergli ancora molta forza visto che stava ridendo in modo spudorato durante uno scontro così feroce.


Mentre rideva, il suo corpo emise dei crepitii. Iniziò ad aumentare di dimensioni e un bagliore rosso chiaro coprì il suo corpo. I simboli mistici apparsi sulla sua fronte apparirono di nuovo; aveva completato la sua metamorfosi!


<em>Bang!</em>


Il vuoto esplose. Dopo la trasformazione, il Re Divino Tiangang era riuscito a creare un buco nero con i suoi colpi. Lin Ming si ritirò rapidamente!


Lin Ming strinse la lancia, fissava con occhi brillanti il nemico!


Questa era la prima volta che il Re Divino Tiangang aveva usato il suo spadone!


La sua arma non sembrava diversa da una porta e la lama era ancora più alta di un uomo. Ma per il Re Divino Tiangang sembrava una lunghezza appropriata.


Questo spadone era color oro scuro e non pareva diversa da una lama ordinaria. Tuttavia Lin Ming scoprì che quando la luce illuminava questa spada, sembrava incurvarsi, come se venisse attirata dall'arma.


O forse lo spazio attorno veniva distorto.


"Il nome di questa spada è Stella Oscura!" Il Re Divino Tiangang mostrò un sorriso orgoglioso quando notò che Lin Ming stava osservando l'arma.


"Quando sono diventato una Vera Divinità, un tempo sono andato in isolamento in una stella oscura. Ho temprato il mio corpo usando la gravità terrificante della stella oscura. Dopo che sono diventato una Vera Divinità, prima di andarmene ho usato tutta la mia potenza per prendere un pezzo dalla stella oscura ampio tre pollici, lungo un piede e considerevolmente spesso.
Poi sono andato in isolamento per altri mille anni per usare questo materiale per creare la forma per una spada. Usandola come base, ci ho fatto colare dell'acciaio demoniaco della gemma dorata, forgiando alla fine uno spadone! Non l'ho raffinato, né ci ho inciso rune demoniache. Mentre è un tesoro da Vera Divinità, non possiede abilità sovrannaturali, né contiene formazioni.
Ma è l'arma migliore per me visto il suo peso terrificante e la sua durezza incredibile!


Molti rimasero sbigottiti.


Stella oscura? Cos'era?
                                


                                



