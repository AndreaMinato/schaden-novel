---
weight: 2065
title: Capitolo 2065 – Ribaltamento della Situazione
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Matteo!
12 capitoli in coda (7 Matteo + 5 Edoardo), 0/5
-Schadenfreude</em>


<em>Bang!</em>


Il mare di stelle si scontrò con le luci di spada. Il mare di stelle fu squarciato e anche quello di fendenti fu divorato. Un bagliore nero avvolse tutto quanto. La rete formata dal Re divino Tiangang iniziò ad ondeggiare violentemente sotto l'enorme impatto e il potenziale di spada che conteneva sembrava sul punto di crollare!


In un istante il Re Divino fu sommerso nel mare di stelle.


Tra i bagliori sconfinati dei nove astri, Tiangang si sentiva come un mortale impantanato nel mercurio pesante, la sua carne e il suo sangue ardevano!


Il suo potenziale di spada diminuì e anche la sua percezione era stata bloccata dalla luce stellare!


Tiangang non era esperto di percezione divina. Ma anche senza usarla, poteva sentire comunque Lin Ming che si avvicinava rapidamente, il suo intenso intento omicida che si precipitava verso di lui!


Il Re Divino ruggì. Avanzò e menò un fendente con la sua spada della Stella Oscura!


<em>Crack!</em>


La spada sembrava poter tagliare soli e lune. Contando sul peso terrificante della Stella Oscura, il Re Divino poté fendere il mare di stelle!


La spada della Stella Oscura si scontrò con la lancia nera. Il suo peso portava con sé uno slancio soverchiante. Il potere infinito delle Nove Stelle fu spazzato via da quest'arma ed esplose!


<em>Bang!</em>


La lancia nera si era piegata quanto un arco! Il potente contraccolpo scaraventò all'indietro Lin Ming e l'essenza astrale tirannica lo colpì al petto, facendogli sputare sangue.


"Muori!"


Il Re Divino sogghignò diabolicamente. Sapeva che la sua luce astrale aveva trapassato Lin Ming!


Tiangang era ben consapevole di quanto fosse terrificante la sua luce di spada astrale; non era qualcosa a cui un umano poteva resistere!


Il suo corpo emise crepitii esplosivi. Si lanciò in avanti, cercando di cogliere l'occasione per vincere!


Il Re Divino menò diversi altri fendenti. Lo sconfinato potenziale di spada si contrasse, formando uno spazio speciale che bloccava ogni possibile via di fuga!


"Oh no!"


Esclamò allarmato un Empireo tra le truppe umane. Questo potenziale di spada sembrava un enorme tritacarne. Una volta che qualcuno fosse stato sigillato al suo interno, sarebbe stato fatto a pezzi.


Anche se Lin Ming era incredibilmente potente, questa vera essenza protettiva sarebbe stata comunque compressa e sarebbe stata contenuta. Se avesse voluto liberarsi da questa restrizione, avrebbe dovuto spendere molto tempo ed energia, ma il Re Divino non gli avrebbe dato una possibilità del genere. Il potere combattivo di Tiangang era arrivato al picco delle sue capacità ed era fondamentalmente impossibile per Lin Ming evitare i suoi attacchi!


"Il tuo sangue sarà un sacrificio per la mia spada!"


La voce del Re Divino era forte e chiara, come il fragore di un fulmine celeste, potente e spietata. Sfrecciò in avanti, menò un fendente e annientò ogni legge!


In quel momento però il potenziale di spada tremò. In qualche modo Lin Ming, che sembrava intrappolato, aveva usato un qualche metodo sconosciuto per liberarsi, stringendo la lancia nera e spazzando!


"Cosa?!"


Il Re Divino non riuscì a rispondere per un po' di tempo. Nonostante il suo potenziale di spada avesse appena tremato, non si era frantumato, come aveva fatto Lin Ming a liberarsi?


Durante quell'attimo fuggente non aveva tempo di scoprire cos'era successo. Sollevò la spada della Stella Oscura e bruciò essenza astrale per tutto il corpo mentre si accendeva come un sole ardente!


<em>Bang!</em>


Durante quella collisione, una grande ruota nera era apparsa nelle mani di Lin Ming. Un grande Asura demoniaco alto diverse centinaia di piedi si era manifestato dietro la ruota, spingendola lentamente in avanti.


La ruota nera sembrava una macina divorante; inghiottiva costantemente la luce dorata emessa dal Re Divino Tiangang!


Questa era la Ruota Karmica delle Miriadi di Demoni di Lin Ming.


Il Dao Celeste Asura annientante consumava costantemente le rune dorate.


Il Re Divino Tiangang ruggì e attaccò la ruota nera.


<em>Crack!</em>


La Ruota Karmica delle Miriadi di Demoni tremò, ma anche il Re Divino Tiangang fu scosso dal contraccolpo. Il suo corpo si accese con un macabro colore rosso e la sua vitalità del sangue cominciò ad agitarsi!


Il Re Divino si ritrasse. Era stato scaraventato via dal tremendo impatto delle leggi. In quel momento però un altro intento omicida apparì dal nulla dietro di lui.


"Cosa?!"


Tiangang sentì un brivido percorrergli la schiena e si raggelò!


Era stato respinto dall'attacco, ma Lin Ming non doveva essere in condizioni migliori. La sua energia era troppo feroce, come quella di una stella che esplodeva; era impossibile che il suo avversario l'avesse bloccata facilmente. Tuttavia Tiangang aveva appena attaccato e in così poco tempo era impossibile per lui usare un'altra mossa!


E in quel momento, da di lui, Lin Ming aveva già stretto la sua lancia e si stava precipitando verso il nemico, un'altra grande ruota stava girando tra le sue braccia.


Però questa ruota non era nera, ma viola.


La ruota viola sembrava un vortice spirituale capace di fare a pezzi qualunque ostacolo.


"Una personificazione?!"


Il Re Divino si agitò. Si era reso conto che, quando si era scontrato con il mare di stelle, Lin Ming aveva sfruttato il momento in cui aveva limitato la sua percezione per disperdere le sue tre personificazioni


Lin Ming era stato semplicemente troppo veloce. Figuriamoci il Re Divino Tiangang che era sommerso nel mare di stelle, perfino gli Empirei di massimo livello che guardavano lo scontro da lontano non avevano visto nemmeno una delle sue personificazioni.


E l'aspetto più terrificante era che le personificazioni di Lin Ming provenivano dalle leggi del Dao Celeste Asura. La forza delle tre personificazioni era collegata direttamente alla potenza del suo corpo principale. Più era potente Lin Ming, più potenti sarebbero diventate le loro personificazioni!


Il Re Divino Tiangang riprese l'equilibrio con un po' di difficoltà e calmò la sua vitalità del sangue agitata. Poi lottò per lanciare un contrattacco.


La sua spada si scontrò con la ruota viola. Anche la ruota viola derivava dal Dao Celeste Asura, era la Ruota della Reincarnazione delle Miriadi di Essenze!


<em>Bang!</em>


Eruttò un'energia terrificante. La spada di Tiangang non riuscì a respingere questa enorme ruota, ma solo la personificazione di Lin Ming.


Il fantasma Asura prese la ruota e la usò per colpire il Re Divino al petto!


<em>Puff!</em>


Tiangang sputò una boccata di sangue e iniziò a precipitare come una meteora!


Il Re Divino Tiangang, un saggio dalla forza incredibile e un fisico che superava di gran lunga quello di una Bestia Divina, era in svantaggio!


E in quel momento apparì il quarto Lin Ming!


"Ce n'è un altro?!"


Gli occhi di Tiangang diventarono rossi come il sangue. Prima aveva combattuto fianco a fianco con Piaoyu e aveva affrontato Sogno Divino in una esasperante guerriglia; non aveva comunicato molto con gli altri saggi.
Tutto ciò che sapeva era che, dopo il ritorno di Lin Ming, l'umanità era riuscita ad accumulare un po' di vittorie. Tuttavia non era tornato abbastanza a lungo da essere informato delle tre personificazioni.
E in realtà, anche se l'avesse saputo, non avrebbe avuto necessariamente un piano per affrontarle. Questo perché, mentre era formidabile, le sue tecniche di combattimento erano estremamente particolari sia in attacco che in difesa, e gli mancava la flessibilità di cui aveva bisogno.


Ma Lin Ming aveva imparato una gran varietà di abilità e di tecniche di combattimento mutevoli da cui era impossibile difendersi!


Il Re Divino Tiangang non poteva più capire se questo quarto Lin Ming era una personificazione o il suo corpo principale. Tutto ciò che percepiva era che questo nemico in avvicinamento sembrava sciogliersi nel cielo stellato, il suo corpo era al picco della sua velocità e la traiettoria del suo attacco era quasi impossibile da prevedere.


Questo Lin Ming non usava un'arma, solo un palmo per colpire!


In quel momento il Re Divino Tiangang si morse la punta della lingua e ne fece uscire una goccia di essenza di sangue!


Questa goccia non bruciò all'istante come l'essenza di sangue di un ordinario praticante di arti marziali. Invece si era trasformata in una foschia di sangue dorato che coprì il corpo di Tiangang.


"Ahh!"


Il Re Divino evocò la sua essenza astrale, attaccando una quarta volta in breve tempo!


Questa spada presto avrebbe colpito il palmo di Lin Ming!


Questo improvviso cambiamento sbigottì tutti gli spettatori. Avevano visto quanto era terrificante la spada della Stella Oscura. Con il peso terrificante e la potenza del Re Divino Tiangang, avrebbe spaccato perfino le giunture e i muscoli di una Bestia Divina reale, riducendole in poltiglia!


Un corpo fatto di carne e sangue non poteva sopportarlo!


Nel momento in cui il palmo di Lin Ming si scontrò con lo spadone, un diagramma yin e yang nero e bianco apparve sopra il suo palmo. Il diagramma emanava un'aura vasta che mozzava il fiato.


Questa era la manifestazione del potere del divino e dei demoni di Lin Ming. La spada di Tiangang si scontrò con il diagramma.


<em>Puff!</em>


Il Re Divino sputò una boccata di sangue; questo era il danno collaterale che aveva subìto evocando la sua essenza astrale ignorando il flusso agitato del suo sangue.


Questo Lin Ming fu ancora una volta respinto dal tremendo impatto, ma prima che Tiangang potesse riprendere fiato, cambiò di nuovo espressione!


Poteva sentire una forza astuta e sfuggente passare attraverso la Stella Oscura per poi scavare nella sua carne e nel suo sangue!


"Mm?!"


Il Re Divino si irrigidì. Aveva scoperto che nell'attacco di prima Lin Ming aveva riversato una forza demoniaca oscura nel diagramma yin yang. Quella forza stava irrompendo nel suo corpo, portando una forza demoniaca devastante che iniziò a corrodere la sua carne e il suo sangue!


Il suo corpo iniziò a perdere vitalità!


Questa era la fusione tra il potere dei demoni e il libro della morte delle Sacre Scritture. Il potere della morte coprì il Re Divino.


Cosa stava succedendo?!


Tiangang fu colto dal panico.


Normalmente poteva trasferire tutta l'essenza astrale nel suo corpo e usare la forza assoluta e il suo sangue che ardeva come un sole per sopprimere questa energia corrosiva e bruciarla.


Tuttavia, visto che il Re Divino aveva evocato ripetutamente la sua essenza astrale e aveva anche usato una goccia della sua essenza di sangue per lanciare altri quattro attacchi, aveva superato il suo limite. Così a Tiangang mancò per un breve momento  della vitalità del sangue.


E questa forza demoniaca aveva colto il vantaggio per entrare nel suo corpo, attaccando direttamente la sua fonte vitale!


Le difese del corpo di Tiangang erano incredibilmente formidabili. Ma sotto il continuo attacco delle leggi, non poteva usare il suo fisico per resistere.


Non sarebbe stato abbastanza potente se gli fosse mancata vitalità del sangue, ma non appena avesse provato a recuperarla sarebbe stata corrotta e divorata da questa forza demoniaca, diventandone una parte. Così la forza demoniaca avrebbe continuato ad espandersi, formando un circolo vizioso.


Il Re Divino cambiò espressione!


Non si sarebbe mai immaginato che le sorti dello scontro si sarebbero ribaltate a causa di un momento di negligenza!


O forse non era nemmeno negligenza, ma una trappola di Lin Ming!
                                


                                



