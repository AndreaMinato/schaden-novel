---
weight: 2066
title: Capitolo 2066 – La Sconfitta di Tiangang
pubDate: 2025-12-15T08:37:10.493Z
tags:
    - mw
---


<em>Capitolo sponsorizzato, ringraziamo Matteo!
11 capitoli in coda (6 Matteo + 5 Edoardo), 0/5
-Schadenfreude</em>


In effetti, il Re Divino era passato in svantaggio dal momento in cui aveva pensato per errore che il vero corpo di Lin Ming fosse confinato nel suo spazio del potenziale di spada, incapace di fare nulla.


Un solo passo sbagliato avrebbe stravolto l'esito dello scontro. Lin Ming continuò ad approfittarsi del suo vantaggio, lanciando tre attacchi consecutivi e costringendo il Re Divino ad evocare la sua vitalità del sangue.


E all'ultimo colpo quando Tiangang aveva esaurito la sua vitalità del sangue, Lin Ming aveva usato la sua mossa finale!


Inoltre questo attacco aveva proprio colpito il punto debole del Re Divino. Usando il libro della morte delle Sacre Scritture e il potere dei demoni, Lin Ming aveva corroso la vitalità del sangue del nemico, facendo sì che non si potesse riprendere dall'impatto.


Lin Ming aveva pianificato tutto l'assalto.


Lo stallo all'inizio era passato all'improvviso a questo improvviso ribaltamento.


Dopo essersi approfittato dell'errore di Tiangang, Lin Ming non gli aveva dato tregua. Anche il potente Re Divino non era riuscito a trovare un momento per usare la sua grande forza.


<em>Crack!</em>


In quel momento lo spazio di potenziale della spada fu lacerato. Un Lin Ming vestito di nero uscì dalla gabbia di energia.


Questo Lin Ming portava una lancia diversa, era solo un tesoro da Empireo di alto livello, l'aveva ottenuto dopo aver ucciso un Empireo di massimo livello dei saggi. Naturalmente non poteva resistere alla Stella Oscura nemmeno per un colpo.


Quattro Lin Ming dispersi in ogni direzione. Tornarono senza fermarsi ad evocare la loro forza.


Il vero io di Lin Ming strinse la lancia del Drago Nero e la puntò verso il Re Divino Tiangang, il suo intero corpo fuso con il potere yin yang. Era il potere del divino e dei demoni.


Per quanto riguardava le tre personificazioni, i loro corpi emanavano energie di colore diverso. Erano l'essenza astrale, la vera essenza e l'essenza spirituale, che corrispondevano al Grande Dao dei 33 Cieli dell'essenza, dell'energia e del divino.


Con i quattro Lin Ming a cooperare, la loro forza era raddoppiata.


Vedendo lo slancio di Lin Ming aumentare, gli occhi del Re Divino brillarono con rabbia e vergogna. Tiangang era incredibilmente potente quando si trattava di fisico, ma non era abbastanza flessibile; questo era diventato un limite irrimediabile.


Quando una tigre feroce fosse stata lanciata in un vasto oceano, non sarebbe riuscita a mostrare nemmeno un decimo della sua forza. Allo stesso tempo, uno squalo arenato nella sabbia non sarebbe stato una minaccia.


Questo era lo svantaggio portato dall'incapacità di cambiare.


Ma durante quel combattimento di prima, Lin Ming aveva usato delle tecniche di combattimento astute per ingannare l'avversario; naturalmente Tiangang aveva difficoltà ad accettarlo.


Il Re Divino si morse di nuovo la punta della lingua, sputando un po' di essenza di sangue. Quando apparì, l'essenza di sangue fiorì con una luce divina brillante. Il potere della morte nel suo corpo si sciolse come neve al sole sotto questo bagliore!


Aveva bruciato la sua essenza di sangue per scacciare rapidamente il potere della morte e dei demoni nel suo corpo.


Lo sguardo di Lin Ming brillò con luce fredda. Nelle mani delle sue tre personificazioni apparirono tre grandi ruote, una nera, una viola e una blu.


Naturalmente Lin Ming non avrebbe dato tregua al Re Divino. Ma proprio quando stava per attaccare, risuonò una voce gelida:


"Fermo!"


Spessi strati di fiume caddero dal cielo, coprendo Lin Ming e Tiangang e rendendo lo spazio pesante e appiccicoso, rendendo estremamente difficile fare circolare la propria energia. Una donna vestita di bianco si infrappose tra Lin Ming e Tiangang, era la Regina Divina Piaoyu.


"È finita. Tiangang, hai perso."


La vitalità del sangue di Tiangang era agitata e il saggio ansimava come una mucca stanca. Era sul punto di evocare la sua essenza astrale e affrontare di nuovo Lin Ming ma era stato fermato da Piaoyu.


Chiaramente non era disposto ad ammettere di aver perso.


"Bruciare essenza di sangue in un duello è già disonorevole. E non sei riuscito ad entrare in vantaggio nonostante tu abbia bruciato la tua essenza di sangue!"


Tiangang poteva bruciare la sua essenza di sangue, ma naturalmente poteva farlo anche Lin Ming. Non era un duello all'ultimo sangue, ma una battaglia per stabilire un accordo. Se tutti avessero bruciato la loro essenza di sangue per combattere, allora non sarebbe stato diverso da un vero combattimento. Se fosse successo, allora nessuno sarebbe riuscito a lasciare questo campo di battaglia.


In realtà, dopo aver raggiunto il livello di una Vera Divinità, era raro che lottassero usando tutte le loro forze. Questo perché una volta che avessero subìto una ferita irreversibile di qualche tipo, allora non avrebbero potuto curarla usando materiali celesti ordinari. Avrebbero avuto bisogno di medicine da Vere Divinità per avere qualche effetto.


Tuttavia il numero di medicine al livello di una Vera Divinità forse non era molto più elevato delle Vere Divinità stesse. A volte era difficile trovarne anche una in tutti e 33 i Cieli.


Anche trovandone una, raffinarla sarebbe stato estremamente problematico; la maggior parte degli alchimisti non avrebbe avuto la capacità di farlo.


Tiangang guardò Piaoyu e poi osservò Lin Ming. Anche se non voleva riconoscerlo, non poteva dire nulla. La Regina Divina aveva detto la verità; aveva già perso questo scontro.


Aveva perso contro l'astuzia e la varietà di tecniche di Lin Ming, ed era molto riluttante ad accettare la sconfitta. Ma d'altronde non aveva scuse.


Inoltre Tiangang sapeva che, fin dall'inizio dello scontro, Lin Ming aveva contato sulle Nove Stelle del Palazzo del Dao della trasformazione del corpo per combatterlo per molto tempo e non aveva usato altre leggi.


Dopo aver rimosso le catene divine che imprigionavano le Nove Stelle del Palazzo del Dao e fondendo insieme i sei Palazzi, il sistema della trasformazione del corpo era diventato uno dei suoi metodi di combattimento più potenti. Desiderava vedere a che livello era arrivato e Tiangang era il miglior soggetto con cui sperimentarlo.


Bisognava dire che il Re Divino saggio aveva raggiunto il picco del sistema della trasformazione del corpo. Chiaramente era in vantaggio.


Ma nonostante Tiangang fosse riuscito ad entrare in vantaggio, non era riuscito a vincere in breve tempo. Aveva perfino usato la metamorfosi della sua stirpe.


Lin Ming era un umano, ma solo con la sua tecnica della trasformazione del corpo era riuscito a combattere fino a questo punto con Tiangang. Il Re Divino non poté che ammirarlo.


Così, quando Piaoyu intervenne, Tiangang represse l'agitazione nella sua essenza astrale e si fermò. Sapeva che, dopo aver raggiunto il picco della trasformazione del corpo, questo culmine era diventato il suo punto debole. Nessuno poteva competere con lui in quanto a talento della trasformazione del corpo e aveva usato solo questo aspetto per diventare una Vera Divinità.


Era notevole. Tuttavia, fin dai tempi antichi erano apparse molte Vere Divinità che coltivavano due o perfino tre sistemi. Comprendevano più di una delle 33 leggi del Cielo, e i progressi di esperti del genere potevano essere più lenti, ma una volta diventate Vere Divinità il loro potenziale sarebbe stato superiore.


Tiangang guardò Lin Ming con attenzione. Poi il suo corpo diventò un raggio di luce e svanì nel cielo stellato.


Era un tacito riconoscimento della sua sconfitta.


E allo stesso tempo, Piaoyu guardò Lin Ming.


Lo spazio stellato era cupo come l'inchiostro. Lin Ming brandiva la lancia del Drago Nero, il suo sguardo profondo come l'acqua.


Luce stellare illuminava Lin Ming, fluendo nella sua pelle come mercurio.


In quel momento Piaoyu sentì un'inspiegabile pulsazione nel cuore. Era un tipo di strano intuito. All'improvviso pensò che questo giovane fosse l'incarnazione del cosmo dei 33 Cieli, diventando una creatura mistica e sconfinata, ebbe la sensazione di stare assistendo alla nascita e alla continuazione di una leggenda...


"Dao Celeste..."


Piaoyu ebbe uno strano presentimento. Alzò lo sguardo al cielo, sondandolo come se potesse arrivare ai confini dell'universo.


Forse in quest'era non ci sarebbe stata pace...


Ritornò al presente e fissò Lin Ming. "Combatteremo tra dieci giorni. Questo limite di tempo dovrebbe essere sufficiente per tornare al picco delle tue condizioni!"


Lin Ming annuì. Rifletté per un momento e poi evocò il palazzo di Primordius.


Dopo che il palazzo di Primordius comparì, roteò e diventò sempre più grande. Tre figure volarono dal suo interno.


Erano Aori, Xie Yue e Fata Loto Blu.


In quel momento Lin Ming aveva già estratto la carne e il sangue di Fame dai loro corpi, restituendo loro la libertà. Tuttavia le loro coltivazioni erano state bloccate usando il Dao Celeste Asura, così nessuno di loro poteva combattere.


"Siete liberi di andarvene."


Mentre parlava, Lin Ming fece un cenno e spinse Fata Loto Blu e gli altri dalla Regina Divina.


Non aveva mai avuto intenzione di tenere imprigionati questi tre per molto altro tempo.


Tuttavia, nonostante avessero recuperato il libero arbitrio, avevano mantenuto i ricordi e le esperienze di tutto ciò che era successo.


Quando ripensarono a cos'era successo, desiderarono di essere morti prima.


In particolare Fata Loto Blu. Quando pensò a come si era riferita a Lin Ming e come aveva strisciato di fronte a lui, quasi sputò fuoco dagli occhi.


Si riempì di profonda umiliazione. Desiderava poter fare a pezzi Lin Ming e poi di suicidarsi!
                                


                                



