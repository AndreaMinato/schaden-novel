---
weight: 2067
title: Capitolo 2067 – Riverire il Forte
pubDate: 2025-12-15T08:37:10.493Z
tags:
    - mw
---


<em>Capitolo regolare,
11 capitoli in coda (6 Matteo + 5 Edoardo), 0/5
-Schadenfreude</em>


"Maestra!"


Quando vide la Regina Divina Piaoyu, Fata Loto Blu si inginocchiò a mezz'aria. Mai in tutta la sua vita aveva provato un'umiliazione così profonda.


Dopo essere stata controllata da Lin Ming, era stata resa una schiava per diversi mesi, lo aveva chiamato padrone dopo che la sua personalità era stata soverchiata. Aveva ubbidito ad ogni ordine di Lin Ming, completamente alla sua mercè. Ora non aveva più il coraggio di guardare in faccia la sua maestra!


Fata Loto Blu non implorò Piaoyu di vendicarsi per lei e uccidere Lin Ming.


Anche se era incredibilmente arrabbiata, non aveva perso la sua razionalità. A giudicare dalla situazione attuale, era stata liberata non sotto minaccia da parte di Piaoyu, ma dopo delle trattative.


Altrimenti Lin Ming non avrebbe estratto la carne e il sangue di Fame diversi giorni fa, bloccando la loro coltivazione mentre avevano recuperato la loro volontà. Chiaramente lo aveva fatto per "preparare" gli ostaggi per lo "scambio" finale.


Notando la calma di Lin Ming e l'espressione fredda e cupa di Piaoyu, ogni indizio indicava che la regina divina doveva aver pagato un certo prezzo per ottenere la sua libertà.


Questo rese la situazione ancora più insopportabile per Fata Loto Blu. Aveva portato vergogna alla sua maestra e al suo Sect, causandole umiliazione.


Lanciò un'occhiata piena d'odio verso Lin Ming, come desiderava ucciderlo.


Tuttavia Lin Ming rimase indifferente, non dava la minima considerazione all'odio di Loto Blu. Disse con tono gelido: "Hai condotto gli eserciti dei saggi per uccidere innumerevoli membri d'élite umani. Naturalmente visto che le nostre razze sono in guerra, le tue azioni sono incontestabili. In tal caso, anche il fatto che possa ucciderti è incontestabile. Tuttavia ti ho risparmiato e ti ho solo umiliato per diversi mesi, eppure non puoi sopportarlo? La tua dignità è così più importante delle vite dei talenti della mia razza?"


"Avrei preferito la morte!" Fata Loto Blu strinse i denti, la sua rabbia stava crescendo.


Lin Ming sogghignò. Sapeva che Fata Loto Blu stava dicendo la verità.


"Hai una grande ostilità con la mia razza umana. Dato che sei caduta nelle mie mani, allora posso fare ciò che voglio di te. Se avrai abbastanza forza per farlo, anche tu potrai fare lo stesso!"


"Mentre sei stata controllata da me negli ultimi mesi, i numerosi saggi che hai ucciso non hanno nemmeno iniziato a compensare i tuoi crimini. Oggi ti ho liberato, così continua a serbare rancore se vuoi. In futuro sentiti libera di venire a vendicarti quando vuoi.
Questo però a patto che tu sia abbastanza potente! Ma se oserai coinvolgere la mia famiglia o i miei amici, allora giuro che distruggerò la tua coltivazione, i tuoi meridiani e ti farò sperimentare una vita di torture e sofferenze per mano di innumerevoli umani prima che tu muoia!"


Il discorso di Lin Ming fu estremamente feroce. Naturalmente sapeva qual era la paura più grande di Fata Loto Blu. Se innumerevoli persone che aveva considerato delle formiche, anzi, inferiori a delle formiche, avessero violato incessantemente il suo corpo, allora sarebbe stato un fato diecimila peggiore rispetto alla morte.


Il viso della donna divenne bluastro. Quanto era orgogliosa e arrogante? Eppure oggi era stata ignorata e umiliata così spietatamente da Lin Ming.


"Ti ucciderò!"


Fata Loto Blu strabuzzò gli occhi. Voleva proprio precipitarsi in avanti e affrontare Lin Ming in uno scontro all'ultimo sangue, ma era ben consapevole di essere più debole, di gran lunga più debole di lui!


Lin Ming aveva già dichiarato che lei avrebbe potuto vendicarsi quando desiderava; l'avrebbe intrattenuta in ogni momento.


Ma lei avrebbe potuto davvero vendicarsi?


Se non ci fossero stati incidenti, probabilmente non sarebbe riuscita mai a raggiungerlo. Figuriamoci un decimo della sua forza, perfino un centesimo sembrava impossibile. In futuro il divario tra di loro sarebbe solo aumentato!


Questo riempì Fata Loto Blu di una profonda umiliazione e sofferenza.


"Sta zitta!" Gridò all'improvviso Piaoyu con una maschera gelida.


"Maestra!" Fata Loto Blu era piena di amarezza. Si morse le labbra e rimase dietro la Regina Divina Piaoyu. Trattenne con forza le lacrime, non voleva piangere di fronte al suo nemico più odiato.


Oggi aveva perso proprio la faccia. Contando anche tutti gli eventi che erano accaduti negli ultimi mesi, era proprio il momento più buio per Fata Loto Blu!


Piaoyu ignorò la sua discepola. Guardò Lin Ming e disse con tono cupo: "Ci siamo chiariti!"


Lin Ming non aveva ucciso Loto Blu e gli altri, né aveva umiliato eccessivamente la sua discepola. Ad esempio aveva notato che lo yin primordiale di Fata Loto Blu era completamente intatto; Lin Ming non l'aveva usata come fornace vivente.


In effetti, come aveva detto Lin Ming, Loto Blu aveva guidato la legione di Fame per uccidere molti umani. La guerra era spietata e crudele, così non poteva essere biasimato per aver reagito.


Lin Ming non aveva esagerato e Piaoyu non aveva esacerbato il conflitto. Allo stesso tempo, quando Lin Ming stava avanzando allo stadio di Empireo, lei non lo aveva disturbato, né aveva attaccato le truppe umane.


Nessuno dei due aveva passato il limite.


Altrimenti la situazione sarebbe andata velocemente fuori controllo. Piaoyu non sarebbe riuscita ad uccidere Lin Ming e invece avrebbe dovuto affrontare la sua vendetta in futuro. Non solo, avrebbe anche perso la sua discepola più amata.


Per quanto riguardava Lin Ming, nonostante non sarebbe morto, non sarebbe riuscito a diventare un Empireo. Così avrebbe dovuto metterci diversi altri secoli o perfino mille anni per accumulare altra forza e cercare di nuovo di avanzare di stadio.


Nessuna delle due parti era disposta a pagare un prezzo del genere.


Terminare questa disputa con un duello era la scelta meno rischiosa.


In realtà, dal momento in cui Lin Ming non aveva scelto di nascondesi da qualche altra parte durante il suo avanzamento ed era rimasto insieme agli eserciti umani, Piaoyu aveva già intuito quali fossero i suoi piani per risolvere questo problema.


"Combatteremo tra dieci giorni!" Disse di nuovo Piaoyu.


Tuttavia Fata Loto Blu rimase sbigottita sentendo queste parole.


Guardò la schiena della sua maestra con evidente sbigottimento, quasi non credeva alle sue orecchie.


Cosa?


Tra dieci giorni la sua onorabile maestra avrebbe affrontato Lin Ming?


Com'era possibile?


Non solo Fata Loto Blu, anche Aori e Xie Yue guardarono storditi Lin Ming.


Lin Ming contro Piaoyu?!


Ma sembrava che Lin Ming fosse solo un Empireo!


Quando erano passati sotto il suo controllo, Lin Ming era ancora ad un passo dallo stadio di Empireo. Ora avevano percepito l'aumento rapido della sua coltivazione e così avevano dedotto che doveva essere diventato un Empireo.


Un Empireo contro una Vera Divinità... solo ad immaginarlo, Aori e Xie Yue sussultarono. La Regina Divina poteva essere solo una Vera Divinità di livello inferiore, ma non era assolutamente debole nella sua categoria. Lin Ming poteva già contendere con Piaoyu?


Tutto quello che stava accadendo sembrava irreale per loro. Il Lin Ming che avevano davanti era diventato una figura quasi insuperabile.


"Allora ti aspetterò!" Rispose con calma Lin Ming.


Piaoyu gli diede un'occhiata. Poi, con un cenno della mano, si trasformò in un turbinio di piume che coprì Fata Loto Blu, Aori e Xie Yue, facendoli svanire tutti nel cielo stellato.


Piaoyu, Loto Blu e gli altri volarono via rapidamente. In quel momento Fata Loto Blu sembrava proprio turbata. Aprì la bocca più volte, poi non riuscì a trattenersi dal chiedere: "Maestra... quando affronterà Lin Ming, limiterà... la sua coltivazione?"


Piaoyu la guardò e Loto Blu ritrasse il collo con la sensazione di aver fatto la domanda sbagliata.


"No."


Questa risposta semplice sconvolse la discepola, stordendola.


Nessuna limitazione al livello di coltivazione!


Fata Loto Blu era sbigottita e confusa. Provò un filo di disperazione perfino. Anche se era già consapevole che vendicarsi di Lin Ming non fosse troppo realistico. Solo adesso aveva capito quanto si fosse illusa. Lin Ming era fin troppo terrificante!


Anche Aori e Xie Yue sentirono queste parole e furono scossi nel profondo.


Questo Lin Ming poteva davvero contendere con una Vera Divinità. Era semplicemente incredibile!


Erano tutti geni, ma in confronto a Lin Ming c'era un divario fin troppo enorme!


Nonostante i saggi provassero sdegno nei confronti dell'umanità, era comunque una razza che provava riverenza nei confronti del più forte. L'esistenza di Lin Ming li riempì di emozioni contrastanti.


Piaoyu rimase in silenzio per un momento. Poi disse: "in passato quando sono diventata un Empirea, sono riuscita a contendere con un Empireo di massimo livello per dieci mosse. E tra gli spirita, si dice che la leggendaria e impareggiabile Sheng Mei sia riuscita a sconfiggere un Empireo di massimo livello nonostante fosse appena avanzata di stadio. Dopodiché è riuscita anche a battere diversi Empirei di massimo livello. Pensavo che questo fosse al limite del possibile, ma Lin Ming è ancora più estremo."


"Nelle leggende, durante l'antica era di 10 miliardi di anni fa, i 33 Cieli erano pieni di vita e la civilizzazione delle arti marziali del nostro universo era incredibilmente gloriosa. Esistevano innumerevoli Empirei e Terre Sacre, perfino le Vere Divinità non erano rare. Ma temo che perfino in quell'era sarebbe stato difficile trovare qualcuno di capace di competere con Lin Ming. Chissà se paragonate a lui quelle due leggende del passato..."


Fata Loto Blu, Aori e Xie Yue si scambiarono delle occhiate esterrefatte. Potevano intuire vagamente a quali due leggende si stesse riferendo Piaoyu...


Il maestro della Strada Asura!


Il Sovrano Immortale!


Erano figure mitiche, nessuno avrebbe potuto sperare di competere con loro. Ma ora Lin Ming stava percorrendo la loro stessa strada.


In futuro c'erano molte possibilità che Lin Ming potuto diventare un esperto simile al maestro della Strada Asura. Avrebbe creato il suo grande mondo, trasmettendo un'eredità che sarebbe durata dieci miliardi o anche diverse decine di miliardi di anni!


Pensandoci, Fata Loto Blu pensò perfino che essere stata controllata e resa una schiava di una figura del genere non sarebbe stato qualcosa di troppo difficile da accettare.


Fata Loto Blu all'inizio avrebbe preferito morire che diventare la schiava di Lin Ming, questo per via del suo cuore orgoglioso. Tuttavia il maestro della Strada Asura e il Sovrano Immortale dovevano aver avuto i loro servi e, questi servi forse al giorno d'oggi avrebbero avuto un potenziale superiore perfino al talento combinato di Fata Loto Blu, Aori e Xie Yue!


Che requisiti avrebbe avuto così Fata Loto Blu per sentirsi insultata?


La discepola sospirò e non disse altro. Anche Aori e Xie Yue rimasero in silenzio.


Erano tutti pieni di emozioni contrastanti. Ad essere brutalmente sinceri, dato il loro livello di talento, se fossero tornati nell'antica era di dieci miliardi di anni fa e si fossero presentati alle porte del maestro della Strada Asura o di altre figure del genere per fare da servi, non sarebbero stati nemmeno degnati di un'occhiata!


Dopo un po' di tempo, Xie Yue non poté trattenersi dal chiedere: "Senior Piaoyu, crede che i saggi... possano ancora vincere?"


"Non ne sono sicura..." La Regina Divina scosse la testa. "in passato era solo allo stadio di Sacro Lord e nemmeno il Sovrano dei Saggi è riuscito ad ucciderlo. Ora è cresciuto e può preservare la sua vita. Figuriamoci inseguirlo, finché trovasse un posto per nascondersi e creasse una formazione di occultamento, nessuno potrebbe trovarlo... per quanto riguarda i saggi o quanto Lin Ming riuscirà a crescere, tutto dipenderà dal destino..."


Piaoyu non disse altro. Il suo corpo si trasformò in una scia di luce e svanì insieme a tutti gli altri nello sconfinato mare di stelle.
                                


                                



