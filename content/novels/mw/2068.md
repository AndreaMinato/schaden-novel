---
weight: 20680
title: Capitolo 2068 – Indagare di nuovo su Fame
pubDate: 2025-12-15T08:37:10.493Z
tags:
    - mw
---


<em>Capitolo regolare,
11 capitoli in coda (6 Matteo + 5 Edoardo), 0/5
-Schadenfreude</em>


Due Re Divini saggi erano partiti uno dopo l'altro. Questo significava che Lin Ming era emerso vittorioso in questo conflitto.


Prima, con la sua coltivazione appena avanzata di stadio aveva sconfitto Tiangang e tra dieci giorni avrebbe affrontato Piaoyu.


Un Empireo aveva sfidato due Vere Divinità.


Era destinato a lasciare una leggenda.


I praticanti di arti marziali umani a diverse centinaia di chilometri di distanza che stavano guardando la battaglia stavano già fremendo di gioia!


Si radunarono insieme, alzando le braccia e gridando. Le navi spirituali brillavano radiose nello spazio.


L'Imperatore Shakya, Vasto Universo, tutti gli Empirei umani tirarono un sospiro di sollievo, emozionati.


Questa battaglia era straordinariamente importante. Era destinata ad essere registrata negli annali della storia. Finché l'umanità non fosse perita, questa vicenda sarebbe stata tramandata per sempre come un testamento immortale.


Lin Ming aveva sconfitto una Vera Divinità con una coltivazione da Empireo. Questo non solo incoraggiava molto l'umanità, ma il ritiro di Tiangang dal conflitto sarebbe stato estremamente vantaggioso per loro piani di riconquista del Regno Divino!


Tutti i praticanti di arti marziali umani erano pieni di zelo. Questo debito di sangue tra l'umanità e i saggi era in sospeso già da più di 6000 anni.


Nonostante non avesse raggiunto il livello del completo genocidio, l'umanità l'avrebbe comunque fatta pagare cara ai saggi.


E mentre tutti stavano festeggiando con energia, Lin Ming apparve solo per un breve momento per poi ritirarsi nella sua stanza silenziosa.


Rifiutò l'offerta dell'Imperatore Shakya di presentarsi all'antico rito di conferimento del titolo organizzata per lui. Invece scelse di sfruttare al meglio i prossimi dieci giorni prima di affrontare Piaoyu e tornò ad esplorare i ricordi di Fame.


In passato non era riuscito a spostare i ricordi dell'abissale e il motivo principale dietro a questo limite era la sua forza spirituale insufficiente. I ricordi di Fame erano troppo vasti. Negli ultimi diversi miliardi di anni, Fame aveva divorato innumerevoli forme di vita intelligenti e i ricordi di tutte queste creature erano state conservate nel suo mare spirituale.


Scremare lentamente le informazioni utili era un compito incredibilmente arduo e difficile.


In passato, quando Lin Ming ci aveva provato, aveva sentito solo un dolore straziante alla testa. Ma adesso era un Empireo. Aveva percepito le leggi delle Sacre Scritture e aveva attraversato un Samsara della vita e della morte, assistendo alle miriadi di cambiamenti del mondo. Aveva ottenuto anche risultati sorprendenti per quanto riguarda la forza spirituale.


In termini di intensità naturalmente era inferiore ad una Vera Divinità, ma in quanto a qualità, superava molte Vere Divinità.


In questa situazione, Lin Ming finalmente aveva la certezza di poter esplorare l'anima di Fame.


Anche se non avesse scoperto molto, almeno avrebbe potuto ottenere una comprensione generale riguardo a Fame e agli abissali.


Finora non aveva trovato nessuna informazione riguardo ai segreti dell'Abisso Oscuro.


Il tempo passò. In questa piccola parte del territorio stellare, i diversi astri più vicini si erano nascosti dietro la nebulosa oscura.


La notte era profonda e misteriosa.


Lin Ming era seduto a meditare, aveva attivato l'intento marziale fuso.


In quel momento di fronte a lui c'era uno sconfinato mare spirituale.


Era il suo mare spirituale, si era trasformato in un'entità immateriale ed era entrato nel suo stesso mondo interno.


Una vasta forza mentale componeva forti brezze marine che frustavano la superficie. Alla fine di questo mare spirituale, dove si incontravano il mare e il cielo, la vasta anima di Fame era imprigionata da centinaia di corde spirituali spesse. La maggior parte del suo enorme volume era sommerso nell'acqua.


Lin Ming volò in avanti, dritto verso lo spirito dell'abissale.


Alzò lentamente la mano destra. Sopra il suo palmo si radunò una sconfinata luce stellare, manifestando lentamente un cubo nero. Era il Cubo Magico.


E dopo che l'artefatto apparì, una ragazzina vestita di rosso si sedette sulla sua superficie, incrociando le gambe. Mostrò un sorriso adorabile mentre chiamava dolcemente: "Fratellone Lin!"


"Hong'er, vieni, aiutami a domare l'anima di Fame!"


Disse Lin Ming con fare solenne. Leggere i ricordi di Fame non sarebbe stato affatto facile.


"Va bene!"


Hong'er annuì immediatamente. Senza esitare, si trasformò in un raggio di luce che avvolse il Cubo Magico, facendolo fluttuare.


Anche Lin Ming riversò la sua forza spirituale nell'artefatto.


Il Cubo Magico emise una luce divina nera come la pece. Questo bagliore divenne sempre più brillante mentre si radunava l'energia, finché alla fine non raggiunse il limite di sopportazione di Lin Ming.


Lin Ming gridò. Un raggio di luce divina sfrecciò dai lati del Cubo Magico, diretto verso l'anima di Fame.


<em>Chi-la!</em>


Come se fosse stato squarciato da un coltello divino, lo spirito di Fame tremò all'improvviso. Si era formato un enorme taglio sull'anima dell'abissale!


La forza spirituale schizzò fuori da questa fessura. Senza esitare, Lin Ming afferrò il Cubo Magico e fece un cenno con la mano. Un vortice nero fuoriuscì dall'artefatto, assorbendo direttamente tutta la forza spirituale appena fuoriuscita!


La forza spirituale condensata con il Cubo Magico si trasformò in piccoli frammenti, come vapore che si trasformava in cristalli neri.


Lin Ming continuò a stimolare il Cubo Magico fino a cancellare i marchi spirituali in questi frammenti, trasformandoli in ricordi privi di proprietario.


Poi Lin Ming regolò il respiro e iniziò a leggerli.


Questi ricordi provenivano da tutte le forme di vita intelligenti che Fame aveva divorato e non erano le memorie vere e proprie dell'abissale. Nonostante ci fossero molti metodi di coltivazione, leggi, informazioni su regni mistici, tecniche di formazioni, di alchimia, di raffinazione e altro ancora, nulla di tutto questo era significativo per Lin Ming.


Scartò questi ricordi, lasciando solo la loro essenza spirituale più pura. Poi riversò la sua essenza spirituale nel suo mare spirituale per aumentare la sua forza dell'anima.


I resti che non poté assorbire li restituì all'anima di Fame.


Questo per assicurarsi di non sprecare nulla.


Poi Lin Ming attivò di nuovo il Cubo Magico. Tagliò di nuovo l'anima di Fame, estraendo un'altra porzione dei suoi ricordi.


Questo era il metodo di ricerca più ragionevole che gli fosse venuto in mente.


Nonostante non fosse troppo efficiente, era tutto ciò che era in grado di fare visti i limiti della sua forza.


Un tentativo dopo l'altro, Lin Ming sentì che stava rischiando di esaurire la sua forza spirituale ad ogni tentativo. Anche Hong'er era coperta di sudore e il suo viso si era arrossato; era chiaro che stesse consumando una grande quantità di energia.


Lin Ming strinse i denti e prese un'altra sezione di ricordi e poi disse: "Fermiamoci per oggi Hong'er. Riposa e continueremo domani. Possiamo farlo lentamente. A volte può volerci del tempo, ma perfino i mortali possono spostare le montagne con abbastanza costanza."


"Mm!" Hong'er annuì. Era una forma di vita condensata dal Cubo Magico e aveva uno speciale attaccamento nei confronti di Lin Ming. Poterlo aiutare la rendeva molto felice.


Lin Ming diede una pacca sulla testa di Hong'er e poi la lasciò tornare nel Cubo Magico a riposare. Per quanto riguardava la forma spirituale di Lin Ming, entrò nel Cubo Magico e iniziò a leggere questi ultimi ricordi.


All'inizio non aveva molte speranze di scoprire qualcosa di interessante. Ma non avrebbe mai pensato che ne sarebbe stato piacevolmente sorpreso!


Mentre cercava questi frammenti senza padrone, finalmente trovò dei ricordi che appartenevano proprio a Fame!


Questi ricordi riguardavano come si scriveva la lingua degli abissali.


In altre parole; la lingua scritta degli abissali!


Era un sistema di scrittura incredibilmente antico e misterioso, ancora di più di quello della razza degli antichi dei. La quantità di storia contenuta in queste parole sbalordì Lin Ming!


Ogni parola era pesante e complessa, non sembravano affatto normali scritte, ma un tipo di runa.


Usare rune di leggi per scrivere, era un po' incredibile.


Questo perché quando si parlava di rune di leggi, e in particolare rune di alto livello, era estremamente difficile per i praticanti di arti marziali ordinari comprenderle. In altre parole, le scritte nei ricordi di Fame erano un sistema di scrittura usato tra le figure di più alto livello dell'Abisso Oscuro; non erano qualcosa che degli abissali ordinari potessero capire.


Quando Lin Ming guardò queste scritte, le trovò familiari, le aveva già viste prima!


Emozionato, Lin Ming avanzò ed entrò nello spazio del Cubo Magico. Un libro nero fluttuava lentamente di fronte a lui. Era il tomo che aveva ottenuto dal principe imperiale Xishen.


Xishen era uno dei cinque generali saggi che era stato catturato da Lin Ming. Ma sfortunatamente per lui, il suo maestro era il Sovrano dei Saggi Zaohua. Lin Ming serbava un odio profondo per il Sovrano dei Saggi e così naturalmente era impossibile che lasciasse andare il generale.


Tuttora Xishen era sotto il suo controllo e credeva di essere il suo servo più leale.


Ma Xishen non aveva compreso molto del libro nero. Sapeva solo che proveniva dal regno delle Rovine Primordiali e che conteneva un'aura demoniaca sconvolgente; poteva perfino essere usato come arma. Ma per quanto riguardava il contenuto del tomo, non era nemmeno riuscito ad aprirlo, figuriamoci capire cosa c'era scritto all'interno.


Lin Ming poteva essere considerato un esperto riguardo a molte antiche eredità, eppure non aveva potuto decifrare il resto nel libro nero.


Solo dopo aver letto una parte dei ricordi di Fame si rese conto che le scritte sulla superficie del libro nero era la lingua degli abissali e che erano parole di livello estremamente elevato difficili da comprendere. Potevano essere definite rune delle leggi demoniache.


Lin Ming poteva avere una memoria sbalorditiva, ma non era riuscito ad imparare tutte queste rune di leggi. Poteva solo confrontare le informazioni tra i frammenti dei ricordi, decifrando lentamente le parole del libro nero un po' alla volta...


"Lin Ming, cos'è?"


Sopra il libro nero c'era un grosso sigillo; era la formazione creata dall'Antico Sigillo Elisio.


Prima, visto che Lin Ming aveva pensato che questo libro fosse troppo strano e bizzarro, lo aveva bloccato con l'Antico Sigillo Elisio, che non si era potuto trattenere dal fare questa domanda dopo aver visto la luce nello sguardo di Lin Ming.


"Senior, ho letto alcuni dei ricordi di Fame e ora posso leggere una parte del contenuto di questo libro nero..."


"Oh?" L'Antico Sigillo Elisio sussultò. Così questo antico libro nero proveniva dall'Abisso Oscuro!


Inoltre conteneva la lingua scritta degli abissali!


Mentre aveva controllato questo libro nero per diversi mesi, l'Antico Sigillo Elisio aveva intuito quanto era terrificante. Non era un tesoro da Vera Divinità, ma semplicemente una lettera.


Una lettera, solo contando sulle scritte contenute al suo interno, poteva ottenere un potere simile ad un tesoro da Vera Divinità ed essere usata contro dei nemici. Era semplicemente inimmaginabile.


"Cos'hai letto?" Chiese con un'espressione solenne l'Antico Sigillo Elisio. Quando le forme di vita intelligenti dei 33 Cieli parlavano degli abissali, provavano sempre un profondo senso di paura.


Per diversi miliardi di anni, l'Abisso Oscuro era rimasto completamente isolato dai 33 Cieli. Tuttavia si potevano ancora trovare molti indizi che indicavano l'esistenza di creature terrificanti al suo interno.


L'Abisso Oscuro era profondo e infinito. La forza che celava forse poteva superare di molte volte la somma di tutte le forme di vita intelligenti nei 33 Cieli!


Solo Fame era così terrificante. Chi sapeva qual era il livello di Fame tra gli abissali?


"Sto ancora leggendo." Disse Lin Ming, tutta la sua attenzione era concentrata su ogni parola. Aveva la sensazione che questo libro nero non fosse un metodo di coltivazione, ma non era sicuro di cosa fosse: "Posso solo distinguere pochi caratteri."


"Quali?"


"Il primo è... Fame!"
                                


                                



