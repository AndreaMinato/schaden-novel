---
weight: 20690
title: Capitolo 2069 - Lin Ming combatte contro Piaoyu
pubDate: 2025-12-15T08:37:10.494Z
tags:
    - mw
---


<em>Capitolo regolare,
11 capitoli in coda (6 Matteo + 5 Edoardo), 0/5
-Schadenfreude</em>


"Fame?!"


L'Antico Sigillo Elisio rimase sbalordito. Che questo libro misterioso fosse stato creato da Fame e per questo contenesse il suo nome?


"Questo carattere 'Fame' sembra corrispondere ad una parola abissale... un tipo di legge demoniaca fondamentale..."


Disse piano Lin Ming mentre esaminava i caratteri misteriosi sulla copertina.


"Quali sono i caratteri dopo?"


"Oscuro. Eone."


Pronunciò Lin Ming. Erano parole basate sui ricordi di Fame. In realtà non esisteva una parola che corrispondesse a questi caratteri nella lingua umana.


Anche 'Oscuro' ed 'Eone' senza dubbio erano caratteri che rappresentavano le leggi demoniache fondamentali.


Lin Ming formò una strana associazione tra questi tre caratteri.


"Ho la sensazione che... Oscuro ed Eone forse siano alla pari con Fame..."


"Mm?" L'Antico Sigillo Elisio si agitò.


Lin Ming rifletté per un momento: "Credo che ognuno dei segni più fondamentali delle leggi demoniache corrispondano ad un potente abissale. E Fame è solo uno di loro! Questa copertina ha altri due caratteri: Oscuro ed Eone, e dovrebbero corrispondere a creature terrificanti quanto Fame. Sono totem abissali, ma mi chiedo dove siano gli altri due totem. Forse si stanno nascondendo nell'Abisso Oscuro o forse sono già morti..."


L'Antico Sigillo Elisio si irrigidì. Le ipotesi di Lin Ming erano ragionevoli, ma se fossero state vere, era una notizia disastrosa. Solo Fame era stata già così terrificante! Inoltre l'anima divina di Fame era stata sigillata dall'Empireo Sigillo Divino 3,6 miliardi di anni fa e solo per questo motivo Lin Ming era riuscito ad usare il Cubo Magico per domarla. Altrimenti sarebbe morto se avesse dovuto affrontare Fame al picco delle sue condizioni!


"Abissali così potenti, quanti ce ne saranno?"


Il tono dell'Antico Sigillo Elisio era grave.


"Non lo so, ma non dovrebbero essercene molti. Se non altro non più di dieci o forse appena un po' di più. E questo libro parla solo di tre di loro."


Lin Ming continuò a leggere gli altri caratteri sulla copertina. Credeva che, più avesse letto i ricordi di Fame, e prima sarebbe riuscito ad aprire questo libro misterioso e ad esplorarne i segreti.


Questo era molto importante per il futuro sviluppo di ogni forma di vita intelligente dei 33 Cieli. Gli abissali erano come tigri feroci in agguato appena fuori dai 33 Cieli e questo inquietava Lin Ming.


.....


Dopodiché Lin Ming entrò in isolamento. Esplorò i ricordi di Fame ogni giorno. Lentamente riuscì a leggere molto altro.


Ma il suo tempo era limitato. Mentre era in isolamento, anche se era riuscito a decifrare un po' del libro, non era riuscito ancora ad aprirlo.


Questo lo lasciò perplesso. Cos'era questo antico tomo? Non sembrava un metodo di coltivazione, era un libro di storia?


Se fosse stato così, sarebbe stato scritto per le future generazioni. Sarebbe stato necessario scriverlo usando la lingua più complessa e difficile da capire?


Forse solo gli abissali di alto livello sarebbero riusciti a leggere questo tipo di rune di leggi.


Lin Ming era pieno di dubbi. Aveva la sensazione che il tomo celasse un segreto importante e, per lui, era incredibilmente prezioso.


.....


Il tempo passò giorno dopo giorno. Al decimo, arrivò il momento di iniziare il secondo duello.


Avrebbe dovuto affrontare la Regina Divina Piaoyu!


Questa era una battaglia decisiva. Lin Ming aveva il presentimento che la Regina Divina Piaoyu fosse molto più potente di Tiangang. Questo scontro non sarebbe stato facile!


Nell'ultimo giorno, Lin Ming non sondò più l'anima di Fame, invece raggiunse il picco delle sue condizioni.


Nel giorno della battaglia, i praticanti di arti marziali nella galassia del Drago Nascosto si radunarono fuori dal territorio stellare dove Lin Ming e Piaoyu avrebbero combattuto.


Sogno Divino, l'Imperatore Shakya, il Lord Distruttore Celeste, tutti erano di fronte al campo di battaglia, in attesa di assistere a questo momento storico.


Erano stati già disposti dei campi di forza dietro di loro. Insieme all'Empirea Sogno Divino, anche gli altri Empirei contribuirono a creare grandi formazioni.


Queste formazioni erano divise in decine di regioni diverse. Le flotte umane e i milioni di membri d'élite umani erano dispersi tra queste aree. Da lì sarebbero stati protetti dalle formazioni e sarebbe stato molto più sicuro per loro.


Tutti i praticanti di arti marziali umani fremevano dall'entusiasmo.


Vedere una battaglia tra esperti al livello di Vere Divinità era un'occasione incredibilmente fortunata. Chi aveva un talento sbalorditivo sarebbe riuscito a comprendere molte cose.


L'umanità aveva solo una Vera Divinità. Eppure, in un breve periodo di tempo di dieci giorni avrebbero potuto vedere due battaglie di Vere Divinità. Era semplicemente impensabile per questi giovani membri d'élite.


In quel momento, a centinaia di chilometri di fronte a sogno Divino, Lin Ming stava fluttaundo nel vuoto. Portava la lancia del Drago Nero sulle spalle, la sua punta affilata rifletteva una fredda luce stellare!


"Fratello Lin..."


Xiao Moxian lo avvistò da lontano. Anche se erano separati da una grande distanza, Xiao Moxian poteva vedere ogni dettaglio del suo viso. Questa battaglia contro Piaoyu la metteva sotto un'enorme pressione. Naturalmente era difficile per lei non preoccuparsi.


Vicino a Xiao Moxian, anche Mu Qianyu, Qin Xingxuan e gli altri guardarono lo scontro con nervosismo.


Quando Lin Ming notò i loro sguardi, si girò e gettò un'occhiata verso di loro, rivelando un lieve sorriso.


"Sto bene."


Disse piano Lin Ming. Non sapeva quale sarebbe stato l'esito dello scontro, ma di sicuro non sarebbe perito qui. Anche se avesse perso, ci sarebbe stata solo una pressione maggiore sull'umanità e un ritardo dei loro piani di riconquista del Regno Divino.


Xiao Moxian annuì. Erano tutti in attesa.


Piaoyu fu puntuale. Solo un breve momento prima che arrivasse il momento, una spessa coltre di piume piovve dal cielo stellato. Queste piume fluttuarono di fronte a Lin Ming, riflettendo la luce degli astri, splendide come un sogno...


Lin Ming estrasse silenziosamente la lancia del Drago Nero, il suo sguardo era molto più tagliente.


Piaoyu era arrivata all'improvviso come un fantasma nel profondo della notte, spuntando dal nulla di fronte a Lin Ming. Tutte le piume si radunarono attorno a lei, condensandosi e formando delle energie color arcobaleno. La donna sporse una mano e accarezzò questa energia per poi estrarre una lunga spada.


Quest'arma era ampia solo due pollici, ma la lama era estremamente lunga e raggiungeva sei piedi. Inoltre sembrava un'arma flessibile, come se non fosse affatto solida. Quando Piaoyu la estrasse, la lama ondeggiò come acqua.


Era chiaro che questa spada rappresentasse il picco della flessibilità e della fluidità.


Lin Ming strinse gli occhi e guardò l'arma. Nessuna arma da Vera Divinità poteva essere sottovalutata. Anche la Stella oscura di Tiangang lo aveva sorpreso.


Inoltre i saggi avevano occupato le rovine del regno primordiale, così come potevano le loro Vere Divinità non aver ottenuto qualche tesoro spirituale formidabile?


L'atmosfera divenne statica. A diverse centinaia di chilometri di distanza, i milioni di membri d'élite umani guardarono la scena senza emettere un solo suono. Trattenevano tutti il fiato guardando questa battaglia.


Questo era uno scontro che riguardava il destino dell'umanità; era naturale che fossero nervosi.


"Nella battaglia di oggi, assisterò al tuo futuro. Avanti, fai la tua mossa..." Disse Piaoyu.


Lin Ming non esitò. Concentrò la sua aura e la sua energia iniziò ad agitarsi. Dietro di lui apparì il lieve fantasma di un Supremo. Questo Supremo si ergeva alto, orgoglioso e impossibile. Emanava un'aura vasta e sconfinata, come se stesse guardando il mondo con freddo distacco.


Dopo la comparsa del Supremo, l'aura di Lin Ming cambiò, diventando incredibilmente profonda ed enorme, come se la sua legge fosse alla pari con il Dao Celeste.


Avanzò, camminando tra le stelle. La lancia del Drago sembrò trasformarsi in un Drago Divino ululante!


La distanza tra i due poteva essere attraversata in meno di un istante. L'arma di Lin Ming trafisse lo spazio, apparendo quasi in un istante di fronte alla Regina Divina Piaoyu, diretta verso la sua testa!


La donna non batté ciglio. Mosse gentilmente la spada e il suo fendente affrontò la lancia del Drago Nero.


In confronto alla potenza tirannica della lancia del drago Nero, la spada flessibile della Regina Divina Piaoyu sembrava fin troppo debole. Ma quando le due armi si scontrarono, eruttò una brillante luce multicolore.


<em>Bang!</em>


L'energia si scatenò mentre un terrificante impatto si diffondeva dalla luce divina, sembrava che innumerevoli spade dorate stessero sfrecciando in ogni direzione.


Lo spazio fu lacerato come un vecchio dipinto sotto le onde d'urto d'energia. La luce abbagliò il mondo, accecando gli spettatori. E in quel momento Lin Ming e Piaoyu iniziarono ad attaccarsi rapidamente. Così era iniziata la grande battaglia da Vere Divinità!
                                


                                



