---
weight: 2070
title: Capitolo 207 - Tesori Saccheggiati
pubDate: 2025-10-16T07:28:18.456Z
tags:
    - mw
---


<em><strong>CAPITOLO SPONSORIZZATO, ringraziamo Andrea F.
La programmazione è <a href="http://novelleleggere.com/programmazione/">QUI</a>.
-Schadenfreude</strong></em>


Questo genere di tesoro non era menzionato nel libretto che descriveva la Montagna Thundercrash, ma se era un oggetto così prezioso tanto che il Drago del Fiume Fulmineo se lo teneva sotto il letto, doveva essere sicuramente straordinario.


Lin Ming toccò la strana pietra viola e la afferrò. Sentiva che era tiepida al tocco, non ghiacciata come aveva immaginato.


Ciò che sorprendeva di più il ragazzo era che gli archi elettrici viola attorno alla pietra erano miti. Era risaputo che la maggior parte dei poteri del tuono erano violenti, distruttivi e di natura incontrollabile. Se fossero entrati nei meridiani di un normale praticante di arti marziali avrebbero provocato delle gravi ferite che sarebbero guarite solo dopo molto tempo.


Ma la forza del fulmine emessa da questa strana pietra era mite e delicata, come una ragazza pura e gentile. Era davvero inconcepibile.


Lin Ming voleva proprio assorbirla immediatamente, ma se l'avesse fatto il suo corpo avrebbe assorbito il potere da troppe fonti diverse. Non solo non avrebbe aumentato la sua forza, avrebbe influenzato negativamente il flusso della sua vera essenza.


Lin Ming mise la pietra nel suo anello spaziale.


In solo metà di un bastoncino di incenso di tempo, Lin Ming aveva ottenuto 30-40 frutti di Erba Fulmine e anche quella strana pietra. C'erano troppi tesori da prendere. Naturalmente il ragazzo aveva rischiato la sua vita per ottenere un'opportunità del genere.


Dopo aver lasciato la camera da letto, si trovò di fronte ad un'ultima stanza. Era molto più piccola delle ultime due ed era ampia solo poche centinaia di piedi.


Dopo essere entrato, gli occhi di Lin Ming brillarono di contentezza. Di fronte a lui c'era un bambù alto dieci piedi. La sua asta era color viola scuro. Le sue foglie rigogliose erano come delle spade affilate che crescevano verso l'alto e ogni foglia era lunga un piede.


Sui contorni della pianta danzavano dei piccoli archi di fulmine color viola. Lin Ming si piegò leggermente in avanti e sentì subito i capelli rizzarsi per la corrente elettrica. Questo era il campo di forza creato da un potere del fulmine formidabile.


Bambù Spirituale dell'Elettricità Viola!


Lin Ming lo riconobbe. Aveva scoperto un Bambù Spirituale dell'Elettricità Viola di colore rosso con il praticante di arti marziali vestito di nero nella base della Valle Thundercrash. Con l'informazione che l'uomo aveva fornito, Lin Ming sapeva dell'esistenza e della forma di un Bambù Spirituale dell'Elettricità Viola. A quanto pareva era nascosto nella caverna del Drago del Fiume Fulmineo!


Davvero, come poteva l'avaro Drago del Fiume Fulmineo avere un tesoro così buono nella sua caverna?


Il Bambù Spirituale dell'Elettricità Viola era alto quasi dieci piedi, ciò significava che era vecchio 9900 anni; era lungo quasi quanto la Lancia Pesante d'Argento Flessibile di Lin Ming.


Usando un metodo di raffinazione particolare, avrebbe potuto usarlo per creare l'asta di una lancia?


Lin Ming ansimò.


Il fattore più difficile nella costruzione di una lancia era proprio costruire l'asta. Il legno normale sarebbe stato facilmente tagliato da spade e sciabole, ma il metallo non era sufficientemente elastico. Per quanto riguarda l'arma di ferro elastico viola scuro e la Lancia Pesante d'Argento Flessibile, avevano necessitato di moltissimo tempo per essere forgiate e visto il loro processo davvero particolare, era molto difficile trasformarli in tesoro di alto livello.


In realtà il materiale migliore per creare l'asta di una lancia era il legno spirituale!


Come questo Bambù Spirituale dell'Elettricità Viola.


Il Bambù Spirituale dell'Elettricità Viola aveva la flessibilità richiesta. Per quanto riguardava la sua durezza, dato che il Bambù Spirituale dell'Elettricità Viola vecchio di 900 anni era già così difficile da tagliare, perfino un maestro agli inizi dello Xiantian avrebbe avuto difficoltà nel distruggere questo Bambù Spirituale dell'Elettricità Viola.


Il suo unico punto debole era nella sua connessione alle radici. Non solo, poteva essere tagliato solo con il potere del tuono.


In termini di rigidità era un materiale eccellente. E naturalmente poteva condurre vera essenza. Il Bambù Spirituale dell'Elettricità Viola era un contenitore naturale per far fluire di vera essenza, specialmente quella di tipo fulmine. Se vera essenza di tipo tuono fosse stata riversata al suo interno, non solo sarebbe fluita scorrevolmente, ne avrebbe anche aumentato l'efficacia!


La vera essenza di Lin Ming conteneva il potere del fulmine. Se fosse stato in grado di avere una lancia fatta di Bambù Spirituale dell'Elettricità Viola, sarebbe diventato ancora più potente.


Lin Ming si leccò le labbra per l'entusiasmo e tirò fuori la sua sciabola di grado Human.
Riversò il potere del fulmine nella sua spada e tagliò verso le radici del Bambù Spirituale dell'Elettricità Viola.


Tuttavia non riuscì a fargli un solo graffio.


Lin Ming gioì, se perfino il suo punto debole era così tenace, tutto il resto doveva essere ancora più resistente.


Dato che non aveva molto tempo, il ragazzo riversò tutta la sua forza nel prossimo colpo. La sciabola di grado Human alta qualità cominciò a brillare mentre veniva avvolta da diverse scariche elettriche e poi colpì le radici del Bambù Spirituale dell'Elettricità Viola Stavolta aveva fatto un piccolo taglio.


Lin Ming ritrasse la sciabola e menò altri fendenti. Ogni colpo era intenso come il primo e attaccava lo stesso punto. Ad ogni impatto il fulmine guizzava contro le pareti della camera di pietra. Lin Ming stava diventando sempre più veloce. Alla fine, al ventiduesimo colpo, riuscì a tagliare il Bambù Spirituale dell'Elettricità Viola.


Dopo averlo messo nel suo anello spaziale, il ragazzo iniziò a sondare la caverna con la sua forza dell'anima. Dopo aver visto che non c'erano altri tesori, usò la sua tecnica di movimento e iniziò a fuggire rapidamente dalla caverna.


Durante il periodo in cui stava depredando la caverna del Drago del Fiume Fulmineo, Lin Ming poteva sentire le esplosioni di una battaglia feroce nel cielo. Poteva sentire anche delle leggere vibrazioni che trapassavano la montagna e facevano tremare il terreno. Ovviamente la lotta all'esterno si stava inasprendo, altrimenti Lin Ming non avrebbe mai osato inoltrarsi così tanto nella caverna.


Se i rumori si fossero attenuati, Lin Ming sarebbe fuggito immediatamente.


I tesori erano belli, ma nessuno di essi era paragonabile alla sua vita.


Fortunatamente il potere della donna in rosso superava di gran lunga la sua immaginazione. Con solo la forza di una persona era stata in grado di affrontare l'intera Montagna Thundercrash senza doversi ritirare.


La caverna del Drago del Fiume Fulmineo era profonda meno di 10.000 piedi. In confronto al modo cauto in cui era entrato, Lin Ming uscì a tutta velocità. Stavolta ci aveva messo pochi secondi a raggiungere l'entrata.


Mentre si avvicinava all'ingresso della caverna, il ragazzo rallentò e trattenne completamente tutto il respiro del suo corpo.


Lin Ming era come un polpo mentre espandeva la sua forza dell'anima in tutte le direzioni, sondando la situazione al di fuori della caverna. Il ragazzo sussultò. All'esterno il pavimento era ricoperto di sangue. I cadaveri delle Lucertole Fulmine erano sparsi ovunque, stavano sanguinando dalla testa, la loro vita si era spenta. Erano state uccise dalle onde d'urto.


La maggior parte delle altre creature erano ferite. Dell'esercito di prima, oltre un terzo era morto e la maggior parte dei due terzi era ferito.


Vedendo questa scena Lin Ming non poté non deglutire. In che genere di livello era quella donna? Era terrificante.


Nonostante l'esercito di Lucertole Fulmine fosse in cattivissime acque, Lin Ming non si rilassò minimamente. Si arrampicò con cautela sul soffitto della caverna e aspettò che ci fosse un'altra grossa esplosione. Allora avrebbe colto l'opportunità per scappare.


Dall'entrata, la roccia sporgente più vicina era a circa 200 piedi di distanza, ma il tragitto che portava ad essa era completamente esposto. Lin Ming non osò rischiare.


Nel cielo la battaglia era in pieno svolgimento. Il Drago del Fiume Fulmineo non stava avendo la meglio, invece stava perdendo sempre più terreno.


E la donna in rosso stava davvero vincendo. Dietro di lei c'era l'immagine sbiadita di un'enorme fenice ardente. Lo Yan Qi di tipo fuoco del Cielo Primordiale si era contorto fino a formare quattro mulinelli di fuoco lunghi 1000 piedi; sembrava che un drago rosso stesse danzando impazzito attorno alla donna!


Vedendo questa scena apocalittica, come se il cielo stesso fosse stato ridotto in cenere, il cuore di Lin Ming accelerò. In questo tipo di battaglia, perfino le onde d'urto lo avrebbero ucciso istantaneamente.


La donna in rosso ondeggiò la sua spada e i quattro tornado conversero fino a formare un vortice enorme di 10.000 piedi che avanzò verso il Drago del Fiume Fulmineo.


Il mostro ruggì ferocemente, le scariche elettriche si contorsero lungo tutto il suo corpo. Era stato colpito dal gigantesco vortice!


<em>Bang!</em>


Il Drago del Fiume Fulmineo contrattaccò affrontando il dolore ustionante che infieriva sul suo corpo e si levò in volo verso la donna in rosso. La sua velocità non sembrava essere adatta al suo gigantesco corpo; sembrava un laser viola che sfrecciava in avanti.


Il Drago del Fiume Fulmineo aveva deciso di affrontare la donna in rosso in un combattimento ravvicinato. Il potere fisico del Drago del Fiume era ben noto; non era qualcosa a cui un essere umano poteva tenere testa.


La donna in rosso sbuffò freddamente. Brandì la sua lama cremisi e il grido di una fenice risuonò nell'aria della notte. Una fenice fiammante spuntò dal filo della spada e avanzò verso il Drago del Fiume Fulmineo.


Vedendo la collisione imminente, Lin Ming decise di avvantaggiarsi del momento per affrettarsi nel rifugio più vicino. Lì sarebbe stato al sicuro, ma in quel momento il ragazzo impallidì.


Mentre le forze titaniche si erano scontrate, il tornado che aveva colpito il Drago del Fiume Fulmineo non si era ancora dissipato. Cadde proprio dove si trovava Lin Ming!


"Cavolo!" Il volto del ragazzo diventò verde. Come poteva essere così sfortunato?! Nonostante la vera essenza dei vortici si fosse dissipata, le fiamme che si stavano disperdendo erano sufficienti a rivelare la sua posizione!


Lin Ming non si attardò; si girò subito e cercò di tornare nella caverna per scappare; le fiamme non si sarebbero diffuse fino a lì. Prima avrebbe superato questo problema, poi avrebbe cercato di capire come procedere.


Ma proprio mentre stava per usare il Roc Dorato che Squarcia il Vuoto, Lin Ming rimase scioccato. Il vento circostante che formava il potente turbine aveva creato un potente mulinello che lo risucchiò nel tornado violento!


Il ragazzo era stato attirato dalla forza di risucchio e fu sollevato in aria!


"Oh no!"


Lin Ming cercò di usare disperatamente il Roc Dorato che Squarcia il Vuoto, ma la trazione era troppo potente. Non era diverso da una foglia nella tempesta; perfino il concetto di vento che lo lasciava fluttuare nell'aria impallidiva in confronto a questa forza.


Di fronte a questa tempesta di fuoco, perfino il dodicesimo livello di difficoltà del Tunnel del Vento Impetuoso del Palazzo delle Sette Arti non era degno di essere menzionato!


Sentendo i sibili delle Lucertole Fulmine, Lin Ming gemette. Era stato scagliato in aria insieme a quelle creature! Se non fosse stato bruciato dalle fiamme, probabilmente sarebbe stato schiacciato da queste sette o otto bestie.


Lin Ming decise di attivare la Forza del Dio Blasfemo, con il supporto dell'essenza compressa attivò la 'Formula True Primal Chaos' per ricoprire il suo corpo della vera essenza più spessa che potesse evocare. In questo momento decisivo questo era il suo più grande asso nella manica!


Dopo aver fatto questo, Lin Ming sentì qualcosa di pesante colpire la sua schiena. I suoi organi tremarono e sputò sangue.


Dopo che aveva attraversato la prova della vita e della morte, il suo corpo era stato rafforzato e le sue capacità difensive erano diventate sbalorditive. Se questa collisione era stata in grado di fargli vomitare sangue, questo mostrava quanto fosse terrificante questa trazione.


<em>Fu fu fu fu fu fu fu fu fu!</em>


Lin Ming non ebbe il tempo di voltarsi e vedere cosa lo aveva colpito; era stato risucchiato nel vortice di fuoco dalla terrificante tempesta. Tutto attorno a lui era rosso scarlatto; aveva raggiunto una temperatura capace di sciogliere istantaneamente il metallo. Perfino la Lucertola Fulmine Blu al picco dell'Houtian poté solo ululare pietosamente mentre il suo corpo veniva avvolto dal mare di fiamme. Sembrava che la sua morte fosse imminente!
                                


                                



