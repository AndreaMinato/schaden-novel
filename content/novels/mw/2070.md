---
weight: 2070
title: Capitolo 2070 – Usare la Flessibilità per conquistare la Forza
pubDate: 2025-12-15T08:37:10.494Z
tags:
    - mw
---


<em>Capitolo sponsorizzato, ringraziamo Matteo!
10 capitoli in coda (5 Matteo + 5 Edoardo), 0/5
-Schadenfreude</em>


Ondate di energia si sollevarono emanando una potenza devastante. Lin Ming strinse la lancia del Drago Nero, l'immagine di un eroe audace!


Lin Ming aveva riversato una terrificante quantità della sua forza fisica in ogni attacco. Con un fragoroso crepitio, il corpo di Lin Ming iniziò a crescere. Scaglie nere e un'armatura d'ossa cominciò a coprire la sua pelle.


Aveva attivato il sangue Asura.


Dopo che era diventato un Empireo, attivare il sangue Asura non sarebbe stato troppo pesante per il suo corpo. In passato lo aveva usato solo al culmine di un combattimento.


<em>Huu!</em>


Lin Ming attaccò usando la sua lancia, sembrava che la colonna portante del cielo si stesse abbattendo sulla sua avversaria. Questa forza selvaggia era accompagnato da innumerevoli saette nere, portando con sé la luce stellare più formidabile e uno slancio capace di tagliare fiumi di stelle!


Piaoyu non si agitò. Accolse l'attacco di Lin Ming brandendo la spada con entrambe le mani!


La lancia del Drago Nero contro la lama flessibile!


Qualunque spettatore avrebbe pensato che fosse una collisione sproporzionata!


Tutti pensavano che la Regina Divina Piaoyu avrebbe evitato l'attacco di Lin Ming, ma non lo stava facendo!


"Attento agli attacchi spirituali!"


Gridò qualcuno tra le truppe umane.


Era ciò che molti altri praticanti di arti marziali stavano pensando. Nessuno credeva che la spada flessibile di Piaoyu sarebbe riuscita ad entrare in vantaggio in uno scontro con la lancia del Drago Nero.


Tutti sapevano che la Regina Divina Piaoyu era estremamente forte. Coltivava l'essenza e il divino. Date le sue tecniche combattimento e la sua arma, pensavano che fosse più esperta per quanto riguardava le anime, le illusioni e la forza mentale. Tuttavia, quando si parlava della trasformazione del corpo, era una donna snella e delicata, e la gente non credeva che eccellesse molto in questo campo. Se non altro non sarebbe riuscita a competere con Lin Ming.


Sopratutto contro Lin Ming che aveva attivato il sangue Asura e che stava utilizzando la forza delle Nove Stelle del Palazzo del Dao!


Ma anche così, la Regina Divina Piaoyu lo stava affrontando in maniera diretta. La sola spiegazione possibile era che il suo attacco contenesse principi misteriosi e complessi!


Lin Ming preparò subito delle difese per il suo mare spirituale. Non avrebbe lasciato nessuna apertura al nemico!


Tutavia, quando la spada flessibile si scontrò con la lancia del Drago Nero, Lin Ming impallidì!


Piaoyu non aveva legato nessun attacco spirituale al colpo, invece aveva usato la sua tecnica e la forza assoluta per scontrarsi con lui!


Se la forza della lancia del Drago Nero era una meteora che stava impattando contro la tera, capace di distruggere facilmente montagne e trapassare il mondo, allora la potenza della spada flessibile di Piaoyu assochilometriva ad un mare profondo, capace di accomodare una forza impareggiabile.
Se una meteora fosse precipitata nel mare, anche se avesse creato esplosioni e sollevato enormi tsunami, sarebbe stato estremamente difficile che lo facesse scoppiare. Finché la tempesta si fosse calmata, le onde si sarebbero ritirate e il mare sarebbe tornato uguale a prima.


Ora l'essenza astrale della Regina Divina Piaoyu dava la stessa sensazione di un mare a Lin Ming!


Nel momento in cui la lancia nera si scontrò con la spada flessibile, l'essenza astrale della coltivatrice fu scossa dalla forza violenta e illimitata di Lin Ming. La lancia del Drago Nero continuò ad avanzare, scontrandosi con la lama fino ad incurvarla. Tuttavia l'arma cedeva, ma non si spezzava, e Piaoyu fu spazzata via dalla feroce tempesta di energia come del cotone al vento!


Tuttavia, nel momento in cui la forza fu sul punto di colpire Piaoyu, la sua essenza astrale tornò. Non solo, portava una porzione della potenza di Lin Ming e sommerse all'istante la forza divina portata dalla lancia del Drago Nero. Era come l'acqua del mare che sommergeva la meteora caduta nell'acqua.


<em>Bang!</em>


Ci fu un'eruzione brutale, l'energia di Lin Ming fu distrutta rapidamente, creando una luce abbagliante. Tuttavia Piaoyu non era rimasta minimamente ferita. Anzi, nel momento in cui la forza di Lin Ming si disperdeva, la spada lunga sei piedi della Regina Divina sembrò trasformarsi in un serpente spirituale che si strisciò su per la lancia del Drago Nero e sfrecciò verso la mano di Lin Ming!


Il palmo di Lin Ming era duro come il ferro divino, ma non c'erano dubbi che questa spada avrebbe potuto ferirlo e forse perfino tagliargli la mano!


L'energia di Piaoyu conteneva un tipo di forza opportunistica e irremovibile, il tipo di leggi che permettevano all'acqua di erodere la roccia!


Senza esitare, Lin Ming strinse la lancia con la mano destra e usò la sinistra per colpire la spada flessibile che stava strisciando per la sua arma.


<em>Crack!</em>


Lin Ming mirò alla cresta centrale, il posto dove una spada era più fragile e dove aveva il minor potere d'attacco. Anche così però, non poteva sottovalutare quest'arma.


Nel momento in cui la colpì con il pugno, trilioni di puntini d'energia divina si precipitarono contro la lama per esplodere usando il potere della vibrazione.


Vibrazioni così potenti potevano trasformare in polvere qualsiasi tesoro da Vera Divinità privo di energia; respinse la spada flessibile di Piaoyu.


Lin Ming ritirò la lancia e volò indietro. Il suo pugno sinistro era coperto di sangue.


La vibrazione di prima era la Forza Penetrante, una tecnica che Lin Ming aveva appreso all'inizio della sua strada delle arti marziali da un metodo di trasformazione del corpo del Regno Divino.


In passato, il suo Pugno Spacca Ossa aveva avuto effetti simili all'attacco che aveva appena fatto.


Il Grande Dao era illimitato. Le leggi delle vibrazioni potevano non essere profonde, ma se usate correttamente, avrebbero potuto giocare un ruolo anche in una battaglia tra Vere Divnità.


È difficile staccare una sanguisuga dalla gamba. Anche dopo averla strappata via, i suoi denti avrebbero continuato a succhiare sangue. Ma usare la vibrazione per rimuoverla è più facile. Con abbastanza schiaffi fatti bene, la sanguisuga sarebbe caduta.


In quel momento Lin Ming aveva usato la forza delle vibrazioni per spingere via la spada che si era avvolta alla lancia del Drago Nero. Altrimenti sarebbe stato costretto ad abbandonare la sua arma.


Lin Ming e Piaoyu si distanziarono l'uno dall'altro, a migliaia di piedi di distanza.


Piaoyu strinse la sua spada con un'espressione indifferente. La sua spada ondeggiava ancora come un'alga in un fiume, senza tendersi. Ma la forza combattiva che aveva mostrato era stata spaventosa.


A seconda di come la Regina Divina usava la sua essenza astrale, sarebbe diventata morbida, tagliente, dura, poteva cambiare in ogni modo possibile in un attimo.


I praticanti di arti marziali umani si preoccuparono vedendo questo.


Questa battaglia era troppo importante e la forza che Piaoyu aveva mostrato finora era troppo vasta. Non aveva nemmeno usato il suo campo di forza di piume, né aveva utilizzato la forza spirituale per attaccare.


Se Piaoyu avesse usato tutta la sua forza, allora i suoi metodi di combattimento sarebbero stati mutevoli e sarebbe stato impossibile difendersi da essi!


Così chi sapeva se Lin Ming avrebbe potuto vincere!


Piaoyu era chiaramente molto più formidabile di Tiangang.


Dieci giorni fa, quando Lin Ming aveva sconfitto il Re Divino, non era stata una vittoria ricca di suspence. Tuttavia, esaminandola bene, si poteva concludere che Lin Ming aveva vinto grazie alla sua trappola e agli errori di Tiangang.


Questo perché a Tiangang mancavano informazioni sul suo avversario prima che la battaglia iniziasse. Durante il suo momento più cruciale, non aveva riconosciuto la personificazione di Lin Ming e aveva usato la maggior parte della sua forza per affrontare il clone di Pietra dell'Embrione Spirituale.


Una sola mossa sbagliata a scacchi e si poteva perdere la partita. Lin Ming aveva colto l'occasione per attaccare. Aveva radunato tutte le sue personificazioni e aveva lanciato un assalto continuo, senza dare tregua a Tiangang. Alla fine il Re Divino aveva dovuto usare momentaneamente il potere della sua energia del sangue e per questo era stato sconfitto.


Ma Piaoyu chiaramente non avrebbe commesso un errore del genere.


Era una combattente calma ed intelligente. Se Lin Ming avesse voluto sconfiggerla, avrebbe dovuto contare sulla sua forza assoluta per batterla!


Come poteva riuscirci?


"Lin Ming..."


Xiao Moxian guardò Lin Ming e si morse le labbra.


Non troppo lontano, l'Empireo Vasto Universo strinse i pugni, preoccupato.


A centinaia di chilometri di distanza, gli occhi di tutti erano fissi su una sola persona.


In quel momento, nel cielo stellato, Lin Ming fece un respiro profondo. Disattivò lentamente la trasformazione del sangue Asura e il bagliore delle nove stelle dietro di lui diminuì.


Vedendo questo, il pubblico rimase scioccato.


Dopo aver usato la sua metamorfosi, Lin Ming non era riuscito ancora ad entrare in vantaggio. Allora la situazione non sarebbe peggiorata una volta che l'avesse disattivata?


"Cosa sta facendo Lin Ming?"


"Non ne ho idea!"


Nessuno pensava che Lin Ming si sarebbe arreso, non era una persona del genere. Allora questo poteva solo significare che aveva altri piani in mente.


Piaoyu lo guardò con un sorriso: "Risparmi le forze?"


Era difficile dire se la Regina Divina lo stesse lodando o lo stesse deridendo.


Lin Ming disse con indifferenza: "Stai prendendo in prestito la forza per affrontare la forza. Naturalmente non sarei così sciocco da darti più forza da prendere in prestito. Hai ottenuto risultati straordinari nella trasformazione del corpo e hai superato le mie aspettative. Ma di una cosa sono sicuro. In realtà la tua tecnica della trasformazione del corpo ha intrapreso la strada delle leggi. In termini di coltivazione del corpo assoluta, sei inferiore al Re Divino Tiangang!"


Anche la trasformazione del corpo dei saggi era uno dei 33 Dao Celesti. Tuttavia il cambiamento delle leggi di questo sistema era di gran lunga inferiore alle Nove Trasformazioni Divine dell'umanità. Così, l'umanità si era sempre ritenuta superiore in termini di leggi e credeva che i saggi fossero solo dei tipi rozzi e stupidi che avevano il vantaggio di avere fisici robusti.


Per quanto riguardava i saggi, provavano orgoglio per la loro tecnica di trasformazione del corpo che permetteva loro di affrontare direttamente gli altri. Allo stesso tempo, pensavano che i coltivatori umani fossero capaci di fare solo tecniche elaborate e raffinate che non dimostravano vera forza, un branco di donnicciole.


Ma la tecnica della trasformazione del corpo di Piaoyu non ne era un esempio.


Aveva introdotto molte più variazioni e leggi in questo sistema, forgiando la sua strada.


Erodere la roccia con l'acqua, cogliere ogni occasione facendo lo minimo sforzo, queste tattiche non sembravano coinvolgere la più profonda delle leggi, ma il discorso sarebbe cambiato se fossero state utilizzate da una Vera Divinità in uno scontro di alto livello.


Era un principio simile a quello di una leva.


Lin Ming era rimasto sorpreso, ma aveva comunque mantenuto la sua valutazione iniziale. Alla fine la Regina Divina Piaoyu era comunque una donna delicata ed era proprio per via della sua debolezza sotto l'aspetto della trasformazione del corpo che aveva dovuto percorrere la strada della flessibilità. Se avesse avuto una forza assoluta, perché avrebbe avuto bisogno di prendere in prestito forza dagli altri?


Lin Ming così non avrebbe usato più tutta la sua potenza, decise di usare delle tecniche per vincere. Se avesse voluto usare solo la forza, allora avrebbe potuto contare solo su un enorme slancio soverchiante per farlo. Ma se avesse voluto usare una porzione minore della sua potenza, allora avrebbe fatto meglio a controllare le sue abilità e raggiungere il picco della sua tecnica.


In quel momento tre personificazioni apparirono dietro di lui.


Ognuno dei cloni teneva una lancia, tutti tesori al picco dello stadio di Empireo ottenuti da Empirei saggi che Lin Ming aveva ucciso.


Dato che Piaoyu sapeva già dell'esistenza di queste tre personificazioni, era impossibile nasconderle. Se usarle in un agguato fosse stato inutile, allora tanto valeva mostrarle apertamente.


Queste tre personificazioni e il suo corpo principale circondarono la Regina Divina.


Piaoyu strinse gli occhi all'improvviso.
                                


                                



