---
weight: 20710
title: Capitolo 2071 – Tempesta Spirituale
pubDate: 2025-12-15T08:37:10.494Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (4 Matteo + 5 Edoardo), 0/5
-Schadenfreude</em>


Il corpo originale di Lin Ming si mosse per primo. Strinse la lancia del Drago Nero e la scosse.


<em>Om!</em>


La punta dell'arma iniziò a tremare violentemente. La punta ampia due pollici sembrava ondeggiare come un grande fiore scosso dal vento. A causa dell'intensa vibrazione, innumerevoli immagini residue di punte di lancia si connetterono insieme, facendola sembrare lunga tre piedi.


La forza contenuta nell'asta era estremamente terrificante. Questo valeva in particolare per un'arma divina come la lancia del Drago Nero. Avrebbe potuto spaccare direttamente un artefatto da Empireo con l'enorme potenziale al suo interno.


Non solo, la vibrazione aveva reso la punta della lancia più sfocata. Sarebbe stato impossibile capire dove si trovasse davvero.


La Regina Divina ne fu stupita. Adesso voler avvolgere la sua spada flessibile attorno alla lancia del Drago Nero sarebbe stato molto più difficile.


Lin Ming fece una spazzata dalla traiettoria curva bizzarra e alla fine di questa curva c'era la gola di Piaoyu!


La Regina Divina si ritirò rapidamente, ma in quel momento sentì intento omicida attorno a lei!


Un Lin Ming vestito di blu a sinistra e uno vestito di viola a destra si stavano precipitando verso di lei!


Le traiettorie delle due lance si incrociarono. La sola differenza era che la lancia del Lin Ming con l'abito viola era molto più lenta, mentre l'altro clone era incredibilmente veloce.


Le due lance davano sensazioni completamente diverse. Tuttavia incredibilmente tenevano il passo l'una con l'altra. Quando attaccarono insieme, la lancia veloce non arrivò prima e l'altra non rimase indietro.


Era la sensazione di confusione che dava lo spazio-tempo distorto. Era chiaro che queste lance contenessero le leggi del tempo; in altre parole, il Concetto di Alacrità e il Concetto di Stagnazione. Era quasi impossibile difendersi da questi attacchi senza conoscere i loro misteri.


Chiaramente la Regina Divina conosceva le leggi dello spazio e del tempo. Tuttavia il problema chiave era che l'assalto non si limitava ad usare le leggi dello spazio e del tempo. E in quel momento, anche il Lin Ming vestito di nero attaccò.


Era dietro Piaoyu e mirò alla sua schiena. Questa lancia conteneva la vibrazione della Forza Penetrante. Trilioni di piccoli fasci di energia ruggirono insieme come innumerevoli tsunami!


I quattro Lin Ming attaccarono insieme, quattro leggi diverse bloccavano Piaoyu!


Dato che la Regina Divina poteva prendere in prestito la forza per affrontare gli attacchi, usare la potenza assoluta per sconfiggerla era impossibile. In tal caso, allora Lin Ming l'avrebbe attaccata usando le tue tecniche.


Le abilità e i metodi di combattimento di Lin Ming erano incredibilmente mutevoli. Insieme alle sue tre personificazioni, aveva raggiunto il picco per quanto riguardava questo aspetto.


La Regina Divina poteva essere potente e forse poteva sciogliere con calma le tecniche di Lin Ming o delle sue personificazioni, ma affrontare tutti e quattro insieme era una storia diversa.


Piaoyu si concentrò. Dalla sua fronte sembrarono fiorire decine di migliaia di raggi di luce. Piume caleidoscopiche brillanti e abbaglianti iniziarono a fluttuare, formando un campo di forza attorno a lei.


Alla fine aveva usato il suo campo di forza delle piume!


<em>Bang!</em>


Gli attacchi dei quattro Lin Ming impattarono contro la barriera d'energia, facendola tremare!


Un'energia terrificante eruttò fuori, trasformandosi in spettacolari fuochi d'artificio che illuminarono il vuoto per un milione di chilometri.


Vedendo questo, molti praticanti di arti marziali umani tirarono un sospiro di sollievo. La Regina Divina finalmente era stata costretta ad usare il suo campo di forza.


Se l'attacco totale di Lin Ming non l'avesse forzata ad usare la sua barriera di piume divine, allora avrebbe senza dubbio perso.


Quando Lin Ming vide il campo di forza, ruggì. Un fantasma Asura nero apparì dietro di lui, coperto da un'armatura di ombre, i suoi occhi brillavano come stelle.


Nel momento in cui il fantasma Asura comparì, le tre personificazioni si radunarono attorno a Lin Ming. In ognuno dei loro palmi apparve un'antica ruota mistica!


Queste tre ruote derivavano dal Dao Celeste Asura. Si unirono insieme, formando una ruota del destino antico che bombardò il campo di energia nemico.


"Apriti!"


Gridò Lin Ming. Con una forte esplosione, il campo di forza di piume fu squarciato!


Le piume spesse iniziarono a cadere. Lin Ming strinse la lancia e avanzò.


Era incredibilmente veloce, la punta della sua arma mirava al petto di Piaoyu.


Ma allo stesso tempo la lancia del Drago Nero vibrava violentemente nelle sue mani, rendendo quasi impossibile determinarne la traiettoria.


Vedendo questo, un lampo di sorpresa passò per lo sguardo della Regina Divina. Ma presto questo stupore si trasformò in freddo intento omicida.


In un istante le sue pupille svanirono, diventando completamente bianche. Un'infinita tempesta bianca eruttò dal suo corpo.


Era una tempesta spirituale!


Una tempesta spirituale all'inizio invisibile era diventata tangibile.


Le raffiche di vento sembravano serpenti d'argento danzanti. Ulularono e mostrarono i denti mentre si precipitavano verso la luce divina e Lin Ming.


Un attacco spirituale!


Piaoyu finalmente aveva usato le sue tecniche spirituali segrete!


Tutti si erano già immaginati che la Regina Divina avesse un talento sbalorditivo nel sistema della forgia spirituale. Non era specializzata nella trasformazione del corpo.


Ora Piaoyu finalmente stava usando il potere del suo mare spirituale. Questo dimostrava anche che stava iniziando a trattare seriamente questa battaglia o forse avrebbe perfino scatenato tutta la sua potenza.


Finché Lin Ming avesse potuto difendersi, allora avrebbe vinto questa battaglia!


Ma nessuno sapeva quanto sarebbe stata terrificante la tempesta spirituale della Regina Divina, né se Lin Ming sarebbe riuscito a resistere.


I palmi di Xiao Moxian, Mu Qianyu, Qin Xingxuan, tutte le persone care a Lin Ming erano fradici di sudore. La loro preoccupazione le rendeva inquiete. Anche se qualcuno avesse detto loro che Lin Ming non sarebbe stato in pericolo anche nel caso fosse stato sconfitto, solo vedere questo attacco spirituale rendeva loro impossibile ricomporsi.


Dopotutto un attacco spirituale era molto più terrificante da un attacco materiale. Se uno non fosse stato attento, avrebbe potuto ricevere danni permanenti al mare spirituale!


La tempesta spirituale si precipitò verso Lin Ming, che però non si ritirò. Il palazzo dell'Occhio Daevico era riapparso sulla sua fronte e aveva attivato le Diecimila Esistenze nel Vuoto delle Pupille Tre Vite. Sembrava una rondine che sfrecciava in mezzo ad una tempesta o un pesce che nuotava contro corrente.


<em>Woosh!</em>


Una raffica frustò Lin Ming con la ferocia di un serpente d'argento. Lin Ming non cercò di schivare, invece strinse impugnò la lancia e menò un colpo!


Avrebbe affrontato questo attacco spirituale che si era manifestato nella realtà usando la lancia del Drago Nero!


Tutti gli spettatori, in particolare gli Empirei umani, trattennero il respiro. Normalmente era quasi impossibile contare su un attacco materiale per difendersi da un attacco spirituale intangibile e invisibile. Solo alcuni strumenti magici protettivi avevano un effetto del genere.


Altrimenti un coltivatore poteva riversare la sua forza spirituale nell'attacco. Sarebbe stato praticamente un combattimento tra due anime. Ma uno scontro del genere era incredibilmente rischioso. Quando due guerrieri si affrontavano, era naturale che vincesse il più potente. Inoltre il vincitore avrebbe potuto sopprimere la forza spirituale dell'altro nel suo mare spirituale, creando un attacco ancora più formidabile!


Ora Lin Ming stava usando la lancia del Drago Nero per attaccare la forza spirituale di Piaoyu. Era come usare la sua forza spirituale per contendere direttamente con la Regina Divina!


Nessuno sapeva quanto fosse formidabile il mare spirituale di Lin Ming, mentre la forza dell'anima divina di Piaoyu era diventata evidente per tutti i presenti. Anche se stavano tifando con fervore per Lin Ming e lo sostenevano, dovevano ammettere che Piaoyu sembrava completamente in vantaggio!


Nel momento in cui la lancia del Drago Nero si scontrò con la tempesta spirituale, perfino l'Empirea Sogno Divino iniziò a fare circolare la sua energia per impedire che accadessero gravi incidenti.


Ma accadde una scena imprevista che lasciò tutti sbigottiti.


<em>Bang!</em>


L'enorme serpente argentato che sfrecciava nell'aria fu tagliato dalla lancia di Lin Ming!


Tutti rimasero sbigottiti. Prima ancora che potessero reagire, videro un bagliore argentato e innumerevoli rune di leggi apparirono nel cielo. Erano rune multicolori, tutte scintillavano con un'aura eterea e gentile; era chiaro che provenissero dalla Regina Divina Piaoyu.


Le rune contenute nel serpente argentato erano state disperse da Lin Ming.


Piaoyu aggrottò le sopracciglia. Aveva percepito che l'attacco all'apparenza noncurante di Lin Ming in realtà conteneva una forza spirituale altamente compressa.


Lin Ming l'aveva compressa fino a formare la punta di un coltello. Spingendo in avanti, invece di lanciare un attacco verso di lei, invece aveva mirato al punto più debole delle leggi nella tempesta spirituale!


Se Lin Ming non avesse avuto una profonda comprensione del metodo di coltivazione di Piaoyu, allora non sarebbe mai riuscito a farlo, non importava quanto fosse talentuoso.


"L'arte della Conversione della Piuma!"


Lo sguardo della Regina Divina ardeva di luce gelida mentre guardava in cagnesco Lin Ming. In quel momento Lin Ming ricambiò l'occhiata mentre teneva attivato il palazzo dell'occhio daevico e lo stato di Diecimila Esistenze nel Vuoto.


"Hai ottenuto una parte dell'Arte della Conversione della Piuma dalla mia discepola e hai anche assorbito l'essenza di sangue vitale sigillata nella piuma... che metodo onorabile!"


Pensando che la sua piuma vitale era stata assorbita da Lin Ming l'aveva fatta infuriare e iniziò a deriderlo.


Diversi mesi fa, quando Lin Ming aveva reso Fata Loto Blu una schiava, aveva sciolto il sigillo della piuma vitale della regina Divina e aveva ordinato alla sua discepola di consegnargli il metodo di coltivazione principale di Piaoyu: l'arte della Conversione della Piuma. Dopodiché aveva trascorso molto tempo a studiarlo.


Tuttavia non lo aveva allenato, né avrebbe avuto il tempo o l'energia per coltivarlo.


Ma comprenderlo soltanto, e in particolare capirne i punti deboli, non sarebbe stato affatto difficile. Sopratutto con una serva leale come Fata Loto Blu al suo fianco. Gli aveva ripetuto tutto quello che aveva compreso dell'Arte della Conversione della Piuma e non erano rimasti molti segreti per i primi diversi livelli dopo.


Non solo, ma la piuma vitale che Piaoyu aveva lasciato a Fata Loto Blu aveva una parte delle rune delle leggi della sua arte. Lin Ming aveva preso queste rune e le aveva analizzate.


Ora, quando stavano combattendo, non appena la Regina Divina avesse usato l'Arte della Conversione della Piuma, Lin Ming sarebbe riuscito ad usare le Pupille Tre Vite e il palazzo dell'Occhio Daevico per comprendere rapidamente come distribuiva le leggi e avrebbe potuto cogliere l'iniziativa!


Questa era una delle tattiche principali su cui Lin Ming avrebbe contato durante questo duello!
                                


                                



