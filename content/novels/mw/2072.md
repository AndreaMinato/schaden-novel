---
weight: 2072
title: Capitolo 2072 – Attacco a tutta forza di Piaoyu
pubDate: 2025-12-15T08:37:10.494Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (3 Matteo + 5 Edoardo), 0/5
-Schadenfreude</em>


Lin Ming rimase composto come al solito. Disse: "Quando ho controllato la tua discepola e le ho fatto consegnare l'Arte di Conversione della Piuma, in effetti non è stato onorabile. Ma la prima volta che ho combattuto contro Fata Loto Blu ero solo ad un passo dallo stadio di Empireo, eppure l'asso nella manica che ha tirato fuori è stata la tua incarnazione."


"E appena sono diventato un Empireo, ho dovuto affrontare te."


"Così sono costretto a ricorrere a certi metodi che lasciano a desiderare."


La Regina Divina Piaoyu fu costretta a ricacciare le parole che stava per dire in gola. In effetti i metodi di Lin Ming non erano onorabili, ma lei era una Vera Divinità che stava affrontando un membro della giovane generazione appena diventato un Empireo. Questa era una differenza di un intero stadio e solo questo rendeva ridicolo ogni discorso sull'onore.


Ma in realtà, la forza di Lin Ming aveva già raggiunto il livello di una Vera Divinità. Così istintivamente nessuno lo considerava un mero Empireo e le persone avevano cambiato il modo con cui si rivolgevano a lui.


Piaoyu guardò Lin Ming, il suo sguardo diventava sempre più gelido. Sporse una mano e la sua spada scomparì; chiaramente l'aveva riposta nel suo anello spaziale.


Non aveva più intenzione di usare la sua arma.


Questo stupì Lin Ming. Anche i molti praticanti di arti marziali umani che stavano guardando il duello rimasero stupiti. Ma erano comunque certi che Piaoyu non aveva messo da parte l'arma per modestia. Sicuramente stava per usare tutta la sua forza e sfoderare i suoi assi nella manica.


Tutti la guardarono con il fiato sospeso in attesa che facesse la sua mossa.


Lentamente una spettrale luce blu coprì la Regina Divina. Anche il suo campo di energia si rafforzò.


<em>Wu! Wu! Wu!</em>


Cerchi di tempeste spirituali si sparpagliarono attorno alla Regina Divina Piaoyu. Sembrava l'Arte della Conversione della Piuma, ma riguardava tecniche e leggi di livello più alto.


L'Arte della Conversione della Piuma era il metodo di coltivazione unico della Regina Divina, ma non era stata lei a crearlo. in effetti, visto che la civilizzazione delle arti marziali si era sviluppata fino a questo punto, non esisteva un metodo di coltivazione di grado elevato creato dal nulla. Invece erano tecniche basate sul contributo dei loro predecessori, una sintesi comprensiva delle loro conoscenze precedenti.


Lo si poteva paragonare allo sviluppo delle civilizzazioni mortali. Era impossibile che una tribù di primitivi si evolvesse in un solo anno al punto da poter costruire meravigliosi palazzi imperiali.


Questo era il motivo per cui le eredità erano importanti. L'Arte della Conversione della Piuma era il risultato dei suoi predecessori. Naturalmente la Regina Divina Piaoyu era l'esperta che aveva portato ad un nuovo livello questo metodo di coltivazione e che l'aveva migliorato aggiungendo ciò che aveva compreso.


E nonostante la Regina Divina avesse trasmesso senza riserva l'Arte della Conversione della Piuma a Fata Loto Blu, alla fine la sua discepola aveva una capacità di comprensione limitata per ora. Fata Loto Blu non aveva potuto capire, né ripetere il livello finale dell'Arte della Conversione della Piuma a Lin Ming.


"Lin Ming, sei davvero forte, ma rappresenti una minaccia minore con la tua coltivazione migliorata di recente rispetto a Sogno Divino. Ti temo, ma temo solo ciò che diventerai in futuro. Per ora mi preoccupa solo Sogno Divino..."


Mentre parlava, Piaoyu rivolse lo sguardo verso Sogno Divino che era a diverse centinaia di chilometri di distanza. Sogno Divino era milioni di anni più giovane di lei; poteva essere definita un raro genio.


Inoltre, durante la loro lunga battaglia, la Regina Divina non era riuscita a capire pienamente Sogno Divino, né a scoprire che altri metodi di combattimento possedesse. Tuttavia aveva potuto confermare una cosa, che non era facile fare nulla di fronte a lei. Ad esempio sarebbe stato impossibile uccidere il Lin Ming ad un passo dallo stadio di Empireo in sua presenza.


Ma ciò che non si sarebbe mai aspettata che sarebbe costretta ad usare contro Lin Ming gli assi nella manica che aveva nascosto mentre affrontava Sogno Divino!


Piaoyu sporse le mani orizzontalmente. Piume splendide apparirono sulle sue braccia.


"Non mi sarei mai immaginata che sarei dovuta arrivare a questo punto, al punto di dover usare l'ultimo livello dell'Arte della Conversione della Piuma!"


Il corpo di Piaoyu brillò con luce multicolore. Poi delle piume ancora più splendenti apparirono sul suo corpo. Apparirono dei sigilli di maledizione a forma di piuma perfino sul suo viso.


<em>Riiiip!</em>


L'abito che copriva la schiena della Regina Divina si strappò, facendo spiegare due enormi ali bianche.


Ognuna di queste ali era alta quanto un uomo adulto e la sua apertura alare superava i 20 piedi. Erano anche lunghe cinque piedi. Se le avesse ritratte, avrebbe potuto facilmente avvolgere il suo corpo.


Lin Ming sussultò. Piaoyu aveva davvero delle ali?


Non erano ali formate da energia, ma vere ali in carne ed ossa! Erano la forza della sua stirpe!


Battendo gentilmente le ali, Piaoyu galleggiava nel vuoto. Il suo abito bianco coordinato con le sue ali la facevano sembrare uno splendido angelo esiliato dal paradiso.


Non solo Lin Ming, anche gli spettatori umani rimasero sbalorditi. Ma questo era solo l'inizio.


Dopo che apparirono le ali, una luminose piume di una coda si estesero da dietro la Regina Divina Piaoyu. Erano lunghe 30 piedi, sembravano le piume di una fenice, ma nessuno aveva visto una variazione del genere.


La coda di piume si estendeva gloriosa e tagliente. Il corpo di Piaoyu sparì gradualmente. Completamente avvolta da queste piume, si trasformò in luan divini dai sette colori!


"Mm?"


Lin Ming sussultò. Piaoyu era come Xiao Moxian ed era anche lei per metà una Bestia Divina?


Lin Ming non sapeva se fosse una Bestia Divina nel senso tradizionale del termine, ma era sicuro che la potenza di questa stirpe del luna divino dai sette colori non era affatto inferiore ad una Bestia Divina reale!


Si diceva che la stirpe di Xiao Moxian potesse capitare raramente una volta in un miliardo di anni nel Regno Divino. E ora la Regina Divina sembrava avere una stirpe simile alla sua.


Ma nessuno lo aveva mai saputo prima. La gente sapeva solo che Piaoyu usava le piume come armi e che il suo campo di forza era dello stesso tipo. Tuttavia questo non aveva dato troppo da pensare.


Solo ora tutti si resero conto che le piume non erano una preferenza personale della Regina Divina, ma facevano parte della sua stirpe e provenivano dal suo corpo.


"Non avrei mai pensato che Piaoyu avrebbe avuto questo genere di stirpe..."


Disse all'improvviso il Monarca Demoniaco Oscuro. Non poté che dare un'occhiata verso Xiao Moxian.


A causa delle sochilometrinze del loro sangue, Xiao Moxian poteva percepire bene quanto fosse potente Piaoyu. In quanto discendente delle Fenici Oscure reali, doveva superare il nirvana nove volte per raggiungere il suo stato finale. E aveva la sensazione che la stirpe della Regina Divina permettesse di attraversare una trasformazione simile e per questo forse aveva raggiunto il livello più elevato, avvicinandosi alla perfezione.


"Sembra che l'Arte della Conversione della Piuma sia un metodo adatto alla tua stirpe... o si può perfino dire che il creatore di questo metodo di coltivazione avesse una stirpe simile alla tua, o che forse sei stata tu a cambiarla in questo modo." Disse Lin Ming mentre iniziava a fare circolare rapidamente il potere del divino e dei demoni nel suo corpo. Poteva sentire quanto era terrificante Piaoyu.


La Regina Divina non rispose. Disse: "Ti avverto. Quando rivelo il potere del mio sangue, posso usare al massimo la metamorfosi della razza dei saggi!"


Piaoyu si mosse. Con le piume della sua coda sembrava un luan divino dai sette colori di 70-80 piedi. La sua velocità arrivò ad un livello inimmaginabile mentre quasi svaniva dalla vista di Lin Ming.


<em>Crack!</em>


Piaoyu attaccò con gli artigli, squarciando il cielo!


Le pupille di Lin Ming si rimpicciolirono. Si ritirò rapidamente, facendo allo stesso tempo una spazzata con la lancia del Drago Nero.


Nonostante fosse una reazione automatica, Lin Ming riversò comunque una grande quantità di forza vibrante nella sua arma, facendola tremare violentemente. La lancia del Drago Nero che poteva distruggere all'istante un tesoro da Empirei impattò contro gli artigli!


Piaoyu si era trasformata in un luan divino dai sette colori e il suo corpo ora conteneva una forza divina naturale. Lin Ming all'inizio pensava che la tecnica della trasformazione del corpo fosse il suo punto debole, ma ora che aveva manifestato la sua vera forma, poteva capire quanto era terrificante.


Quando la lancia del Drago Nero impattò contro gli artigli di Piaoyu, la donna resistette alla forza vibrante direttamente. Afferrò con l'artiglio sinistro l'arma e attaccò con quello destro.


<em>Weng!</em>


Dopo una forte esplosione, la membrana interdigitale della mano di Lin Ming si spaccò. Tossì a fatica e fu scaraventato all'indietro!


Allo stesso tempo, Piaoyu non ne era emersa illesa. L'artiglio sinistro con cui aveva stretto la lancia del Drago Nero era stato ferito dalla vibrazione.


Tuttavia non ci badò. Si spostò rapidamente e sporse l'artiglio destro verso il petto di Lin Ming!


Questa velocità estrema spaventò tutti quanti. Il Roc dalle Ali Blu delle leggende dalla comprensione più profonda delle leggi del vento non era così veloce; era ancora più rapida di una fenice.


La gente non ebbe nemmeno il tempo di gridare con allarme. L'artiglio della Regina Divina aveva già raggiunto Lin Ming.


"Nove Stelle del Palazzo del Dao!"


Le pupille di Lin Ming si rimpicciolirono. La luce stellare si radunò in lui, riversandosi forsennatamente nel suo corpo. Allo stesso tempo aveva già iniziato a bruciare il suo sangue Asura.


Un'energia potente e spessa formò strati di energia protettiva. Lin Ming non aveva più tempo di schivare. Alzò un braccio, strinse la lancia del Drago Nero all'avambraccio e bloccò questo colpo pesante!


<em>Crack!</em>


Lin Ming ebbe la sensazione di essere stato colpito al braccio da una montagna. Anche gli strati di armatura protettiva esplosero. Lin Ming tremò e le ossa del suo braccio quasi si ruppero.


Sotto questo grande impatto, il sangue iniziò a scorrere dalle sue labbra. Era stato scaraventato via!


L'arma gli sfuggì di mano!


"Ha perso la sua lancia!"


Esclamò allarmato un praticante di arti marziali umano. I palmi di Xiao Moxian erano bagnati di sudore freddo.


Un'arma era la seconda vita di un coltivatore. La lancia di Lin Ming si era spezzata in battaglia prima d'ora. Durante la sua battaglia con Tiangang, Lin Ming aveva sacrificato diverse lance da Empireo. Ma raramente lasciava la presa sulla sua arma. Era un praticante di arti marziali, anche se avesse perso i sensi, avrebbe mantenuto la presa.


A volte, se uno avesse voluto prendere un'arma dalla mano di un coltivatore morto, avrebbe dovuto rompere le dita del cadavere.


"Un attacco spirituale!"


Una luce fredda brillò negli occhi di Sogno Divino. Ciò che aveva fatto perdere la presa a Lin Ming non era stata la forza fisica di Piaoyu. In effetti, in termini di potenza, Tiangang era di gran lunga superiore. Tuttavia durante l'artigliata di prima, la Regina Divina aveva aggiunto un attacco spirituale, rendendo quasi impossibile difendersi dal colpo!
                                


                                



