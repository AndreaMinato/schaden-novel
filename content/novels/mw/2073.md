---
weight: 20730
title: Capitolo 2073 – Domare una Regina Divina
pubDate: 2025-12-15T08:37:10.494Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (2 Matteo + 5 Edoardo), 0/5
-Schadenfreude</em>


"Cosa... come ci si può difendere da una mossa del genere?!"


Gridarono scioccati alcuni Empirei umani. Dopo che Piaoyu era diventata l'incarnazione di un luan divino dai sette colori, non solo aveva svelato la sua tecnica terrificante della trasformazione del corpo, ma i suoi attacchi contenevano perfino attacchi spirituali!


Questo era l'ultimo livello dell'Arte della Conversione della PIuma e il metodo di combattimento più potente di Piaoyu!


E per qualsiasi nemico questo tipo di tecniche sarebbero state senza dubbio un incubo! Dopo che Piaoyu si era trasformata, pochi avrebbero potuto resistere alla sua forza tremenda. Anche se fossero riusciti a farlo, avrebbero comunque dovuto sopportare l'impatto dell'energia spirituale dell'Arte della Conversione della Piuma e non c'erano molti coltivatori che potessero fronteggiarlo.


L'ipotesi di Sogno Divino era corretta. Nel momento in cui gli artigli della Regina Divina colpirono le braccia di Lin Ming, lui sentì un'energia incredibilmente insidiosa precipitarsi nel suo mare spirituale.


Perfino Lin Ming impallidì in quel momento. Una forza tirannica invase il suo mare spirituale, trasformandosi in un'enorme piuma che mirava verso il basso come una lancia.


Finché l'arma avesse centrato il bersaglio, il mare spirituale di Lin Ming sarebbe rimasto ferito!


Anche se non ci sarebbero stati effetti collaterali, sarebbe stato come perdere questa battaglia.


In un istante, la forma spirituale di Lin Ming apparì sopra il mare spirituale.


"Anima di Fame!"


Gridò. Dietro di lui, lo spirito titanico di Fame che era sommerso nell'acqua divenne frenetico. Innumerevoli tentacoli si allungarono, sfrecciando come un esercito di draghi del sangue.


<em>Rumble rumble rumble!</em>


I tentacoli di sangue si scontrarono violentemente con le potenti piume della Regina Divina innumerevoli volte. Ogni esplosione fece impallidire ulteriormente Lin Ming.


Se avesse usato il Cubo Magico sarebbe stato facile difendere il suo mare spirituale, ma non voleva che Piaoyu venisse a sapere dell'artefatto divino; non era ancora il momento di rivelare un segreto del genere.


Le piume potenti furono ridotte in polvere più volte.


Alla fine, quando furono sul punto di toccare il mare spirituale di Lin Ming, dieci draghi del sangue si lanciarono insieme, facendole a pezzi!


<em>Peng!</em>


Le piume si ridussero in innumerevoli puntini luminosi; il mare spirituale di Lin Ming era rimasto illeso.


Tuttavia, al suo attuale livello, Lin Ming non poteva controllare completamente l'anima di Fame. Chiamarlo forzatamente aveva consumato già una grande quantità della sua forza.


La battaglia nel mare spirituale di Lin Ming era avvenuta in un momento. Quando aprì gli occhi, Piaoyu era già volata di fronte a lui, attaccando con i suoi artigli!


Mirava alla testa di Lin Ming ed era quasi impossibile da schivare!


E Lin Ming aveva già perso la sua arma. Se avesse usato il suo corpo per resistere al colpo, avrebbe dovuto rinunciare ad un braccio per farlo e se l'avesse fatto, l'esito dello scontro sarebbe stato deciso.


Durante questo momento critico, il Lin Ming vestito di nero, quello con l'abito viola e quello vestito di blu si precipitarono verso la Regina Divina Piaoyu da tre direzioni diverse. Uno mirò ai suoi artigli e gli altri due puntarono verso i suoi occhi!


Le tre personificazioni di Lin Ming possedevano tutte una loro coscienza. Anche se erano controllate da Lin Ming, potevano muoversi da sole. In questo momento, le personificazioni erano venute in suo soccorso, salvandolo da questa crisi. Piaoyu scattò e spiegò le ali, spazzando via le tre personificazioni. L'originale però colse l'occasione per districarsi dall'attacco nemico.


<em>Bzz!</em>


La lancia del Drago Nero emise un grido entusiasta e tornò nella mano di Lin Ming, che lanciò un attacco dall'alto verso il basso usando tutte le sue forze. Aveva aperto le Nove Stelle del Palazzo del Dao e aveva riversato il potere del divino e dei demoni nella lancia del Drago Nero senza esitare. Per un po' energia nera e bianca yin yang vorticò sulla superficie della sua arma.


La lancia sfrecciò nel cielo, inarrestabile! Il potere del divino e dei demoni si era infiammato, bruciando come fiamme sacre e consumando la vastità dello spazio!


La Regina Divina emise un grido acuto. Aveva appena respinto le personificazioni di Lin Ming con le ali, così poté resistere all'attacco di Lin Ming solo con gli artigli.


<em>Crack!</em>


Ogni suono fu inghiottito. Un'accecante luce divina si estese per il vuoto. Nel raggio di diverse centinaia di chilometri attorno, i praticanti di arti marziali umani resistettero le onde d'urto sotto la copertura di questa luce divina. Un grosso asteroide iniziò a sciogliersi e a disintegrarsi a causa del bagliore sotto gli occhi di tutti!


"State attenti!"


Gridarono allarmati molti guerrieri umani, tutti evocarono la loro vera essenza protettiva per resistere all'energia che si era insinuata nelle formazioni.


"Quanto è terrificante. Anche con degli scudi protettivi già pronti è fuoriuscita così tanta energia che dobbiamo usare tutte le nostre forze per resistere."


Disse un giovane membro d'élite con una coltivazione al Sacro Lord. Perfino un Empireo sarebbe rimasto gravemente ferito affrontando una forza così terrificante.


Tutti ebbero l'impulso di ritrarsi, ma in quel momento Sogno Divino intervenne. Formò una luce divina dai sette colori che si fuse alla formazione, stabilizzandola in modo che non trapelasse più energia.


Vedendo questo, tutti tirarono un sospiro di sollievo e guardarono Sogno Divino con venerazione.


Questo enorme asteroide si era disintegrato sotto l'impatto dell'energia, eppure Sogno divino era riuscita a resistervi facilmente. Questo dimostrava quanto erano terrificanti le Vere Divinità.


In quel momento, la luce divina esplosiva si era dissipata. Tutti guardarono verso il centro del campo di battaglia e videro che i due artigli di Piaoyu e le piume della sua pancia erano macchiati di sangue. Era evidente che non fosse il sangue di Lin Ming perché anche se era rosso, emanava un bagliore multicolore.


Piaoyu era ferita, e gravemente!


Per quanto riguardava Lin Ming, era in condizioni ancora peggiori. Il suo braccio era piegato in una strana angolazione; era chiaro che le sue ossa si fossero spezzate.


Anche l'altro braccio era coperto di sangue. Era ovvio che fosse finito in svantaggio durante la collisione precedente.


Non solo, era mortalmente pallido, come se durante lo scontro di prima avesse anche fatto una competizione di forza spirituale!


Vedendo le condizioni di Lin Ming, Xiao Moxian tremò. Anche Mu Qianyu, Qin Xingxuan, Lin Xiaoge e gli altri stavano fremendo per la preoccupazione.


Il combattimento era semplicemente troppo brutale.


"Padre..."


Lin Huang guardò Lin Ming da lontano, pieno di emozioni contrastanti.


Per lui, Lin Ming sarebbe stata la persona che venerava di più e il suo obiettivo. La schiena di Lin Ming lo aveva sempre spinto ad andare avanti.


In confronto alla fazione umana nervosa, Piaoyu stava fissando Lin Ming con fare solenne. Aveva usato l'ultimo livello dell'Arte della Conversione della Piuma, rivelato la sua vera forma, combinato il suo attacco spirituale con quello materiale e aveva sfruttato al massimo la tecnica di trasformazione del corpo. Si poteva dire che stesse prorpio facendo sul serio.


Anche se era passata in vantaggio, non era riuscita ancora a sconfiggerlo!


In quel momento accadde qualcosa che le fece spalancare gli occhi.


Lin Ming stese la mano destra. Afferrò il suo braccio destro fratturato e piegato, strinse i denti e lo tirò.


<em>Crack!</em>


Con un crepitio, le ossa si riunirono insieme. Lin Ming mosse lentamente la mano destra. Anche se il suo braccio tremava, era chiaro che non ci fossero problemi con le sue giunture.


Attivando il Palazzo del Dao della Vita Natale, un coltivatore poteva ottenere una capacità di rigenerazione senza pari. Avrebbe potuto riformare braccia tagliate e anche riunire il suo corpo se fosse stato tagliato a metà.


Lin Ming brandì la lancia con la mano sinistra. La destra non la mosse, ma la avvolse di energia. Aveva iniziato a rigenerarsi con una velocità visibile ad occhio nudo.


Lo sguardo di Lin Ming era misterioso. Le sue tre personificazioni si radunarono attorno a lui, chiaramente avevano intenzione di guadagnare tempo.


Se avesse consumato un'enorme quantità di vitalità del sangue per il suo braccio, avrebbe potuto ripararlo in venti respiri di tempo circa. Ma durante questo periodo di tempo avrebbe avuto bisogno che le sue personificazioni facessero da diversivo.


Lo sguardo di Piaoyu era freddo. Si precipitò in avanti!


Mostrò di nuovo la sua velocità incredibile. Chiaramente non aveva intenzione di dargli tempo di guarire o forse si poteva dire che volesse mettere alla prova i limiti di Lin Ming.


<em>Hu!


Hu!</em>


Si sollevarono forti raffiche. Piaoyu e i quattro Lin Ming si mossero insieme.


L'energia divampò selvaggiamente, formando una tempesta terrificante nel cosmo. La velocità dei cinque arrivò al picco e perfino gli Empirei ebbero difficoltà a vedere chiaramente cosa stava accadendo. Per quanto riguardava i praticanti di arti marziali comuni, tutto ciò che videro fu una serie di immagini residue!


Anche se non potevano vedere chiaramente i loro movimenti, le onde d'urto d'energia che erano capaci di disintegrare asteroidi mostravano bene quanto fosse terrificante questa battaglia!


Se non fosse stato per il campo di forza creato da Sogno Divino, allora a parte qualche Empireo di massimo livello, nessuno sarebbe riuscito a rimanere illeso. Tutti i guerrieri al di sotto dello stadio di Empireo sarebbero stati ridotti in cenere in un istante. Questo era il divario assoluto portato dalla forza!


<em>Chi!</em>


Lin Ming strinse la lancia con la mano sinistra, tracciando una luna crescente nell'aria mirando all'addome di Piaoyu. La Regina Divina lo bloccò con l'ala destra e sporse un artiglio verso l'avversario. Tuttavia, in quel momento, le personificazioni di Lin Ming attaccarono Piaoyu da dietro, costringendola a ritirare l'attacco. Lin Ming scattò. Lo spazio si rimpicciolì sotto i suoi piedi e apparì all'istante a migliaia di piedi di distanza.


"Stai solo cercando di guadagnare tempo? Il tuo braccio dovrebbe essere guarito ormai!"


L'espressione di Piaoyu era fredda e decisa. Le personificazioni di Lin Ming erano semplicemente troppo irritanti. Anche se la loro forza era inferiore a quella delc orpo principale, possedevano comunque poteri difensivi formidabili. E se si fossero coordinare, sarebbe stato difficile danneggiarle.


"Mi sono appena ripreso!" Gridò all'improvviso Lin Ming. Stese la mano destra e la lancia del Drago Nero atterrò nella sua presa.


"Osi fronteggiarmi direttamente?!"


Chiese Piaoyu, facendo eruttare la sua aura.


"Come desideri!"


Lin Ming ruggì al cielo. Strinse la lancia con entrambe le mani e si lanciò di nuovo in avanti. Un enorme fantasma Asura apparì dietro di lui. In quel momento era coperto di sangue, piccole e grandi ferite si incrociavano per il suo corpo. Sembrava una meteora rosso sangue che stava per impattare contro la Regina Divina.


<em>Bang!</em>


Risuonò un'esplosione non meno intensa rispetto a quelle precedenti. Anche da trilioni di chilometri di distanza, si poteva vedere una luce ardente nel cielo distante.


Le barriere protettive a diverse centinaia di chilometri di distanza iniziarono a tremare violentemente. A parte Sogno Divino, tutti gli altri, inclusi l'Imperatore Shakya, il Monarca Demoniaco Oscuro e gli altri, impallidirono. Quanto era terrificante questa battaglia?


Le braccia di Lin Ming non si spezzarono durante questa collisione. Usando il potere della vibrazione, disperse una grande quantità dell'impatto. Approfittandosi dell'occasione, Lin Ming la aggirò. Era... salito sulla schiena di Piaoyu!


Questo era un punto debole che aveva adocchiato da tempo! Dato che la Regina Divina era diventata l'incarnazione di un uccello divino, Lin Ming avrebbe potuto evitare molti dei suoi attacchi cavalcandola.
                                


                                



