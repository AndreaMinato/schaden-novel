---
weight: 20740
title: Capitolo 2074 – La Conclusione della Battaglia
pubDate: 2025-12-15T08:37:10.494Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (1 Matteo + 5 Edoardo), 0/5
-Schadenfreude</em>


Per la Piaoyu le ali e gli artigli erano le armi più efficaci per attaccare, ma erano rispettivamente ai lati e vicino al suo addome. La sua schiena era il suo punto cieco naturale!


Questo era ciò che significava cavalcare una tigre, era il punto più sicuro in cui rimanere, ma scendere era una storia completamente diversa.


<em>Bang!</em>


Lin Ming fu come una montagna. Riversò una forza capace di spaccare pianeti nelle gambe, stringendo la schiena della Regina Divina!


Durante l'esplosione di prima, Piaoyu aveva perso momentaneamente l'equilibrio. Gridò allarmata senza aver tempo di reagire. Non si aspettava che Lin Ming avrebbe davvero deciso di combattere in questo modo.


E in quel momento Lin Ming usò le sue braccia macchiate di sangue per menare un fendente verso il basso con la lancia del Drago Nero!


<em>Puff!</em>


L'essenza astrale protettiva di Piaoyu si frantumò. Il sangue schizzò e le piume fluttuarono nell'aria!


La donna emise un grido acuto, un grido che conteneva l'ira di una Regina Divina!


Non era arrabbiata perché era stata ferita, ma perché Lin Ming la stava cavalcando.


Batté all'improvviso le ali e un'energia terrificante eruttò. Le personificazioni di Lin Ming furono scaraventate via, ma Lin Ming piegò le gambe, mantenendo la presa così che non venisse scagliato via da lei!


Lin Ming scatenò di nuovo la sua energia. Strinse la lancia e lanciò un altro colpo verso il basso!


<em>Crack!</em>


Il suono delle ossa che si rompevano riempì l'aria. La Regina Divina vomitò una boccata di sangue mentre iniziava a precipitare.


Questa scena lasciò storditi tutti i praticanti di arti marziali. Il combattimento era diventato così brutale e ora Lin Ming stava perfino cavalcando Piaoyu!


In particolare Tiangang. Non aveva osato rivelarsi in pubblico e invece guardava lo scontro da lontano. Era a bocca spalancata.


Era la persona che capiva di più la personalità di Piaoyu. Quanto era arrogante quella donna? Eppure ora un umano la stava cavalcando e la stava picchiando selvaggiamente! Figuriamoci Piaoyu, perfino le Bestie Divine comuni non avrebbero tollerato di essere cavalcate. Questo era un insulto assoluto per loro, così non c'era da meravigliarsi che Piaoyu fosse così infuriata!


"Scree!"


La Regina Divina emise di nuovo un grido acuto!


In quel momento il suo corpo sembrò bruciare come un sole ardente. Innumerevoli piume divine caddero dal suo corpo, disperdendosi nell'aria!


Lance di piume divine!


Erano decine di migliaia di piume multicolori che attaccavano indiscriminatamente in ogni direzione. Molte di esse contenevano anche l'essenza di sangue della Regina Divina Piaoyu!


<em>Zheng! Zheng! Zheng! Zheng!</em>


Piume divine diventarono lance che brillavano di luce fredda. Decine di migliaia di luci di lancia scintillarono, squarciando il cielo sconfinato!


Questo era l'attacco di Piaoyu creato dalla muta delle sue piume divine e anche il suo asso nella manica. Non lo avrebbe usato a meno che non si trovasse in una battaglia all'ultimo sangue.


Normalmente, anche se avesse rischiato di venire sconfitta, non avrebbe comunque usato questa mossa in questo duello. Questo perché era il suo asso nella manica e consumava troppa vitalità del sangue!


Ma ora non aveva altra scelta se non usare questo attacco finale visto che era troppo difficile per lei togliersi di dosso Lin Ming!


Quando venivano inondate di energia, ogni sua piuma arrivava quasi al livello di un tesoro da Vera Divinità.


Era un attacco da incubo vista la quantità e le innumerevoli direzioni delle piume!


Di fronte ad un assalto così folle e feroce, certamente sarebbe stato impossibile per Lin Ming continuare a cavalcare Piaoyu!


In effetti, quando la Regina Divina aveva attivato le sue lance di piume, Lin Ming aveva sentito un terrificante intento omicida eruttare dal suo corpo. Si era ritirato velocemente, ma durante quel breve momento, una piuma gli trafisse la coscia, facendo schizzare il suo sangue!


Luci di lancia sfrecciavano. Un bagliore multicolore dominava il cielo!


Le pupille di Lin Ming si rimpicciolirono. Strinse la lancia del Drago Nero e si precipitò in avanti!


<em>Peng!</em>


Lin Ming frantumò un raggio di luce di lancia formato da piume divine. Usò il contraccolpo per spostarsi, evitando l'impatto contro un'altra luce di lancia.


<em>Hu!


Hu!


Hu!</em>


Apparirono sempre più luci. Le piume danzavano nell'aria, intrecciandosi e formando un mare annientante.


Lin Ming ruggì di nuovo. Dietro di lui riapparì il fantasma Asura. Spingeva le tre grandi ruote del destino, simili a macine.


<em>Ka ka ka!</em>


Una lancia di piuma dopo l'altra fu schiacciata dalle ruote. Lin Ming si ritirò più volte, ma c'erano troppe luci. Mentre indietreggiava rapidamente, due luci di lancia gli infilzarono la pancia e la spalla, ma riuscì ad evitare di essere colpito in punti vitali.


Tuttavia, mentre veniva ferito, l'attacco spirituale contenuto nell'attacco gli fece sanguinare il naso!


Era una battaglia incredibilmente brutale. A questo punto aveva già superato i limiti di un duello e ora non era diversa da uno scontro all'ultimo sangue!


Tutti gli spettatori erano scossi dalla paura. Perfino l'Empirea Sogno Divino sussultò piano. Non si aspettava che la battaglia sarebbe arrivata a questo punto.


Dal suo punto di vista, la Regina Divina Piaoyu non avrebbe dovuto usare tutti i suoi assi nella manica durante il duello.


<em>Bang!


Bang!


Bang!</em>


Luce divina si accese nel cielo. Luce di lancia si levava nell'aria. Innumerevoli piume divine furono fatte a pezzi dalla forza combattiva incredibile di Lin Ming. Tuttavia era cosparso di ferite. Non c'era un pollice di pelle nel suo corpo che non fosse ferito. Poi, mentre la raffica di piume divine fu sul punto di finire, un'altra lancia di piume trafisse il petto di Lin Ming!


Se avesse ricevuto un colpo del genere, un Empireo umano ordinario anche se non fosse finito mezzo morto, sarebbe finito fuori combattimento.


Ma Lin Ming strinse i denti ed estrasse la lancia di piume divine dal corpo. Fece circolare il potere del Palazzo del Dao della Vita Natale e iniziò a rigenerare le ferite.


La battaglia di oggi era lo scontro più sconvolgente che aveva fatto da quando era entrato nell'universo selvaggio!


<em>Woosh! Woosh! Woosh!</em>


Innumerevoli piume divine iniziarono a ritirarsi, sommergendo il corpo della Regina Divina Piaoyu fino svanire.


Per quanto riguardava le diverse piume che Lin Ming stava tenendo tra le mani, anche se non erano riuscite a sfuggire dalla sua presa, tutta l'energia del sangue era stata estratta e avevano perso la loro lucidità.


Questa energia del sangue naturalmente fu usata per rigenerare la Regina Divina Piaoyu. Non sarebbe stato realistico pensare di sottrarle essenza di sangue proprio di fronte.


In quel momento la Regina Divina Piaoyu era ancora nella sua forma da luan divino dai sette colori. Tuttavia la sua schiena era coperta di sangue e le sue ossa erano rotte. Questo era il risultato dell'attacco di Lin Ming di prima!


Il suo sguardo freddo era fisso su Lin Ming. In termini di ferite, lui aveva ferite molto più profonde, ma Lin Ming possedeva il Palazzo del Dao della Vita Natale e le sue capacità rigenerative erano più potenti. Inoltre l'attacco che aveva appena usato Piaoyu aveva diminuito la sua vitalità del sangue.


Se avessero davvero continuato a combattere, Piaoyu sarebbe stata in vantaggio, ma sarebbe stato già inutile.


Perché combattendo ulteriormente avrebbero iniziato uno scontro all'ultimo sangue.


Ed entrambe le parti sarebbero state costrette inevitabilmente a consumare la loro forza vitale.


"Ci fermiamo qui!"


Gridò all'improvviso Piaoyu. Lin Ming era sbalordito. Rallentò il flusso di potere divino e demoniaco nel suo corpo e perfino la lancia del Drago Nero nelle sue mani tremò gentilmente. Le sue ferite erano fin troppo profonde ed era in svantaggio. L'ultimo attacco di Piaoyu gli aveva causato tre ferite che avevano infilzato il suo corpo!


Il Palazzo del Dao della Vita Natale aiutò Lin Ming a guarire. E le sue tre personificazioni rimasero di guardia, proteggendolo mentre fissava Piaoyu.


Lin Ming aveva intenzione di rigenerare le ferite usando il palazzo del dao e guadagnare tempo usando le sue tre personificazioni.


Avrebbe iniziato una battaglia d'attrito con la Regina Divina. Tuttavia, Lin Ming non sapeva quante volte Piaoyu avrebbe potuto usare quell'attacco di piume che aveva appena mostrato.


Se avesse potuto usarlo altre due volte, sicuramente non sarebbe riuscito a resistere.


"Ci fermiamo qui?" Lin Ming guardò Piaoyu.


"Combattere ulteriormente sarebbe inutile!" La donna lo osservò freddamente. Era ancora arrabbiata per il fatto che l'avesse cavalcata.


In realtà era piena di emozioni contrastanti al momento. La forza di Lin Ming aveva superato le sue aspettative e non avrebbe mai pensato che sarebbe dovuta ricorrere alle sue piume divine.


Sentendo queste parole, tutti i guerrieri umani tirarono un lungo sospiro di sollievo. In realtà, credevano che Piaoyu fosse in vantaggio e temevano che Lin Ming non sarebbe riuscito a resistere ancora a lungo.


"Lin Ming..."


Xiao Moxian si coprì la bocca. Lacrime iniziarono a scorrere lungo le sue guance.


"Finalmente è finita..." L'Empireo Vasto Universo si asciugò il sudore freddo dalla fronte: "Meno male che è finita!"


L'Empireo Vasto Universo non era una persona timorosa, ma aveva avuto difficoltà a rilassarsi visto che lo scontro era diventato così intenso. Gli era rimasto il cuore in gola per tutto il tempo.


"Allora... la nostra scommessa?"


Disse con tono cupo Lin Ming mentre guardava Piaoyu. Prima avevano detto che, anche se Lin Ming non avesse vinto, finché fossero finiti in pareggio o se avesse mostrato una forza combattiva pari a quella di una Vera Divinità, allora Piaoyu e Tiangang avrebbero mantenuto la parola data.


Ma visto che lo scontro si era concluso in questo modo, Lin Ming non credeva che potesse venire considerato un pareggio. Questo perché qualunque spettatore avrebbe visto che era lui ad essere in vantaggio.


"Andrà come abbiamo stabilito!"


Disse gelidamente Piaoyu. Stava già pensando a come ritirarsi dalla guerra tra l'umanità e i saggi.


La grande guerra era iniziata a causa delle ambizioni del Sovrano dei Saggi Zaohua. Piaoyu non aveva intenzione di combattere fino alla morte per lui.


Per quanto riguarda il risultato finale della guerra, in realtà, anche se l'umanità avesse vinto, le fondamenta della sua razza non ne sarebbero state scosse. In passato l'umanità possedeva un solo Cielo e, anche dopo che il loro territorio era stato occupato dai saggi, era stato impossibile uccidere ogni umano.


Così adesso era vero anche l'opposto. L'umanità non aveva troppi membri d'élite, ma i saggi avevano sette Cieli e una popolazione ancora più vasta. I saggi avevano molti più Empirei, anche Empirei di massimo livello, rispetto all'umanità, così era impossibile che gli umani potessero soverchiarli.


Inoltre il fattore più pericoloso, Lin Ming, aveva già promesso che si sarebbe ritirato dal conflitto con lei e Tiangang, e aveva dirottato ogni ostilità solo sul Sovrano dei Saggi.


Per quanto riguardava il debito di sangue tra l'umanità e i saggi, sarebbero stati gli eserciti umani a doverselo riprendere.


In questa situazione, che motivo c'era per Piaoyu di continuare a fare tutto questo?


Questo duello in origine era solo un modo per trovare un motivo legittimo per ritirarsi dalla guerra. Sfortunatamente sarebbe stato impossibile per lei sbarazzarsi di Lin Ming e non c'era nemmeno modo per vendicarsi di questo insulto in futuro.


"Ricordati di me!"


Disse freddamente Piaoyu. Dopo che finì di parlare, si trasformò subito in un raggio di luce che si inoltrò nelle profondità dell'universo.


Lin Ming rimase sbigottito. Non credeva che Piaoyu se ne sarebbe andata in modo così semplice e immediato.


Così la sua battaglia contro le due Vere Divinità si era conclusa.
                                


                                



