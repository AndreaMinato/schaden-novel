---
weight: 2075
title: Capitolo 2075 – Cerimonia di Ascensione
pubDate: 2025-12-15T08:37:10.495Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (0 Matteo + 5 Edoardo), 0/5
-Schadenfreude</em>


"Lin Ming! Ahah!" Gli Empirei umani volarono verso di lui, superando in un momento diverse centinaia di chilometri.


"Stai bene?"


L'Imperatore Shakya lo esaminò velocemente, assicurandosi che non ci fossero problemi gravi.


"Ahah!"


L'Empireo Vasto Universo diede una pacca sulla spalla di Lin Ming. Questo giorno sarebbe diventato un momento storico per l'umanità, un giorno che sarebbe stato ricordato per tempo immemore.


In dieci giorni, Lin Ming aveva sconfitto Tiangang e poi aveva pareggiato contro Piaoyu con la sua coltivazione da Empireo. Nel corso degli ultimi dieci miliardi di anni nei 33 Cieli non era mai successo un evento del genere.


Per quanto riguardava dieci miliardi di anni fa, non si sapeva nulla dei guerrieri come il maestro della Strada Asura e il Sovrano Immortale di quando erano agli inizi dello stadio di Empireo.


Le truppe umane erano già pronte a festeggiare giubilanti! Tutti gridarono il nome di Lin Ming, le loro grida formavano cori fragorosi.


Se non fosse stato per i molti Empirei e l'aura e l'identità di Lin Ming, si sarebbero già precipitati ad acclamarlo.


Durante la grande calamità, quando l'umanità era sul punto di contrattaccare e riconquistare il Regno Divino, ciò di cui aveva bisogno era un eroe, qualcuno che poteva ispirarli davvero.


"Lin Ming, tra tre giorni terremo un banchetto di festeggiamento." Sogno Divino arrivò accanto a Lin Ming come una brezza fredda. Il suo corpo era accompagnato da una vaga fragranza e gli Empirei attorno le fecero subito spazio.


"Banchetto di festeggiamento?" Lin Ming scosse la testa. "Non ce n'è bisogno."


Lin Ming non voleva partecipare ad un evento simile. Senza menzionare il fatto che non voleva sprecare tempo, ora non era il momento per festeggiare. Solo quando avessero ucciso il Sovrano dei Saggi avrebbero potuto rilassarsi.


"Sì invece." Sogno Divino disse: "Questo banchetto sarà anche la tua cerimonia d'ascensione dove ti verrà attribuito il tuo titolo da Empireo. Per i guerrieri umani, la cerimonia di ascensione è molto importante. Inoltre... aumenterà di molto il morale dell'umanità!"


Titolo?


Lin Ming ne fu sorpreso. In passato, quando si era avventurato per il continente Tianyan, aveva ottenuto titoli come 'Dio Blasfemo', 'Asura' e altri nomi simili. Ma erano semplici onorifici che non lo riguardavano molto.


Tuttavia, dopo essere diventati Empirei, era necessario avere un titolo.


Quasi ogni Empireo umano aveva il suo titolo. E dopo averlo ottenuto, spesso lo avrebbero usato come sostituto del loro vero nome.


Ad esempio l'Empirea Sogno Divino, Vasto Universo, il vecchio Tre Vite, il Monarca Demoniaco Oscuro e così via. Anche Xiao Moxian aveva ricevuto il titolo di Fata Demoniaca dopo essere diventata un'Empirea.


Per quanto riguardava il suo nome originario, Ji Xian'er, solo persone come Lin Ming e una piccola minoranza avevano i requisiti per usarlo.


I discepoli del palazzo della Fata Demoniaco si riferivano a Xiao Moxian solo con il suo titolo.


I membri della giovane generazione dell'umanità avevano bisogno di un modo per riferirsi agli Empirei, non li avrebbero chiamati per nome; sarebbe stato irrispettoso.


Inoltre un Empireo era un sovrano impareggiabile della sua razza. Il suo nome doveva rappresentare la dignità del suo ruolo di esperto e il nome originale poteva non possedere una maestà del genere, anzi, poteva sembrare estremamente ordinario.


Questo era il motivo per cui dopo un lungo periodo di tempo, la gente avrebbe usato un titolo per riferirsi ad un Empireo.


Così si poteva dire che fosse una questione estremamente importante.


Al momento Lin Ming aveva bisogno di questo riconoscimento perché era già diventato il capo spirituale dell'umanità!


La posizione di capo spirituale era un trono sacro. Lo si poteva perfino definire il punto di riferimento di ogni coltivatore.


Per molti praticanti di arti marziali, Lin Ming era una figura quasi onnipotente. Se Lin Ming fosse stato forte, allora il loro morale sarebbe aumentato. Se Lin Ming avesse mostrato debolezza, il loro morale sarebbe crollato.


Il nome a cui questi praticanti di arti marziali avrebbero pensato avrebbe dovuto avere una certa solennità.


Giovane eroe Lin, Senior Lin, saggio Lin, eroe Lin, titoli come questi erano inappropriati.


Pensandoci, anche Lin Ming giunse alla conclusione che era necessario un titolo.


Così annuì: "Allora dovrò fare prendere questo disturbo a senior Sogno Divino..."


.....


Mentre l'umanità stava preparando la cerimonia per l'ascensione, Piaoyu aveva già attivato un grande spostamento del vuoto e aveva attraversato centinaia di milioni di chilometri di spazio. Volò rapidamente in un palazzo bianco latte localizzato nelle profondità del cielo stellato.


C'era solo Fata Loto Blu in questo edificio, in ansiosa attesa.


"Maestra!"


Vedendo tornare Piaoyu, Fata Loto Blu si precipitò a porgerle i suoi rispetti. Quando vide le sue condizioni però rimase sorpresa.


Piaoyu stava ancora mantenendo la sua metamorfosi. Il suo dorso era ricoperto di sangue e molte delle sue piume erano state strappate.


"Sto bene. Sono solo ferite esterne."


Nel momento in cui Piaoyu volò nel palazzo spirituale, disattivò la sua metamorfosi. Atterrò nuda sui grandi tappeti del palazzo. La sua pelle bianca come la neve era macchiata di rosso.


Vedendo queste ferite, Fata Loto Blu si inorridì. Non osava credere ai suoi occhi:" Queste... ferite... sono state causate da Lin Ming?"


"Sì..." Piaoyu annuì.


"Maestra, ha... ha perso?" Mormorò Fata Loto Blu piena di incredulità. Era già difficile accettare che Lin Ming potesse contendere con la Regina Divina, ma pensava che fosse impossibile che la sua maestra fosse stata sconfitta e ferita gravemente.


Era semplicemente troppo ridicolo!


"Non ho perso, ma non ho vinto. Le ferite di Lin Ming sono più gravi delle mie." Disse con calma Piaoyu. Le nuove correnti sovrastavano quelle vecchie. La grande forza di Lin Ming l'aveva sbigottita.


"Preparami un barile di soluzione medicinale."


Anche se Piaoyu coltivava la tecnica di trasformazione del corpo della sua razza, le sue capacità rigenerative erano di gran lunga inferiori a quelle di Tiangang. Questa per via della differenza tra le loro due stirpi. Tiangang aveva mostrato delle capacità di guarigione di gran lunga superiori al palazzo del Dao della Vita Natale di Lin Ming.


In realtà il Re Divino non era debole. I suoi punti di forza erano la sua resistenza e le sue capacità di recupero di gran lunga superiori.


Tiangang avrebbe potuto combattere ferocemente per cento giorni senza esaurire le forze. La sua vitalità del sangue era molto più potente di quella di una Bestia Divina e in battaglia recuperava più energie di quante ne potesse utilizzare. Non veniva ferito facilmente e anche se fosse successo, sarebbe rimasto in buone condizioni comunque. Più combatteva, più forte sarebbe diventato, finché il suo avversario non fosse crollato.


Sfortunatamente per lui era caduto nella trappola di Lin Ming. Era stato sconfitto rapidamente e non era riuscito a mostrare i suoi punti di forza.


Si poteva dire che Tiangang avesse perso con molti rimpianti.


Una Vera Divinità non era esperta sotto ogni aspetto. Piaoyu era superiore a Tiangang in molti campi, ma era in svantaggio in quanto a capacità di rigenerazione. Dopo aver ricevuto una grave ferita, avrebbe avuto bisogno del supporto di soluzioni medicinali per accelerare il suo recupero.


Entrò in un barile di giada. Mentre la sua pelle bianca come la neve sprofondava nel liquido medicinale verde, sembrava una giada pallida che veniva seppellita in smeraldo liquido.


Piaoyu divenne silenziosa.


Non sapeva cosa sarebbe accaduto in futuro nei 33 Cieli, né si poteva immaginare cosa avrebbe fatto il Sovrano dei Saggi Zaohua una volta che avesse lasciato il suo isolamento e non sapeva minimamente cosa stesse pianificando l'Imperatore Spirituale.


Sapeva bene che con la sua forza era impossibile per lei passare da pedina a giocatrice.


All'inizio erano l'Imperatore Spirituale e il Sovrano dei Saggi Zaohua a dirigere la partita. Ora Lin Ming si era unito alla mischia.


Piaoyu non riusciva a prevedere come sarebbe finita.


Se non avesse potuto vedere in che direzione si sarebbe sviluppato questo conflitto, intervenire sarebbe stato estremamente pericoloso. Inoltre in questi ultimi anni si era sentita sempre più stanca e da tempo voleva ritirarsi.


Non voleva essere una pedina. Anche se fosse stata la pedina più importante nella scacchiera, che importava?


In quanto vera Divinità, in realtà non aveva bisogno di legarsi a nessuno.


A questo livello, senza considerare le Vere Divinità nascoste di cui nessuno sapeva l'esistenza, c'erano circa dieci figure di questo tipo, ma nessuno sapeva quali fossero i limiti della loro forza.


Anche la potenza dell'Imperatore Spirituale e del Sovrano dei Saggi Zaohua era un misero.


Piaoyu ne era solo appena consapevole. A parte il Sovrano dei Saggi e l'Imperatore Spirituale, le altre Vere Divinità probabilmente erano negli stadi inferiori. Mentre nessuno sapeva quanto fossero davvero potenti i capi della razza degli spirita e dei saggi. Erano solo considerati vagamente tra i più potenti esperti tra le Vere Divinità.


Piaoyu non aveva mai combattuto contro il Sovrano dei Saggi o l'Imperatore Spirituale, così non aveva visto i limiti della loro potenza.


Non sapeva se fossero Vere Divinità di livello superiore o intermedio; era solo certa di non poter competere con loro...


.....


In quel momento, nel palazzo della Fata Demoniaca.


Nel piano più alto del palazzo, in un letto caldo nelle camere di Xiao Moxian, Lin Ming era avvolto da una dolce fragranza, si stava godendo un calore che non aveva sentito per molto tempo.


Mu Qianyu era distesa silenziosamente sul suo petto, ascoltando il suo potente battito cardiaco. Qin Xingxuan lo teneva per il braccio, rannicchiata attorno a lui come un gattino dormiente.


Per quanto riguardava Xiao Moxian, era appoggiata al suo fianco, stendeva un dito delicato e disegnava dei cerchi sul suo petto con fare malizioso.


Questo momento di pace dava una sensazione di soddisfazione senza precedenti alle tre donne.


Naturalmente anche Lin Ming era estremamente soddisfatto.


In realtà in questi ultimi anni, aveva perseguito il picco delle arti marziali e aveva cercato di preservare il futuro dell'umanità; aveva dedicato quasi tutto il suo tempo ed energia a queste due questioni. Non sarebbe stato troppo ossessionato dal desiderio.


Tuttavia, dopo una separazione di migliaia di anni ed essersi riunito con le donne che amava di più, il calore e il piacere che aveva provato non poteva essere espresso solo con un mero desiderio.


Dopo un po' di tempo, Mu Qianyu aprì gli occhi. Disse all'improvviso: "Lin Ming, voglio un figlio..."


Lin Ming ne fu sorpreso e anche Qin Xingxuan si destò. I suoi occhi neri come la pece scintillavano mentre guardava Lin Ming.


"Anche io ne voglio uno..." Qin Xingxuan arrossì.


Xiao Moxian rise, ma questa risata giocosa e amichevole fecero imbarazzare ancora di più Qin Xingxuan e Mu Qianyu.


In passato, quando Lin Ming era nei piani inferiore, era stato coinvolto nel caos del Mare del Sud e poi era stato inseguito da Yang Yun. Aveva rischiato la vita innumerevoli volte nel frattempo. E data la sua forza limitata e il suo desiderio di lottare contro il destino, Lin Ming non sarebbe stato pronto a fare figli.


Questo perché non avrebbe potuto fornire un ambiente adatto per badare a loro e allenarli.


Per questo quando era con Qin Xingxuan e Mu Qianyu, anche se avevano fatto l'amore molte volte, aveva bloccato la sua fonte vitale.


Dopodiché, quando Lin Ming era stato nella Strada Asura con Xiao Moxian, nemmeno allora aveva avuto intenzione di fare figli. Tuttavia Lin Ming aveva un sangue diverso da quello di Xiao Moxian e sarebbe stato estremamente difficile metterla incinta. Lin Ming credeva che le possibilità di una gravidanza fossero quasi zero, così non ci aveva badato molto. Tuttavia non si sarebbe mai immaginato che, dopo aver lasciato la Strada Asura avrebbe vinto alla lotteria, causando la nascita di Lin Huang.
                                


                                



