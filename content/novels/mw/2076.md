---
title: Capitolo 2076 – Titolo di Empireo
pubDate: 2025-12-15T08:37:10.495Z
tags:
    - mw
---


<em>Capitolo regolare,
5 capitoli in coda (0 Matteo + 5 Edoardo), 0/5
-Schadenfreude</em>


"Fratello Lin, in questi ultimi anni le mie sorelle hanno avuto preoccupazioni di cui non potevi essere consapevole." Xiao Moxian gli diede un pizzicotto con fare giocoso. Poi si sporse al suo orecchio, sussurrandogli qualcosa per poi vestirsi silenziosamente e andarsene.


Xiao Moxian sapeva da tempo come si sentivano Qin Xingxuan e Mu Qianyu. In quanto donne, desideravano un bambino e questo desiderio era continuato per millenni.


Quando Xiao Moxian lasciò la stanza, chiuse gentilmente la porta dietro di sé. Lin Ming rimase sbalordito. Guardò stordito Qin Xingxuan e Mu Qianyu, insicuro di come sentirsi.


Mu Qianyu lo strinse per mano, fissandolo con affetto.


"Lin Ming... sapevi che quando te ne sei andato più di 6000 anni fa, sono quasi crollata. Date le condizioni tristi dell'umanità, qui non c'era nient'altro che innumerevoli bestie feroci delle lande selvagge.
Siamo riusciti a colonizzare il nostro territorio con grandi difficoltà, ma anche allora tutti i nostri sforzi sono stati invano. Questo perché, non importava quanto venisse costruito, non potevamo prevedere quando i saggi ci avrebbero assalito e avrebbero distrutto tutto... Non avevo nemmeno una speranza, né potevo vedere un futuro per noi. Ti ho aspettato, ma tutti dicevano che eri morto... non volevo crederci, ma ho iniziato a raggiungere lentamente il precipizio della disperazione..."


"È stato in quel momento che ho pensato quanto sarebbe stato meraviglioso avere avuto un bambino da te."


"Con un figlio, avrei avuto un fulcro nella vita. Avrei riversato tutte le mie emozioni sul nostro bambino, così anche se ti fosse successo qualcosa, non sarei crollata, perché avrei ancora avuto un motivo per vivere..."


Disse con sincerità Mu Qianyu senza battere ciglio mentre guardava Lin Ming.


Qin Xingxuan strinse la mano a Lin Ming, le lacrime brillavano nei suoi occhi: "Fratello Lin, hai intenzione di ripartire tra pochi giorni?"


Lin Ming si irrigidì. Guardando Qin Xingxuan, non poteva sopportare l'idea di ferirla di nuovo.


Tuttavia sapeva che non gli rimaneva molto tempo. Quando aveva iniziato delle trattative e aveva costretto Tiangang e Piaoyu a ritirarsi dalla guerra con lui, molti avevano già intuito i suoi piani.


Alla fine Lin Ming annuì...


Qin Xingxuan non ne fu sorpresa, né ci rimase male; se lo era già aspettato.


Disse: "Fratello Lin, 6000 anni fa è nato Huang'er e ogni giorno ho aiutato la sorellina Xian'er a prendersene cura. L'ho davvero invidiata. Dopodiché ho guardato Huang'er crescere lentamente e l'ho considerato come mio figlio. Ma alla fine non lo era. Ogni volta che Huang'er andava all'avventura e poi l'ho visto tornare, pensavo a quanto sarebbe stato meraviglioso se fosse stato mio figlio..."


Mentre parlava, gli occhi di Qin Xingxuan scintillavano di lacrime. Alla fine parlò dei giorni tristi che aveva passato per oltre 6000 anni. Questa sorta di solitudine, paura e dolore erano difficili da descrivere a parole.


Lin Ming non disse nulla perché le parole non erano più necessarie in quel momento.


Strinse con fermezza le mani di Mu Qianyu e di Qin Xingxuan. Poi le abbracciò e le baciò gentilmente. Insieme ricaddero sul morbido letto...


Tutto continuò ad accadere naturalmente...


.....


Nei prossimi tre giorni, Lin Ming non si allenò più. Si rilassò completamente e si godette una pace sensuale con le sue mogli.


E ogni volta Mu Qianyu e Qin Xingxuan avrebbero accettato con attenzione l'essenza vitale di Lin Ming, evitando che fuoriuscisse.


Vedendo questo, Lin Ming non poté che scoppiare a ridere.


In realtà, finché non avesse bloccato la sua essenza vitale, le possibilità che rimanessero incinte era quasi del 100%.


Questo perché l'essenza di Lin Ming possedeva una forza vitale, un vigore e un periodo di sopravvivenza di gran lunga superiore a quella di un mortale.


Non era sbagliato dire che fosse difficile riprodursi per una razza potente, ma era Lin Ming ad essere forte, non la sua razza. Era ancora un umano.


Per questo le sue capacità di riproduzione non si sarebbero indebolite, anzi, sarebbero diventate più forti.


Per una donna dalla stirpe unica come Xiao Moxian, con Lin Ming avrebbe avuto molte più possibilità di rimanere incinta. Ma se lui fosse stato debole, allora sarebbe stato quasi impossibile riuscirci. Era un problema che riguardava la quantità di essenza vitale. Un topo non poteva mettere incinta una fenice.


Così se Lin Ming fosse diventato una Vera Divinità o avesse raggiunto uno stadio ancora superiore, non sarebbe stato impossibile per Xiao Moxian avere un altro figlio.


Tre giorni dopo, di mattina presto, Lin Ming si svegliò tra il dolce calore che lo circondava. Si cambiò ed emanò un'aura energica. Oggi si sarebbe svolta la sua cerimonia di ascensione!


L'antica cerimonia di ascensione; significava offrire un sacrificio al mondo. Queste cerimonie esistevano anche nei regni mortali. Ad esempio, i loro imperatori avrebbero scalato montagne per venerare il cielo e la terra, e cantarne le lodi.


Ma era diverso per i praticanti di arti marziali.


Per loro il cielo e la terra non si riferivano ad un mondo, ma ad un Empireo!


Questo perché le leggi che possedeva un Empireo avrebbero permesso di raggiungere lo stesso livello del Dao Celeste sotto certi aspetti.


Così non era esagerato definire un Empireo un universo.


Prima dello scoppio della grande calamità, le Vere Divinità umane erano da tempo svanite e un Empireo era stato lo stadio più elevato che si potesse raggiungere. La parola Empireo significava poter essere alla pari con orgoglio con il cielo e la terra!


Senza dubbio la cerimonia di ascensione di Lin Ming sarebbe stato l'evento più importante per l'umanità da quando erano entrati nell'universo selvaggio.


Quasi cento Empirei umani si erano radunati per partecipare. In termini di dimensioni, solo un altro evento poteva competere con questi festeggiamenti; quando Sogno Divino era diventata una Vera Divinità.


La base dell'umanità era stata già trasferita in una nebulosa nelle profondità della galassia del Drago Nascosto.


Oggi questa nebulosa brillava di luce divina.


Quasi ogni Empireo umano aveva portato il suo palazzo celeste. I cento palazzi volavano in cerchio insieme, le splendide luci che emanavano si estendevano per la vastità dello spazio, incredibilmente splendide.


E questo bagliore circondava un campo di forza ampio 100.000 chilometri. In esso c'erano innumerevoli rari fiori e alberi, tesori celesti che fiorivano insieme.


Uno spettacolo così meraviglioso era apparso nel cosmo, era scioccante!


E in quel momento il titolo di Lin Ming era stato già deciso.


Solo ieri, per deciderlo, diverse figure di alto livello dell'umanità si erano radunate per fare una conferenza speciale. Era qualcosa che non era mai accaduto nella storia dell'umanità fino ad ora.


La gran parte dei titoli venivano scelti personalmente dall'Empireo stesso; avrebbero usato il nome che apprezzavano di più.


I titoli spesso avrebbero avuto qualche rapporto con i metodi di coltivazione, di combattimento, le esperienze di vita, il luogo di nascita, il motivo per cui erano diventati famosi, le antiche rovine che avevano visitato o fattori del genere.


Tuttavia il titolo di Lin Ming aveva un significato diverso. Era la potenza e l'autorità dell'umanità. Il simbolo di un capo non poteva essere scelto con noncuranza.


Questo titolo doveva essere accettato dalla gente comune.


Inoltre sarebbe stato destinato ad essere registrato negli annali storici e ad essere tramandato per l'eternità. Così dovevano trattare la questione con attenzione.


3,6 miliardi di anni fa, al capo dell'umanità era stato conferito il titolo di Empireo Sigillo Divino. Questo titolo aveva una maestosità e un'importanza monumentale. Anche dopo così tanti anni, quando le persone lo menzionavano, l'avrebbero fatto con infinito rispetto.
Per quanto riguardava il vero nome dell'Empireo Sigillo Divino, nessuno lo conosceva. Naturalmente questo era dovuto probabilmente al fatto che 3,6 miliardi di anni fa la maggior parte delle eredità umane erano state distrutte.


All'inizio qualcuno aveva suggerito di chiamare Lin Ming l'Empireo Immortale per indicare che, grazie a lui, l'umanità sarebbe continuata ad esistere in perpetuo.


Tuttavia questa proposta fu rifiutata direttamente da Sogno Divino. Mentre il titolo di "Immortale" poteva essere maestoso, era stato già preso da qualcuno dieci miliardi di anni fa.


Lo stesso valeva per Empireo Asura.


Vennero proposte altre idee. Dai metodi di coltivazione di Lin Ming, Empireo Nove Stelle, Empireo del Fulmine e del Fuoco, Empireo del Dio Blasfemo, tutte queste possibilità furono rifiutate perché descrivevano solo una piccola parte delle sue capacità.


Sogno Divino fece proporre un titolo ad ogni partecipante. Perfino i membri della razza degli dei primordiali contribuirono con "Re Divino Eterno", ma dopo averci riflettuto per un po', Sogno Divino bocciò anche questo titolo.


Quando arrivò il turno di Vasto Universo, visto che non poteva ripetere le stesse idee degli altri, rifletté per un momento e suggerì "Empireo Nuova Alba". Questo lasciò senza parole Sogno Divino. Anche se aveva un bel significato, questo nome non le suonava affatto bene.


"Allora che ne dite se lo chiamassimo... il Sovrano degli Umani."


Disse Sogno Divino dopo che tutti gli altri Empirei avevano finito di parlare.


Tutti i partecipanti rimasero sbalorditi. Questo nome non solo sembrava maestoso, ma aveva anche un significato più profondo.


I saggi avevano il loro Sovrano e gli spirita avevano il loro Imperatore Spirituale.


Allora l'umanità avrebbe dovuto avere il suo Sovrano degli Umani!


Questo titolo indicava anche la posizione di Lin Ming e la sua posizione incontrastata tra la sua razza!


In futuro, quando questa grande calamità sarebbe passata alla storia, Lin Ming sarebbe stato considerato il capo più potente dell'umanità e il suo nome sarebbe stato tramandato per sempre. Quando gli altri avessero menzionato questi libri di storia e avessero parlato di Lin Ming, si sarebbero riferiti a lui come Sovrano degli Umani. Il Sovrano dell'Umanità Lin Ming!


E in futuro, quando il Regno Divino sarebbe tornato nella sua era più prospera, l'umanità non si sarebbe riferita più a Lin Ming come ad un mero membro della generazione più grande o ad un saggio, ma l'avrebbero chiamato sua maestà o sovrano.


Questo titolo ottenne l'approvazione degli Empirei presenti. Era stata la forza di Lin Ming a conquistare questo titolo.


Anche se gli Empirei potevano scegliere i loro titoli, nessuno avrebbe osato definirsi un sovrano perché sarebbe stato come sfidare tutti gli altri Empirei umani.


Ma nessuno rifiutò l'idea di dare questo titolo a Lin Ming!


Quando Lin Ming seppe della loro decisione, pensò che fosse un po' esagerato. Ma considerati molti fattori, un po' di esagerazione era accettabile per aumentare il morale degli eserciti. Così la cerimonia di ascensione iniziò ufficialmente!


Si tenne un banchetto dopo l'altro. Molto del cibo in questi banchetti era composto da ingredienti celesti inestimabili e rari. Mangiarlo sarebbe stato di grande beneficio per la coltivazione.


Questa cerimonia continuò per tre interi giorni.


Il titolo di Sovrano dell'Umanità di Lin Ming si diffuse per il resto del mondo.


L'ultimo giorno, Lin Ming si sedette su un trono da sovrano. Le cantilene dei praticanti di arti marziali riecheggiavano nella vasta volta celeste: "Sovrano dell'Umanità immortale, viva l'umanità!"


Questa cantilena formò una tempesta, facendo ribollire il sangue di ogni guerriero umano.


Vedendo questi coltivatori e il loro entusiasmo, Lin Ming capì che finalmente per l'umanità era arrivato il momento di tornare nel Regno Divino e riscuotere il suo debito di sangue.


Questo era anche il momento di partire per lui.


Per Lin Ming, tutto ciò che stava accadendo, tutta la venerazione e l'adorazione, poteva scomparire da un momento all'altro come foschia.


Senza la forza assoluta, in poco tempo tutto questo si sarebbe trasformato in un'illusione, figuriamoci qualcosa che sarebbe stato tramandato nel corso della storia.


Questo perché, prima ancora che accadesse, l'umanità sarebbe stata ridotta in polvere...


Doveva fare presto!
                                


                                



