---
weight: 20770
title: Capitolo 2077 – Partenza
pubDate: 2025-12-15T08:37:10.495Z
tags:
    - mw
---


<em>Capitolo sponsorizzato, ringraziamo Edoardo!
4 capitoli in coda (4 Edoardo), 0/5
-Schadenfreude</em>


Dopo che la cerimonia dell'ascensione finì, Lin Ming volò da solo nel vuoto spaziale.


Lasciò la Legione di Fame indietro a proteggere la sua famiglia e i suoi amici. Per quanto riguardava i grandi eserciti dell'umanità, si stavano preparando a riconquistare il Regno Divino.


Così Lin Ming attraversò silenziosamente la connessione tra l'universo selvaggio e il Regno Divino, e arrivò da solo nella Strada Asura.


Negli ultimi due mesi, Qin Xingxuan e Mu Qianyu diventarono incinte una dopo l'altra.


E mentre le due donne si stavano preparando a diventare madri, Lin Ming entrò di nuovo in isolamento per percepire i ricordi di Fame. Mentre approfondiva la sua comprensione della lingua abissale, capì lentamente sempre di più. L'origine dell'Abisso Oscuro e degli abissali diventò sempre più chiara.


A Lin Ming venne un'ipotesi terrificante.


Visto che le informazioni contenute nell'anima di Fame erano incredibilmente caotiche, Lin Ming non osò pensare che le sue congetture fossero esatte. Aveva qualche idea, ma per confermarlo sarebbe dovuto andare personalmente nell'Abisso Oscuro!


Non c'erano altri territori degni di nota per Lin Ming.


Aveva già esplorato le profondità della Strada Asura. Per quanto riguardava l'Universo del Sogno Akashico, anche se non lo aveva percorso tutto, Lin Ming era già pienamente consapevole delle leggi della vita e della morte e anche se ci fosse andato, non avrebbe ottenuto risultati sconvolgenti.


Inoltre c'era ancora l'Imperatore Spirituale. Nonostante Sheng Mei avesse detto che sarebbe andato in isolamento per decine di migliaia di anni o ancora più tempo per assorbire la sua Anima Eterna e coltivare le cosiddette leggi dell'immortalità, Lin Ming non poteva essere certo che non avrebbe interrotto la sua sessione di coltivazione.


Così, dopo averci riflettuto su, era giunto alla conclusione che il posto in cui doveva andare era proprio l'Abisso oscuro!


Lin Ming era consapevole che nell'Abisso Oscuro c'erano esistenze ancora più spaventose e forti delle forme di vita intelligenti dei 33 Cieli.


L'Abisso Oscuro conteneva infiniti segreti.


Questi segreti riguardavano la grande calamità dei 33 Cieli di 10 miliardi di anni fa e risalivano ad un'era ancora più antica dell'universo. Lin Ming non sapeva cosa fosse successo prima del maestro della Strada Asura, che la civilizzazione delle arti marziali fosse stata ancora più gloriosa?


Ma, prima di recarsi nell'Abisso Oscuro, Lin Ming sarebbe tornato di nuovo nella Strada Asura. C'erano alcune questioni di cui doveva occuparsi prima e doveva andare in isolamento per un certo periodo di tempo.


L'area in cui Lin Ming scelse di stare non fu la prova finale, ma la Cresta del Cimitero degli Dei.


Oltre 6000 anni fa, quando Lin Ming era arrivato nelle grandi terre desolate con Xiao Moxian, erano stati inseguiti dal principe imperiale Naqi e alla fine avevano anche attirato l'attenzione di Tian Mingzi.


Durante un momento critico, Lin Ming aveva coltivato in coppia con Xiao Moxian e, di conseguenza, avevano ucciso Tian Mingzi. Lin Ming aveva la sensazione che fosse accaduto tutto solo ieri. La sua battaglia contro Tian Mingzi era stata incredibilmente pericolosa; un solo passo falso e sarebbero stati spacciati.


Il battito cardiaco di Lin Ming accelerò quando ripensò ai piani astuti di Tian Mingzi. In passato, era stato grazie alla tomba del Trono Blu Bai Qi che aveva ucciso Tian Mingzi, il principe imperiale Naqi e perfino Hui Sha che era ad un passo dallo stadio di Empireo.


Bai Qi era stato uno dei discepoli del maestro della Strada Asura. Senza dubbio questa persona un tempo era stata una Vera Divinità. Dopo essere stata indebolita per dieci miliardi di anni, le formazioni e i campi di forza nel luogo di sepoltura si erano indeboliti incredibilmente. Altrimenti avrebbe potuto usare le formazioni della tomba per uccidere un Empireo di livello inferiore o intermedio.


In passato, quando Lin Ming era entrato nella tomba, aveva disturbato il riposo eterno di Bai Qi. Poi, per proteggersi, aveva usato le formazioni nell'area letale per uccidere il principe imperiale Naqi, Hui Sha e gli altri.


Per esprimere la sua gratitudine e scusarsi per le sue azioni, Lin Ming aveva giurato che, una volta che ne fosse stato capace, sarebbe rientrato in questa terra e avrebbe riparato la tomba di Bai Qi.


E ora poteva farlo.


Usò la sua conoscenza delle formazioni e delle leggi del Dao Celeste Asura, impiegando sei interi giorni per riparare tutte le formazioni offensive nella tomba di Bai Qi. Ci riversò abbastanza energia e, con l'energia del mondo che ne avrebbe sostenuto il funzionamento, le barriere non avrebbero avuto problemi a funzionare per altri diversi miliardi di anni.


Così si poteva dire che Lin Ming avesse mantenuto la sua promessa.


A parte riprare la tomba, aveva fatto un altro giuramento; aveva promesso all'Empireo Nebbia Divina che avrebbe ucciso l'Empireo Vuoto Divino.


Pensandoci, Lin Ming si rese conto che sarebbe stato troppo difficile.


La forza di Vuoto Divino probabilmente era paragonabile a quella di Tiangang.


Mentre era più potente del Re Divino, se non avesse usato tattiche e l'avesse affrontato direttamente, non sarebbe stato così facile sconfiggerlo.


Inoltre sconfiggere era completamente diverso dall'uccidere. Finché Vuoto Divino fosse scappato, Lin Ming non avrebbe potuto fare nulla per fermarlo.


Anche se Vuoto Divino avesse voluto fare uno scontro all'ultimo sangue con lui, non ci sarebbero stati vantaggi.


Inoltre era impossibile per Lin Ming evitare tutte le formazioni e i sottoposti nel dominio di Vuoto Divino. Nemmeno se fosse diventato un Empireo di livello intermedio non ci sarebbe riuscito.


Così Lin Ming scelse di andare in isolamento. Questo era anche l'obiettivo più importante per cui era entrato nella Cresta del Cimitero degli Dei, perché conteneva una terra di coltivazione misteriosa: la Valle della Morte Tragica.


Qui il tempo e lo spazio erano deformati da qualche strana legge. Il flusso del tempo nella valle era dieci volte più rapido rispetto al mondo esterno.


Dieci giorni nella valle della Morte Tragica equivalevano ad un giorno fuori.


Gli incantesimi temporali non erano strani, ma l'incantesimo della valle della Morte Tragica non deformava le leggi, né influenzavano la coltivazione di un praticante di arti marziali; era incredibilmente raro!


Naturalmente c'era anche un prezzo.


Un ambiente immutabile che non cambiava mai. Un coltivatore non avrebbe ottenuto nuove ispirazioni, né occasioni fortunate. Non avrebbe fatto combattimenti all'ultimo sangue, né la velocità della sua coltivazione sarebbe aumentata troppo. Se un Sacro Lord umano fosse entrato nella valle della Morte Tragica, sarebbe stato semplicemente irrealistico che riuscisse a diventare un Empireo durante la sua permanenza.


In passato quando Lin Ming aveva sviluppato il suo mondo interno e percepito il Samsara della vita e della morte, anche se non aveva avuto abbastanza tempo, non sarebbe comunque entrato nella valle della Morte Tragica.


Primo, ciò che doveva percepire e comprendere non esisteva nella valle.


Secondo, e aspetto più importante, non c'era molta energia primaria in quel territorio, anzi, si poteva dire che fosse estremamente rada. Questo perché la valle della Morte Tragica era isolata completamente dall'esterno e l'energia del mondo circolava solo in questo spazio. L'energia dispersa all'interno proveniva dalle forme di vita morte nella valle e dai loro oggetti magici.


Un'energia del genere era certamente limitata. Inoltre, quando Lin Ming era stato un Re del Mondo in procinto di diventare un Empireo, aveva bisogno di assorbire un'enorme quantità di energia.


Così la valle della Morte Tragica non era un posto ideale per la coltivazione.


Ma al momento le sue circostanze erano completamente diverse!


Lin Ming aveva compreso le leggi nelle Sacre Scritture e le aveva anche fuse gradualmente con il Dao Celeste Asura. Il potere del divino e dei demoni aveva anche formato un sistema e il suo mondo interno aveva assorbito abbastanza potere del mondo. La comprensione di Lin Ming aveva raggiunto un nuovo livello e ciò che gli mancava ora era coltivare.


Inoltre, dopo che era diventato un Empireo, visto che aveva dovuto resistere alla tribolazione dei 33 Cieli, aveva assorbito un'enorme quantità di frammenti delle leggi del Dao Celeste, molti dei quali provenivano dagli Re Divini delle antiche leggi.


Quando Lin Ming aveva distrutto quei fantasmi, una piccola parte della loro aura, comprensioni e anche leggi erano stati inevitabilmente ereditato da lui.


Tutto questo poteva essere digerito nella valle della Morte Tragica.


Così a Lin Ming non mancavano leggi da percepire.


Per quanto riguardava l'energia del mondo, non era sbagliato dire che la valle della Morte Tragica fosse spoglia, ma Lin Ming non aveva intenzione di assorbirne.


Invece aveva portato la personificazione di Fame con sé.


Questa era un'enorme miniera di energia che conteneva una grandissima quantità di vitalità del sangue e potere demoniaco.


Non era importante una carenza di energia del mondo; Lin Ming doveva solo assorbire la personificazione di Fame.


Così entrò nella valle della Morte Tragica. per lui questa assoluta trappola mortale per qualunque praticante di arti marziali ordinario in realtà aveva un'atmosfera calma e tranquilla come un giardino.


Dopo così tanti anni, Lin Ming sarebbe tornato nella valle della Morte Tragica. Non era cambiato nulla. Innumerevoli ossa erano disperse nel terreno e c'era anche la grandissima formazione della tomba delle Bestie Divine che doveva essere opera del Maestro della Strada Asura.


La valle della Morte Tragica era nera come la pece e conteneva una pace terrificante. Quando molti maestri impareggiabili erano arrivati qui, non avevano avuto nessuna speranza di fuggire ed erano impazziti lentamente.


Tuttavia, in un ambiente del genere, la mente di Lin Ming era placida come un lago.


Anche in questa oscurità e silenzio mortale, tutto ciò che sentiva era pace e quiete.
                                


                                



