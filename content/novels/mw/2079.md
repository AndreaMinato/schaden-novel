---
weight: 2079
title: Capitolo 2079 – Empireo di livello Intermedio, Evoluzione delle Leggi
pubDate: 2025-12-15T08:37:10.495Z
tags:
    - mw
---


<em>Capitolo regolare,
4 capitoli in coda (4 Edoardo), 0/5
-Schadenfreude</em>


Le grandi terre desolate della Strada Asura avrebbero sempre messo in soggezione gli altri. In particolare le profondità di quest'area, era una zona che perfino gli Empirei non osavano esplorare perché avrebbero rischiato perfino loro di perire lì.


E la valle della Morte Tragica era una delle terre più spaventose, perfino Vere Divinità non sarebbero state disposte ad avvicinarsi.


Era una terra piena di strati di strane formazioni offensive, avvolte da un velo spazio temporale. Se un praticante di arti marziali fosse entrato in questa terra, sarebbe scomparso per sempre.


In questi ultimi anni, solo alcuni guerrieri di basso livello avrebbero formato gruppi per esplorare la zona di centomila chilometri attorno alla Cresta del Cimitero degli Dei, per fare esperienza e possibilmente ottenere qualche tesoro.


C'erano pericoli indescrivibili e un solo errore avrebbe potuto divorare una persona senza nemmeno lasciarne le ossa. Ma queste persone non avevano altra scelta, dopotutto dovevano sopravvivere e crescere. Nella Strada Asura erano comuni i massacri. Se un coltivatore non fosse stato abbastanza potente, probabilmente sarebbe stato derubato e ucciso. E se i Sect non fossero stati abbastanza potenti, forse sarebbero stati conquistati nell'arco di una notte o forse eliminati completamente dal mondo.


Nonostante la Cresta del Cimitero degli Dei fosse pericolosa, era ricca di pietre. E per via del suo ambiente speciale, spesso sarebbero nati tesori inestimabili in questo posto.


Quel giorno, ci furono dei lampi brillanti in una certa zona della cresta. Otto praticanti di arti marziali guidati da un uomo di mezz'età stavano affrontando una folla di fantasmi.


Questi spettri erano creature malvagie formate naturalmente nella Cresta del Cimitero degli Dei.


La Cresta del Cimitero degli Dei era un enorme campo di forza sigillato. Nell'arco di miliardi di anni, moltissimi geni, guerrieri, mortali, bestie feroci... ogni sorta di forma di vita sarebbe morta qui, lasciando la sua vitalità del sangue, energia, campi del dao, leggi delle arti marziali e così via. Queste essenze avrebbero permeato lo spazio sigillato, fermentando e trasformandosi in ogni tipo di creature malvagie.


In realtà, figuriamoci i grandi esperti morti qui, perfino degli insetti velenosi sigillati in un vaso si sarebbero divorati finché non fossero evoluti in un super insetto.


Ora queste persone stavano combattendo contro le creature malvagie nate nella Cresta del Cimitero degli Dei. Gli spettri erano bizzarri e avevano strani metodi d'attacco. Erano invisibili e intangibili, solo una massa di energia o un campo di forza che si muoveva. Tuttavia, una volta che avessero attraversato i corpi dei nemici, avrebbero risucchiato all'istante un'enorme quantità di vitalità del sangue o si sarebbero anche impossessati delle loro vittime
 Nel peggiore dei casi, avrebbero risucchiato così tanta essenza fino a ridurre una persona in un cadavere rinsecchito mentre tutti gli altri lo guardavano inorriditi.


"Maestro, non possiamo resistere ancora a lungo!" Gridò un giovane mentre respingeva una creatura malvagia.


"Dobbiamo scappare, se continueremo a combattere, moriremo tutti qui!" Rispose un uomo di mezz'età.


Tuttavia un altro uomo di mezz'età sorrise con amarezza. Menò un fendente per respingere tre creature malvagie, cogliendo il breve momento di tregua per passare una trasmissione del suono: "Non possiamo fuggire, anche se riuscissimo a seminarli, potremo solo scappare in avanti e a centinaia di chilometri di distanza da noi c'è la valle della Morte Tragica.
Se ci entrassimo e forse anche solo se ne vedessimo l'entrata, ci perderemmo per sempre senza avere nessuna possibilità di tornare. Quella terra è una trappola mortale assoluta dove perfino gli Empirei periranno. Tanto vale che puntiamo il tutto per tutto adesso con la speranza di poter sopravvivere a questi spettri."


Gli altri rabbrividirono sentendo questo messaggio. Sperare di poter sopravvivere agli spettri... era troppo irrealistico.


"Ahh!"


Una giovane gridò miserabilmente; chiaramente era stata ferita.


Molti di loro avevano consumato una grande quantità di vitalità del sangue mentre combattevano contro queste creature malvagie. Di questo passo sarebbero riusciti a resistere al massimo per un altro quarto d'ora. Poi sarebbero tutti morti qui.


Lottavano per mantenere una formazione, il loro cerchio di combattimento si stava rimpicciolendo costantemente per minimizzare le perdite nel loro gruppo. Il prezzo di questa mossa però era venire circondati dagli spettri e le possibilità che sfuggissero a questo accerchiamento diminuirono sempre di più.


Potevano solo rischiare la vita quest'ultima volta!


Mentre tutti stavano esaurendo le forze e si stavano disperando, nessuno notò che a cento chilometri dietro di loro stava iniziando a brillare luce nera.


Questo bagliore stava diventando sempre più forte e grande. Dopo diversi respiri di tempo, un raggio nero sfrecciò nel cielo!


Il cielo si incupì e le nuvole furono spazzate via.


Il gruppo degli sfidanti rimase scioccato. Un momento dopo scoprirono qualcosa di strano.


Quando si guardarono attorno, si accorsero che ad un certo punto le creature malvagie attorno a loro avevano iniziato a ritirarsi di loro spontanea iniziativa.


Non solo, iniziarono a strisciare per terra, guardando la luce divina nera come la pece con orrore e timore reverenziale.


Solo adesso il gruppo degli sfidanti videro che aspetto avevano queste creature. Sembravano piccoli lupi alati. A causa della loro rapidità incredibile e dei loro lineamenti vaghi e confusi coperti dalla foschia nera, nessuno era riuscito a vedere cosa fossero.


Ma ora... li vedevano strisciare a terra, tremando sul posto perfino...


"Cosa sta succedendo...?"


"Quella luce nera..."


Le pupille di un uomo di mezz'età si rimpicciolirono. Era chiaro che queste creature malvagie non temessero loro, ma il pilastro di luce a centinaia di chilometri di distanza.


Non sembrava troppo grande, pareva una colonna nera di acciaio divino che svettava nel cielo, così condensata da formare un pilastro.


Continuò a brillare per diversi respiri di tempo per poi scomparire.


Le creature malvagie rimasero prostrate a terra, non osavano alzarsi.


Non solo, apparirono sempre più mostri malvagi. Scavarono dal terreno o scesero dal cielo. Erano di ogni forma e dimensione, e tutti strisciavano a terra. Sembrava che stessero venerando un re della loro specie.


I guerrieri si raggelarono. Nessuno di loro era contento di questo momento di tregua. Avevano il presentimento che una creatura ancora più terrificante stesse per apparire!


In tal caso, allora il loro fato sarebbe stato ancora più miserabile.


"Quel... quel luogo da dove proviene la luce divina, non è la valle della Morte Tragica?" Un uomo di mezz'età deglutì. Aveva localizzato da dove proveniva il bagliore.


"La valle della Morte Tragica?"


Tutti rimasero sbalorditi. La valle della morte Tragica era una zona proibita letale nella Strada Asura. Tutte le persone che non avevano creduto alle storie e si erano avventurate lì erano morte. Era un posto incredibilmente misterioso, ma nessuno nel gruppo aveva sentito parlare di raggi di luce nella valle della morte, né di fenomeni simili.


La valle della Morte Tragica era come una tomba che non mutava mai che esisteva fin dai tempi antichi. Per miliardi di anni aveva divorato innumerevoli vite, ma non era mai cambiata.


"Maestro, cosa..."


Mormorò una giovane pallida di paura. Non sapeva se avrebbero dovuto usare questa occasione per scappare o aspettare qui invece.


Sempre più creature malvagie apparirono di fronte a loro. Molti di questi mostri erano esistenze che li lasciarono inorriditi. Ma dietro di loro c'era la valle della Morte Tragica che emetteva luce nera. Erano colti da un dilemma!


In quel momento, sembrò che fosse andato qualcosa di traverso alla giovane che aveva parlato. Strabuzzò gli occhi e guardò in lontananza con enorme incredulità.


Lontano, la nebbia si separò rivelando lentamente un uomo.


Indossava un semplice abito nero. Il suo sguardo era misterioso e le sue sopracciglia erano taglienti come spade. Emanava un'aura inspiegabile.


Camminava per la foschia, avanzando un passo alla volta. Per lui, questa terra pericolosa come la Cresta del Cimitero degli Dei non sembrava diversa da un giardino e lui stesse facendo una passeggiata tranquilla per il cortile.


Ma l'uomo di mezz'età notò che dopo la sua comparsa le creature malvagie si spaventarono ancora di più. Rimasero tutte immobili, colti da un timore reverenziale incredibile.


"Al gruppo lì, che anno è nelle grandi terre desolate?"


Chiese da lontano l'uomo di mezz'età vestito di nero. Quest'uomo era Lin Ming che era andato in isolamento per chissà quanto tempo. Visto che era rimasto nella valle della Morte Tragica, non sapeva quanti anni fossero passati.


Si era immerso in uno stato di trance completo. Inconsciamente, le sue leggi Asura erano cambiate.


Le leggi Asura erano le più elevate nell'universo, comprendendo tutti e 33 i Dao Celesti.


Per quanto riguardava Lin Ming, quando era diventato un Empireo, aveva sperimentato la tribolazione dei 33 Cieli e il suo fisico ne era stato battezzato. Aveva assorbito innumerevoli frammenti di leggi del Grande Dao e perfino le comprensioni e le ispirazioni di antichi Re Divini.


Queste leggi avevano riempito lentamente le leggi Asura.


Se le leggi Asura potevano essere paragonate ad un puzzle, allora questo puzzle era composto da tre parti in un totale di 33 immagini.


In passato il maestro della Strada Asura aveva coltivato 33 vite e percepito 33 leggi del Dao Celeste. Una vita un Empireo, una vita una Divinità; così aveva portato alla perfezione le leggi Asura.


Lin Ming non aveva tempo di fare ciò che aveva fatto il maestro della Strada Asura, ma solo assorbire la tribolazione celeste delle leggi era già sbalorditivo.


Dopo anni di meditazione, Lin Ming aveva ricomposto questo puzzle di 33 immagini, rendendo il Dao Celeste Asura ancora più perfetto.


La luce nera non era stata emessa dal suo avanzamento negli stadi intermedi, era un fenomeno dovuto ai progressi nel suo Dao Celeste Asura.


In effetti, Lin Ming immaginava di essere diventato un Empireo di livello intermedio mille o duemila anni fa. Allora si era davvero manifestato un Fenomeno, ma era rimasto dentro la valle della Morte Tragica e non aveva potuto oltrepassare l'incantesimo spazio temporale.


L'incantesimo della valle della Morte Tragica era stato creato personalmente dal maestro della Strada Asura. Solo fenomeni evoluti dalle leggi Asura avrebbero potuto attraversare lo spazio sigillato e manifestarsi fuori.


E ora il motivo per cui queste creature malvagie lo stavano venerando era probabilmente per via delle sue leggi Asura evolute.


Questi mostri erano stati tutti prodotti dalla Strada Asura. Si erano evoluti ed erano nati qui, e naturalmente si conformavano al Dao Celeste Asura.


Non sarebbe stato esagerato dire che il maestro della Strada Asura fosse il loro creatore. E ora Lin Ming aveva la sua aura e controllava anche il potere delle leggi Asura.


Non sarebbe stato troppo strano dire che Lin Ming fosse il nuovo sovrano della Strada Asura!


Questo era il motivo per cui tutte queste creature erano intimorite, erano uscite dalla terra o discese dal cielo per venerare Lin Ming. Altrimenti, anche se fosse arrivata una Vera Divinità di livello superiore, anche se l'avrebbero temuta, sicuramente non sarebbero uscite allo scoperto per venerarla.


"È... l'anno 1768 del calendario delle grandi terre desolate..."


Disse deglutendo uno dei due uomini di mezz'età. Per abitudine, disse solo le ultime quattro cifre del calendario.
                                


                                



