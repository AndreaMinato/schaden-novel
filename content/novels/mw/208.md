---
weight: 208
title: Capitolo 208 - Tornando con le Ricchezze
pubDate: 2025-10-16T07:28:18.456Z
tags:
    - mw
---


<em>Da editare
-Schadenfreude</em>


In quel momento Lin Ming si calmò. Poteva sentire il calore ardente e il dolore scomparire, perfino la tempesta di fuoco sembrò fermarsi. Poteva chiaramente percepire ogni sensazione, perfino i ruggiti pieni di dolore delle Lucertole Fulmine Blu.


Calma... calma...


Il respiro del ragazzo rallentò. I suoi occhi si chiusero ed entrò nell'intento marziale etereo, la sua anima si tranquillizzò.


Nello stesso tempo la vera essenza nel suo corpo cominciò a circolare velocemente. Il Seme del Dio Blasfemo cominciò a battere con lo stesso ritmo del suo cuore.


"Essenza di Fuoco!"


Lin Ming spalancò gli occhi. Senza alcuna riserva riversò tutta la sua vera essenza nella fiamma eterna.
Contando sull'Anima del Tuono, Lin Ming poteva sopportare perfino gli attacchi delle Lucertole Fulmine Blu.


Allora, utilizzando un concetto simile, poteva utilizzare l'Essenza di Fuoco per resistere all'inferno di questa tempesta di fuoco.


L'Essenza di Fuoco delle dimensioni di un seme di sesamo divenne l'ultima speranza di Lin Ming!


"Ahh!"


Il potere del fuoco eruttò!


Nel frattempo la tempesta di fuco travolse il corpo di Lin Ming come un'onda impetuosa. Le due energie si scontrarono dentro di lui!


Questo era il potere della fiamma rilasciata da un maestro Xiantian agli ultimi stadi! Erano le fiamme di un vero Uccello Vermiglio!


Lin Ming era solo un maestro di arti marziali al picco della Forgia delle Ossa. Anche con l'Essenza di Fuoco avrebbe avuto difficoltà a sopportare un attacco del genere!


Il potere del Seme del Dio Blasfemo fu soppresso istantaneamente dalle collisioni. Vedendo che la tempesta avrebbe bruciato i suoi meridiani, in quel momento cruciale, Lin Ming ruggì ferocemente; i suoi occhi rivelarono un color ambra di un Drago del Fiume!


<em>ROARRRRR!</em>


Un ruggito risonante uscì dal corpo di Lin Ming. Questo rumore non aveva niente a che fare con la gola di Lin Ming, era stato emanato dal suo corpo!


In quel momento, dietro il ragazzo apparì dal nulla l'ombra di un Drago Azzurro. Esplose un'aura maestosa piena di vigore!


<em>Fuuu!</em>


La vera essenza di Lin Ming si manifestò in una luce azzurra che sfrecciò come 10.000 spade verso la tempesta che si stava avvicinando!


Questa vera essenza di colore azzurro aveva una traccia di immortalità eterna. Nonostante la sua aura fosse meno potente della tempesta di fuoco e fosse travolta dalle fiamme, non si estinse. Sbaragliò completamente il fuoco nel corpo di Lin Ming!


Durante questo pericolo mortale, il sangue della scaglia inversa del Vero Drago Azzurro fuso nel cuore di Lin Ming si era finalmente risvegliato!


In quel momento il Drago del Fiume Fulmineo stava attaccando la donna in rosso con i suoi artigli.
All'improvviso udì lo sconcertante ruggito di un drago e il suo vasto corpo tremò. Fu come se una paura fosse nata dal profondo della sua anima, inondando il suo essere!


Vero Drago?!


No... Impossibile! Come poteva il continente Tianyan contenere un Vero Drago?!?!


Il Drago del Fiume Fulmineo non ebbe nemmeno il tempo di girarsi; la spada rosso sangue della donna l'aveva già trafitto.


In una battaglia tra maestri, distrarsi era un errore fatale!


"Muori!"


Il Drago del Fiume Fulmineo aprì la sua bocca e sputò una sfera di fulmine nera. Allo stesso tempo la spada della donna aveva trapassato il corpo della creatura!


............


La tempesta di fuoco fece vorticare Lin Ming e le 7 o 8 Lucertole Fulmine, facendoli cadere sul minerale magnetico 1000 piedi lontano dalla caverna del Drago del Fiume Fulmineo. In quel momento Lin Ming era nudo come mamma l'aveva fatto e molte parti della sua pelle erano carbonizzate.
I suoi capelli erano bruciati; sembrava essere in uno stato miserabile.


Tuttavia grazie al potere dominante dell'Essenza di Fuoco e alla forza del sangue della scaglia inversa Lin Ming era riuscito a proteggere i suoi meridiani. Nonostante fosse stato ferito, non avrebbe lasciato qualche ferita nascosta che avrebbe influenzato negativamente la sua coltivazione in futuro. Finché avesse preso tempo per recuperare sarebbe riuscito a riprendersi completamente.


Le Lucertole Fulmine invece erano in condizioni pietose. Se non fossero state ferite, sarebbero riuscite a sopravvivere a stento, ma queste creature erano state coinvolte in una battaglia. Ora erano state catturate dalla tempesta e i loro corpi erano interamente bruciati, erano mezze morte.


Mentre atterrava, Lin Ming si sollevò subito e iniziò subito a correre!


Il solo pensiero nella sua mente era di andare via più veloce che poteva dalla Montagna Thundercrash e scappare molto molto molto lontano!


Quando il ragazzo era caduto, le Lucertole Fulmine a terra non avevano avuto il tempo di rispondere. Nel momento in cui reagirono, Lin Ming era già scappato a 1000 piedi di distanza.


Una Lucertola Fulmine di un colore blu profondo ringhiò e inseguì Lin Ming con l'intenzione di ucciderlo. Si ricordava vagamente che questo umano era uscito dalla caverna dell'Antenato. Questo umano era entrato nella caverna dell'Antenato?


Pensando a questo, la Lucertola Fulmine Blu si infuriò. Nemmeno le Lucertole Fulmine Viola avevano il diritto di entrare nella caverna dell'Antenato! Un mero umano aveva osato profanare la loro Terra Sacra?!


La Lucertola Fulmine Blu ruggì e molte altre creature iniziarono a precipitarsi verso Lin Ming. Si erano tutte radunate insieme per inseguirlo ed eviscerarlo! Queste erano bestie che possedevano il sague di un Drago del Fiume; i loro corpi erano estremamente potenti.
Anche il contraccolpo esplosivo di una battaglia tra maestri xiantian non le aveva uccise.


Lin Ming attivò la sua tecnica di movimento più che poteva. Voleva tanto che gli spuntassero le ali e che potesse volare. Anche se aveva una tecnica di movimenti incredibile, la sua velocità era ancora inferiore a quella delle Lucertole Fulmine Blu!


Era al picco della Forgia delle Ossa e loro erano al picco dell'Houtian; c'erano due stadi di differenza nella loro coltivazione. Questo era uno svantaggio che nemmeno una tecnica di movimento di massimo livello non poteva compensare.


Fortunatamente la Lucertola Fulmine Viola era troppo forte e non era stata risucchiata nel tornado fiammeggiante, altrimenti Lin Ming sarebbe già stato ucciso!


Le sette o otto Lucertole Fulmine avanzarono. Specialmente quella di color blu acceso; il suo potere equivaleva a quello di un maestro ad un passo dallo Xiantian. Era veloce come un fulmine, la sua agilità era incompatibile con le sue dimensioni.


<em>Boom boom boom!</em>


La Lucertola Fulmine Blu scuro infranse la pietra magnetica sotto le sue zampe mentre correva in avanti. Il suo corpo era circondato da scariche elettriche blu; la sua rapidità era quasi una volta e mezzo più veloce di quella di Lin Ming!


Nonostante il pericolo imminente, in quel momento Lin Ming era tranquillo. Ricordava che c'era un precipizio non troppo lontano.


Se fosse volato nel cielo, probabilmente avrebbe attirato l'attenzione del Drago del Fiume Fulmineo.
Quindi saltare dal precipizio era la scelta migliore!


<em>Kacha!</em>


La Lucertola Fulmine Blu scuro che la stava inseguendo aprì le fauci e sputò una sfera. Allo stesso tempo Lin Ming vide che il precipizio era solo a poche decine di piedi di distanza!


Balzò nell'aria, il suo corpo disegnò un arco nel cielo. Era come una freccia scoccata verso il precipizio!


<em>Bang!</em>


La sfera blu colpì Lin Ming, ma la forza dell'attacco accelerò la velocità con cui cadeva.


Il ragazzo sopportò la sensazione di intorpidimento sempre più forte mentre evocò di nuovo la sua vera essenza. Con l'aiuto del concetto di vento, raggiunse la massima velocità!


Il precipizio era alto 10.000 piedi; Lin Ming non riusciva nemmeno a vederne il fondo. Era come un uccello che volava giù!


<em>Roar!</em>


<em>Roar!</em>


Quando le sette o otto Lucertole Fulmine Blu videro il precipizio, si fermarono di colpo. Rimasero sul ciglio del dirupo, le fauci piene di furia mentre ruggivano verso il fondo del precipizio. Le Lucertole Fulmine non potevano volare. Figuriamoci una Lucertola Fulmine Blu al picco dell'Houtian, nemmeno una Viola poteva farlo. Ne sarebbero state capaci solo se avessero risvegliato il vero potenziale della loro stirpe, diventando una personificazione di un Drago del Fiume Fulmineo.


Diverse Lucertole Fulmine furono riluttanti ad arrendersi e continuavano a sparare delle sfere blu giù per il dirupo. Tuttavia ora Lin Ming si era già trasformato in un puntino lontano. A parte gli attacchi delle due Lucertole Fulmine Blu scuro, tutto il resto mancò il bersaglio.


Il fulmine era troppo rapido. Visto che era già ferito, Lin Ming non riuscì a schivare le due sfere.


<em>Bang!</em>


Un sensazione di intorpidimento lo avvolse. Anche se aveva l'Anima del Tuono, Lin Ming era stato colpito così tante volte che sputò sangue.


Il fruscio dell'aria soffiava vicino alle sue orecchie. In pochi secondi Lin Ming era già arrivato a 1000 piedi dal fondo.


Il ragazzo strinse i denti e ignorò le sue ferite. Il ragazzo fece circolare la sua vera essenza e spalancò le braccia. Una forza invisibile si generò sotto il suo corpo facendo diminuire la velocità con cui scendeva.


Dopo qualche momento Lin Ming si fermò. Prese un set pulito di vestiti dall'anello spaziale e li indossò velocemente. Con un cenno atterrò su una roccia, scivolando verso il fondo del dirupo.


Poi Lin Ming si appoggiò ad un grosso albero, ansimava.
Nonostante non avesse partecipato a combattimenti intensi, solo resistere alla tempesta di fuoco aveva consumato la maggior parte delle sue riserve di vera essenza.


Mentre ricordava la vera essenza di colore azzurro che conteneva una traccia di respiro immortale, Lin Ming sussultò. Era il potere che proveniva dal sangue della scaglia inversa?


Guardò verso l'alto. Il precipizio era alto 8000 piedi, se una Lucertola Fulmine si fosse azzardata a saltare giù sarebbe stata già ridotta in poltiglia.


Non sapendo com'era finita la battaglia tra il Drago del Fiume Fulmineo e la donna in rosso, Lin Ming non osò fermarsi a guarire le sue ferite. Cercò di calmare il suo sangue che ribolliva e si girò per scappare giù per la montagna. Voleva andarsene immediatamente dalla Montagna Thundercrash. Se avesse corso 180 chilometri e cambiato direzione un po' di volte per poi nascondersi tra l'erba alta, non credeva che il Drago del Fiume Fulmineo sarebbe riuscito comunque a trovarlo.


Lin Ming si entusiasmò pensando al raccolto che aveva nell'anello spaziale.


Questi erano tesori di attributo fulmine che il drago aveva conservato per 10.000 anni!


E lui li aveva raccolti come pesche. Se il Drago del Fiume Fulmineo l'avesse scoperto, temeva che l'avrebbe divorato vivo solo per sfogare la sua rabbia.


Con l'aiuto del concetto di vento, Lin Ming riuscì a scendere velocemente dalla montagna. Visto che era già lontano dal Drago del Fiume Fulmineo, non doveva essere discreto. Usò la sua tecnica di movimento e balzò per diverse centinaia di piedi di distanza nell'aria; questa abilità era simile al volo. Dopo che attraversò la regione nevosa, arrivò nelle pendici della montagna. Per Lin Ming non c'era alcuna minaccia qui.


Ma in quel momento sentì un dolore acuto.


"Cavolo, le mie ferite si stanno riacutizzando."


Lin Ming si accigliò. Gli attacchi delle Lucertole Fulmine non erano così potenti, ma le fiamme dell'Uccello Vermiglio continuavano a crescere. Nonostante fossero state soppresse dalla vera essenza azzurra, ora erano risorte all'improvviso come un incendio boschivo sotto una brezza di primavera.


Se avesse avuto l'aiuto dell'Essenza di Fuoco, Lin Ming non ne sarebbe stato troppo allarmato. Ma le fiamme nel suo corpo avevano già lasciato l'Essenza di Fuoco. Questa vitalità così intensa lo faceva preoccupare.


Nelle attuali condizioni di Lin Ming, figuriamoci evocare quella vera essenza azzurra, non sapeva nemmeno quanta vera essenza potesse utilizzare.


"Non posso sopprimerla di nuovo. Altrimenti potrei danneggiare i miei meridiani. Con le mie ferite sarà davvero difficile guarire. Lascerà delle lesioni nascoste che diventeranno un barriera quando proverò ad avanzare allo stadio Circolazione.


Lin Ming tirò fuori una pillola dal suo anello spaziale e la ingoiò. Decise di andarsene dalla Montagna Thundercrash per poi trovare un posto nascosto dove occuparsi delle sue ferite. Dopodiché avrebbe divorato il potere del fulmine dai rari tesori e materiali che aveva ottenuto.


Dopo aver consumato questi tesori, quanto sarebbe diventata forte l'Anima del Tuono dentro di lui?
                                


                                



