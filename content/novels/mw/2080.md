---
weight: 2080
title: Capitolo 2080 - Obiettivo- Abisso Oscuro
pubDate: 2025-12-15T08:37:10.495Z
tags:
    - mw
---


<em>Capitolo sponsorizzato, ringraziamo Edoardo!
3 capitoli in coda (3 Edoardo), 0/5
-Schadenfreude</em>


Naturalmente c'erano calendari nella Strada Asura, ma non partivano dal giorno in cui era stato creato questo piano.


In effetti era quasi impossibile usare un calendario che arrivava a cifre sconvolgenti come miliardi di anni.


Aree diverse della Strada Asura avevano calendari differenti. Inoltre, nella storia, quando una grande organizzazione unificava un enorme territorio in questo piano, spesso avrebbe creato il suo calendario e ne avrebbe definito l'inizio con il giorno della sua fondazione.


Ad esempio il Regno di Vuoto Divino e quello dell'Unione Celeste usavano entrambi calendari diversi.


Per quanto riguardava le grandi terre desolate, usava il suo calendario che esisteva da diversi milioni di anni.


Quando l'uomo di mezz'età disse il numero 1768, Lin Ming rifletté per un momento e chiese: "Intendi l'anno 121.760?"


Lin Ming aveva aggiunto altre due cifre, facendo sussultare l'uomo di mezz'età.


L'uomo di mezz'età immaginò immediatamente che questo giovane di fronte a lui non avesse avuto contatti con il mondo esterno per molto tempo, almeno diversi millenni, così aveva chiesto di confermare l'anno per lui.


Chi era questa persona? Perché così tante creature malvagie sarebbero state intimorite e sottomesse di fronte a lui?


Nemmeno un Empireo sarebbe stato capace di spaventarle così tanto, no?


Avevano incontrato un mostro di centinaia di milioni di anni che era rimasto in isolamento per tutto questo tempo?


Pensandoci, tutti sentirono un brivido freddo per la schiena. In particolare il raggio nero di prima era emerso chiaramente dalla valle della Morte Tragica. Che... quest'uomo provenisse dalla valle della Morte Tragica?


Rendendosi conto di questa possibilità, il gruppo rimase senza parole.


L'uomo di mezz'età riuscì ancora a mantenere la calma. Rispose rispettosamente: "Sì Senior."


Aveva usato l'onorifico per rivolgersi a Lin Ming e in effetti non era sbagliato, solo che aveva sovrastimato l'età di Lin Ming.


<em>'Anno 121.768. In tal caso allora... questo periodo di isolamento è durato per più di 5000 anni. Pensavo di essere diventato un Empireo uno o duemila anni fa, ma forse è passato più tempo. È solo perché ho fuso le leggi del Dao dei 33 Cieli, il tempo è trascorso troppo velocemente e nel mio stato di trance non sono riuscito a capire chiaramente quanto tempo ho passato lì.'</em>


5000 anni circa nella valle della Morte Tragica corrispondevano a cinque secoli nel mondo esterno.


Secondo le informazioni fornite dal Sacro Figlio di Zaohua, oltre 500 anni non dovevano essere sufficienti per permettere al Sovrano dei Saggi di finire il suo isolamento. Ma il momento fatidico si stava avvicinando rapidamente.


In realtà, anche se il Sovrano dei Saggi avesse lasciato il suo isolamento, Lin Ming non avrebbe avuto paura. Aveva Sogno Divino ad aiutarlo. Anche se non avessero potuto sconfiggere il Sovrano dei Saggi, non sarebbe stato un problema per lei proteggerli e nasconderli da qualche parte.


Al momento il Regno Divino era aperto e connesso agli altri universi. Con l'universo selvaggio e il suo territorio complesso, insieme ad un terzo universo, l'umanità ora aveva tre universi disponibili. Come un coniglio astuto con più di tre rifugi, avevano più di un piano di riserva.


Così, non sarebbe stato facile per il Sovrano dei Saggi scovare e uccidere i membri d'élite umani. Ma Lin Ming doveva affrettarsi. Non voleva lasciare al caso il suo destino.


"Grazie."


Lin Ming sorrise. Attraversò la folla di coltivatori e si diresse verso l'uscita della Cresta del Cimitero degli Dei.


Sembrava camminare con lentezza, come se stesse passeggiando con noncuranza tra la foschia. Ma in un batter d'occhio era svanito.


Le creature malvagie della Cresta del Cimitero degli Dei si stavano ancora prostrando.


Vedendo i mostri immobili attorno, la squadra di sfidanti sudarono copiosamente. Dissero nervosamente: "Sbrighiamoci e andiamocene!"


Volevano cogliere l'occasione per uscire velocemente dalla Cresta del Cimitero degli Dei. Ma anche se erano spaventati e apprensivi, non furono attaccati mentre se ne andavano.


Solo quando la loro squadra emerse dal territorio capì che ciò che era accaduto nella valle della Morte Tragica aveva avuto effetti molti più vasti.


Voci riguardo a questo fenomeno incredibile nella Cresta del Cimitero degli Dei iniziarono a diffondersi velocemente e in versioni esagerate in diversi modi.


Tuttavia, visto che c'erano troppe ipotesi e troppe versioni di questo evento, anche se alcune storie erano vicine alla verità, nessuno ci credette. Dopotutto erano troppo assurde e, dato che era stata solo una minoranza ad assistere personalmente alla vicenda, non avevano molto potere persuasivo.


Lentamente ciò che era accaduto nella valle della Morte Tragica divenne una pura leggenda...


.....


Mare Asura, prova finale.


Lin Ming era in un vasto spazio stellato. Due vecchi erano di fronte a lui, i guardiani della prova finale e anche servi del maestro della Strada Asura da generazioni: Chiaro ed Inchiostro.


"Vuoi andare nell'Abisso Oscuro?"


Chiaro rimase sbigottito sentendo questa decisione. L'Abisso Oscuro era semplicemente troppo pericoloso.


"Senior, ho deciso che devo andare nell'Abisso Oscuro e l'ho fatto dopo un lungo periodo di riflessione. Dato che oso andarci, naturalmente ho dei metodi per proteggermi e nessuno dovrebbe riconoscermi. Il motivo per cui sono venuto qui in realtà era per confermare una cosa, un segreto che riguarda l'Abisso Oscuro e gli abissali..."


I due vecchi si ammutolirono.


Lin Ming continuò: "All'inizio pensavo che l'Abisso Oscuro e il regno delle Rovine Primordiali potessero essere le entrate in mondi completamente diversi e che i 33 Cieli non fossero il solo universo. Ma dopo ho ottenuto un po' di informazioni. Sembra che l'Abisso Oscuro risalga ad un'era ancora più remota. Che quel posto esistesse cento miliardi di anni fa o ancora prima? Mi chiedo se abbia capito bene."


Le espressioni dei due vecchi cambiarono. Si scambiarono un'occhiata, poi Chiaro disse: "Sappiamo solo alcune ipotesi riguardo all'Abisso oscuro e sono descrizioni che il nostro signore ha lasciato nelle sue lettere in passato. In effetti l'Abisso Oscuro forse è esistito già cento miliardi di anni..."


"Mm... allora è così. E la grande calamità dell'universo di dieci miliardi di anni fa è stata il conflitto delle antiche razze contro gli abissali?"


Chiese Lin Ming. Aveva confermato molte parti di questa ipotesi e non era troppo difficile intuirlo. Inoltre i ricordi di Fame lo dimostravano.


"Esatto. Durante la grande guerra di 10 miliardi di anni fa, innumerevoli Re Divini sono periti e moltissime razze sono state annientate. Alcuni universi sono stati ridotti in macerie e sono diventati lande selvagge. In confronto alla grande calamità di 10 miliardi di anni fa, la guerra tra l'umanità e i saggi non è niente."


"Capisco... allora sembra che 100 miliardi di anni fa è scoppiata una calamità ancora più grande. In confronto perfino la grande guerra di 10 miliardi di anni fa tra gli abissali e le forme di vita intelligenti sembri una questione minore." Disse all'improvviso Lin Ming dopo un periodo di contemplazione. Era qualcosa che aveva estrapolato dai ricordi di Fame.


Ma visto che non ne era completamente sicuro, aveva chiesto informazioni ai due vecchi.


I due rimasero sbalorditi, sembrava che non si aspettassero che Lin Ming facesse una domanda del genere.


Si scambiarono un'occhiata, poi Chiaro disse: "Gli eventi di 100 miliardi di anni fa sono troppo remoti, così remoti che è quasi impossibile da capire. Perfino il Grande Lord è riuscito solo a fare qualche ipotesi. Ha dedotto che il regno delle Rovine Primordiali e l'Abisso Oscuro si siano formati durante quella grande calamità... il grande Lord ha definito questa grande calamità... la Distruzione!"


"La Distruzione..." Lin Ming sussultò.


In realtà aveva già sentito delle argomentazioni della gente contro la vita eterna. Per loro la vita eterna andava contro le leggi del Dao Celeste, questo perché ogni creatura doveva nascere e morire. Le montagne potevano collassare, i fiumi rinsecchirsi, le stelle potevano collassare e perfino un mondo sconfinato sarebbe crollato e sarebbe stato distrutto.


Nulla poteva sopportare l'erosione del tempo.


E i 33 Cieli?


Ci sarebbe stato un giorno in cui questo universo sarebbe stato distrutto?


In tal caso sarebbe stata davvero una grande calamità terrificante.


Ogni ordine, regola, forma di vita, non sarebbe esistito più nulla.


Lin Ming sapeva che i tre tesori divini; il Cubo Magico, la Tessera Viola e la Perla Primordiale potevano essere semi di universi.


Dato che un universo poteva avere un seme, allora poteva nascere.


E con la nascita sarebbe arrivata naturalmente la morte. Causa ed effetto, il ciclo del Samsara.


In quel momento, Inchiostro disse: "Il Grande Lord sospettava che l'Abisso Oscuro sia il pezzo del mondo lasciato dalla precedente Distruzione dei 33 Cieli. Non si sa perché quella parte del mondo non fosse stata distrutta insieme a tutto il resto."


"E forse gli abissali sono forme di vita che risalgono a 100 miliardi di anni fa. Sono sempre vissuti nell'Abisso Oscuro e l'Abisso Oscuro in origine era isolato dai 33 Cieli. Ma per qualche motivo sconosciuto, i due mondi si sono connessi, così è scoppiata la grande calamità di 10 miliardi di anni fa."


"Naturalmente tutto questo è solo frutto delle deduzioni del Grande Lord..." Disse Inchiostro.


In effetti, riguardo alle origini degli abissali, c'era solo un fatto indubitabile: gli abissali erano la nemesi di ogni forma di vita intelligente nei 33 Cieli.
                                


                                



