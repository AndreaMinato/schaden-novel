---
title: Capitolo 2084 - L'Identità dello Scheletro Divino
pubDate: 2025-12-15T08:37:10.496Z
tags:
    - mw
---


<em>Capitolo regolare,
10 capitoli in coda (10 Matteo), 0/5
-Schadenfreude</em>


Sulla fronte del teschio erano apparsi petali lucenti. Sembravano puntini vermigli e radunandosi attorno ad un centro, creavano uno strano fiore.


C'erano nove petali in totale. Ognuno di essi era incantevole e sembrava condensare lo spettacolo più splendido al mondo.


Quando questo fiore rosso scuro si rifletté nelle sue pupille, Lin Ming rimase pietrificato per molto tempo.


7.000 anni fa, quasi 12.000 contando il tempo che aveva passato nella Valle della Morte Tragica, Lin Ming era entrato nella zona proibita della razza degli dei primordiali. Durante la sua prova nello Specchio di Ghiaccio, un tempo aveva visto una donna impareggiabile vestita di nero.


Era uguale a Sheng Mei, il suo temperamento, il suo atteggiamento, era tutto davvero simile a lei.


Era impossibile che fosse una mera coincidenza.


E sulla sua fronte c'era un marchio composto da nove petali.


La sola differenza tra la donna nello Specchio di Ghiaccio e questo scheletro era che nello specchio quella persona misteriosa aveva otto petali spiegati e l'ultimo era ancora raccolto.


Ma ora di fronte a Lin Ming ce n'erano nove stesi. La loro luce era tagliente e brillante, ammaliando con la loro bellezza.


"Questo..."


Lin Ming ripensò a Sheng Mei.


C'erano due possibilità; la prima era che questo tipo di marchio di petali fosse appartenuto a Divina Arte di Zaohua un certo tipo di razza a cui lo scheletro cristallino e la donna misteriosa nello Specchio di Ghiaccio appartenevano.


Tuttavia era una possibilità estremamente improbabile. Dopotutto questo tipo di donna impareggiabile era semplicemente troppo raro dieci miliardi di anni fa.


Così la spiegazione più probabile era che questo scheletro divino appartenesse alla donna nello Specchio di Ghiaccio. Era morta qui e le sue ossa erano state preservate per dieci miliardi di anni.


Che Sheng Mei fosse la reincarnazione di una grande esperta di dieci miliardi di anni fa?


Lin Ming trovò fin troppo ridicola questa possibilità.


Dieci miliardi di anni di tempo erano un periodo troppo remoto. Che sorta di guerriero impareggiabile reincarnarsi dopo così tanto tempo?


Inoltre, anche se Sheng Mei era potente, in realtà era stata messa in difficoltà dall'Imperatore Spirituale. Non c'era un semplice disaccordo tra Sheng Mei e l'Imperatore Spirituale; si poteva dire che ci fosse una profonda ostilità tra i due.


Se Sheng Mei fosse stata davvero la reincarnazione di una guerriera impareggiabile di 10 miliardi di anni fa, come sarebbe riuscito l'Imperatore Spirituale a limitarla?


Lin Ming pensò ad ogni sorta d'idea. Guardò i petali. Non poteva sbagliarsi. I petali che vedeva adesso erano identici a quelli della donna misteriosa nello specchio. Non solo erano di forma simile, ma la loro aura era uguale.


Per quanto riguardava la differenza nel numero di petali, forse era dovuto ad una manifestazione del metodo di coltivazione che allenava la donna.


Ad esempio la Grande Arte della Reincarnazione.


Ad ogni reincarnazione, un altro petalo sarebbe apparso sulla fronte della donna. Dopo nove reincarnazioni, il fiore sarebbe stato completato, raggiungendo la perfezione.


Quando Lin Ming aveva visto la donna vestita di nero nello specchio, lei aveva appena finito la sua ottava reincarnazione, doveva ancora completare la nona rivoluzione!


E adesso era ovvio che, prima di perire, la donna avesse raggiunto la perfezione nella Grande Arte della Reincarnazione.


Lin Ming non era sicuro di come sentirsi.


Il Grande Dao era sconfinato e l'universo era spietato. Un'antica bellezza che poteva provocare la caduta di interi mondi, una dea dalla grazia e dal talento impareggiabili, perfino una persona come lei non poteva che ridursi ad uno scheletro. Anche gli antichi sovrani di cento razze, quegli impareggiabili talenti, alla fine erano finiti in polvere, le loro ossa si erano disperse nel vento.


Questo era il destino, il destino finale che nessuno poteva evitare...


Lin Ming si inchinò profondamente di fronte ai resti della dea. Dopo che lo fece, i fuochi spirituali nelle orbite dello scheletro si spensero lentamente. Tutto ciò che rimase furono le rune sulla superficie delle ossa. Le rune scintillavano, permettendo a Lin Ming di vederne chiaramente le leggi.


Queste rune erano state tutte coltivate lentamente da questa antica esperta. Il loro contenuto includeva l'universo del corpo e il Samsara della Vita e della Morte registrati nelle Sacre Scritture!


In confronto alle Sacre Scritture, le rune nei resti della dea non davano nessun indizio. Non c'era un inizio, né una fine; c'erano solo innumerevoli rune, ognuna più misteriosa e complessa della precedente.


Queste rune provenivano dalle Sacre Scritture. Ma dopo essersi fuse insieme alle comprensioni della donna misteriosa, erano cambiate.


Anche per Lin Ming, voler comprendere queste rune d'ossa convolute non era affatto facile. Le sondò rapidamente e le registrò usando la sua memoria formidabile.


In passato Lin Ming aveva visto solo le pagine della vita delle Sacre Scritture, per quanto riguardava quelle della morte, le aveva ricevute tramite i ricordi lasciatigli da Sheng Mei in quella piccola porzione di fonte spirituale; in realtà erano estremamente incomplete.


Lin Ming aveva contato sulla sua comprensione e sulla sua comprensione del Samsara attraverso la morte per completare quella parte.


Così vedere le rune d'osso lasciate da questa donna impareggiabile era come radunare molte parti mancanti nelle sue leggi delle Sacre Scritture.


 Lin Ming confrontò queste rune d'osso con ciò che aveva compreso, una per volta. Sentì le sue vedute aprirsi e capì sempre di più.


La civilizzazione delle arti marziali era un processo di accumulo. Nonostante ci fossero talenti orgogliosi capaci di produrre i loro metodi di coltivazione, tutte queste tecniche originali si basavano sulle eredità dei loro predecessori. Era impossibile per loro creare un metodo di coltivazione che superasse di gran lunga l'attuale livello della loro civilizzazione delle arti marziali.


Non importava quante reincarnazioni attraversasse Lin Ming, quanti Samsara della vita e della morte osservasse, quanto fosse profonda la sua comprensione; era impossibile  che le sue leggi nelle pagine della morte fossero complete come quelle del Sovrano Immortale di dieci miliardi di anni fa, che aveva passato tutta la sua vita a dedicarsi alle Sacre Scritture.


E ora, con le vere pagine della morte a disposizione, Lin Ming avrebbe potuto coltivare ulteriormente le sue leggi delle Sacre Scritture.


Lin Ming memorizzò avidamente tutto ciò che vedeva. Passò un quarto d'ora. Le rune brillanti dello scheletro iniziarono ad incupirsi; era chiaro che potessero manifestarsi per breve tempo. Le pupille di Lin Ming si allargarono e accelerò il ritmo con cui leggeva.


Lin Ming esaminò velocemente queste rune incredibilmente complesse e le impresse nella memoria, incidendole nel suo mare spirituale.


Continuò finché la luce delle ossa non scomparì. Ormai Lin Ming aveva memorizzato tutte le rune delle ossa.


<em>Hu!</em>


L'ultimo briciolo di luce svanì e l'oscurità tornò nel tempio dell'altare. Lo scheletro divino ritornò alla sua tranquillità.


Lin Ming si inchinò un'ultima volta davanti allo scheletro.


Quando la sua forza mentale aveva sondato le ossa cristalline, le rune si erano accese. Chiaramente non era stata una coincidenza.


Che le leggi delle Sacre Scritture nel suo corpo avessero attivato in qualche modo le rune delle ossa?


O che ci fosse un filo di coscienza residua in questo scheletro divino che era riuscito a preservarsi grazie alla formazione in questo altare?


Se fosse stato vero, allora queste rune d'osso si erano rivelate intenzionalmente a lui grazie a questo filo di coscienza.


Pensandoci, Lin Ming divenne sempre più perplesso riguardo agli eventi della grande calamità di dieci miliardi di anni fa. Quale connessione aveva questa donna misteriosa che assochilometriva a Sheng Mei con il Sovrano Immortale?


Il metodo di coltivazione proveniva dalla stessa linea: le leggi delle Sacre Scritture. Era chiaro che avessero uno stretto rapporto e quando Lin Ming era entrato nello Specchio di Ghiaccio della zona proibita Asura, l'ostilità che la donna misteriosa aveva mostrato nei confronti della stirpe del maestro della Strada Asura aveva dimostrato questo punto.


Non sapeva che livello avesse raggiunto questa donna misteriosa. Anche se non fosse arrivata al di sopra dello stadio di Vera Divinità, probabilmente ci si era avvicinata molto!


"Che questa persona misteriosa fosse il Sovrano Immortale?"


Non appena ci pensò, Lin Ming scosse la testa. Nel palazzo celeste delle dimensioni di un pianeta e nel campo di battaglia galattico nell'Universo del Sogno Akashico aveva visto il fantasma lasciato dal Sovrano Immortale più di una volta.  Era ovviamente un uomo, completamente diverso da questa donna misteriosa.


Ma non sembrava troppo probabile che questa donna fosse una sua parente, come una figlia o una sorella minore. Era vero che una famiglia dalla stirpe sbalorditiva avrebbe avuto più probabilità di generare un esperto, ma era troppo esagerato produrre due persone che si erano avvicinate al confine Oltre il Divino o lo avevano superato.


Lin Ming non riuscì a risolvere l'enigma, ma non ci dedicò altro tempo. Espanse la sua percezione verso il tempio di bronzo. Al suo interno roteava lentamente un vortice viola.


Questo vortice viola era parte del Muro Eterno ed era anche il canale che conduceva all'Abisso Oscuro.


Dopo averlo attraversato, ciò che lo aspettava era un territorio pieno di abissali!


E questo vortice viola era un canale che solo le forme di vita intelligenti dei 33 Cieli potevano usare. Insieme alla formazione assassina dell'altare oscuro, nessun abissale avrebbe osato venire qui.


Lin Ming fece un respiro profondo. Poi balzò nel vortice viola!
                                


                                



