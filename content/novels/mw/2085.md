---
weight: 20850
title: Capitolo 2085 – Abisso Oscuro
pubDate: 2025-12-15T08:37:10.496Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (9 Matteo), 0/5
-Schadenfreude</em>


Nel momento in cui passò per il Muro Eterno, Lin Ming ebbe la sensazione di stare nuotando per un flusso temporale per miliardi di miliardi di anni. Non sapeva quanto tempo fosse passato, forse migliaia di anni, forse un mero istante, ma nel frattempo ogni sorta di scena caotica gli era passata per la mente.


Poi arrivò all'improvviso in una terra nera.


Era un territorio incredibilmente desolato. C'erano solo rocce spoglie che si estendevano sconfinate. Poteva sentire un'atmosfera pesante e misteriosa qui.


Nove soli brillavano nel cielo, erano tutti rossi come il sangue e la luce che emettevano entrava lievemente in risonanza con la vitalità del sangue.


"Questo è l'abisso!"


Lin Ming fece un respiro profondo. L'aria era calda bruciante e portava un lieve odore di sangue. Era un'atmosfera che avrebbe condizionato lievemente la mente di una persona, rendendola lentamente violenza e folle.


Lin Ming percepì l'ambiente attorno. Poi volò verso una montagna nera distante.


Dopo che si nascose in questa vetta remota, il suo corpo iniziò a cambiare. Le sue giunture emisero dei crepitii. Strati di scaglie e di armature d'osso lo avvolsero e i suoi arti divennero più spessi e robusti. Spuntoni d'osso orrendi uscirono dai suoi gomiti e corna ricurve crebbero dalla sua testa. Sulla sua schiena si estese una coda spaventosa.


I suoi occhi divennero rossi come il sangue e la sua aura divenne feroce e pericolosa. Aveva assunto l'aspetto di un abissale e, non solo, strati di potere demoniaco lo coprirono, formando una lieve foschia nera attorno al suo corpo.


In quel momento Lin Ming era diventato un abissale.


Dopo aver coltivato le Nove Stelle del Palazzo del Dao e aver assorbito ogni sorta di sangue di massima qualità, Lin Ming aveva già ottenuto la capacità di manipolare facilmente le sue ossa e i suoi muscoli, permettendogli di cambiare aspetto come desiderava.


In passato, Lin Ming aveva assorbito l'essenza di sangue e la carne di Fame. Non solo, durante la prova finale della Strada Asura aveva anche assorbito la reliquia demoniaca e durante questo processo aveva assunto l'aspetto di un abissale.


Il potere e il sangue dei demoni aveva cercato di invaderlo e di impossessarsi del suo corpo, ma alla fine lo aveva domato e assimilato.


Ora poteva espandere la sua forza per manifestare facilmente l'aura di un abissale.


La sua essenza era quella di un umano, ma se si fosse camuffato da abissale, allora sarebbe stato difficile che qualcuno potesse smascherarlo con la sua forza al livello di una Vera Divinità. Questo perché Lin Ming aveva assorbito l'essenza di Fame e anche della reliquia demoniaca e dato che provenivano entrambi da due dei sei grandi totem abissali, il loro sangue non poteva essere più puro di così!


Dopo un quarto d'ora, Lin Ming regolò costantemente la frequenza del potere demoniaco nel suo corpo e esaminò più volte le sue condizioni per evitare che qualche difetto svelasse il suo travestimento. Continuò così finché non lo rese perfetto.


Lin Ming credeva che perfino Xiao Moxian avrebbe avuto difficoltà a riconoscerlo. Il potere demoniaco ribollente aveva coperto tutta la sua aura originale.


Stese un dito, la punta terminava con un'unghia nera e terrificante. Apparirono strati di linee nere che danzavano nell'aria. Queste linee si condensarono insieme, trasformandosi in forme diverse. A volte era una sfera, altre volte un cubo.


Alla fine queste figure collassarono completamente, lasciando un solo punto e diventando un buco nero in miniatura. Il buco nero in miniatura divorò avidamente tutta l'energia attorno e perfino la luce svanì non appena ci entrava.


Questo strano fenomeno derivava da Fame, erano le leggi del Divoramento!


Nella valle della Morte Tragica, Lin Ming aveva impiegato mille anni per assorbire l'essenza di Fame e svelare i suo ricordi. Ora non solo poteva duplicare l'aura di un abissale, ma poteva anche utilizzare le leggi del Divoramento!


Si poteva dire che Lin Ming controllasse una porzione delle capacità di Fame. Nonostante le sue leggi del Divoramento non fossero potenti quanto quelle di Fame, erano più che sufficienti per permettergli di assorbire energia per coltivare.


Con le leggi del Divoramento ad aiutarlo, la velocità di coltivazione e la capacità di accumulare energia di Lin Ming sarebbero aumentate in modo incredibile.


<em>Woosh!</em>


La sfera nera svanì. Fece scrocchiare le nocche, facendole crepitare fragorosamente. Ora voleva trovare un abissale di livello elevato e vedere se l'avrebbe riconosciuto.


Un umano era entrato nel mondo degli abissali e si era travestito per scoprire i loro segreti e rubare le loro occasioni fortunate. Questa strana sensazione gli fece mostrare un sorriso divertito.


Dato il suo aspetto, la sua espressione emanò una sensazione macabra e sinistra. Pareva un demone sinistro e crudele, se i praticanti di arti marziali dei 33 Cieli l'avessero visto, avrebbero cercato disperatamente di ucciderlo ad ogni costo.


Lin Ming scattò. Il suo corpo alto e forte squarciò il vuoto, volando via rapidamente!


In un istante percorse migliaia di chilometri, poi atterrò in una foresta selvaggia.


Dai ricordi di Fame, l'Abisso Oscuro era come una pagoda; era divisa in diversi strati.


Ogni strato era vasto e sconfinato; era difficile capire dove si trovassero i confini.


Ogni livello livello aveva nove soli, formando un mondo completo.


Tra uno strato e l'altro c'erano trilioni di canali spaziali. Questi passaggi traboccavano di violente tempeste spaziali. Se un abissale dal fisico troppo debole fosse finito in questi canali, probabilmente sarebbe stato fatto a pezzi dalle raffiche spaziali.


Più ci si addentrava nelle profondità dell'abisso, più intense diventavano le tempeste spaziali. Così, generalmente parlando, gli abissali di basso livello erano radunati nei primi strati e quelli di livello superiori si trovavano in quelli più bassi.


Come bestie che si nascondevano nell'oscurità, aspettavano il momento di poter uscire dall'abisso e divorare ogni creatura vivente nei 33 Cieli!


Lin Ming non aveva intenzione di rimanere nei primi strati. Era impossibile che abissali di basso livello smascherassero il suo travestimento. Inoltre sarebbe stato impossibile trovare occasioni fortunate nei livelli superiori.


Lin Ming era entrato in questa foresta perché, dopo averla sondata con la sua percezione, aveva scoperto che celava un canale spaziale che conduceva al prossimo strato.


Tuttavia, mentre lo cercava, Lin Ming si fermò.


Sentì un fruscio e un lieve intento omicida.


Era chiaro che qualche sorta di creatura aggressiva si stesse avvicinando.


Anche se a Lin Ming non interessava minimamente uccidere abissali di livello inferiore, tanto valeva usare questa possibilità per mettere alla prova le sue leggi del Divoramento.


Lin Ming rimase fermo in attesa che l'abissale si avvicinasse. O forse era più di uno, perché percepì quattro o cinque aure pericolose prenderlo di mira.


Tuttavia, quando Lin Ming allargò la sua percezione e li esaminò, si irrigidì!


Questi... cos'erano?!


Lin Ming guardò un angolo della foresta selvaggia con incredulità. Strinse istintivamente i pugni.


<em>Shua!


Shua!</em>


I cespugli della foresta si separarono e un po' di creature aggressive dalle espressioni feroci e contorte emersero dalle ombre.


Vedendoli, Lin Ming sussultò.


Non si sarebbe mai sognato che, dopo essere arrivato nell'Abisso Oscuro, ad attaccarlo sarebbero stati...


Umani dei 33 Cieli!


No... non erano umani, ma qualche sorta di antica razza che aveva un aspetto simile a quello degli umani.


Tuttavia, a giudicare dalle loro espressioni feroce, le loro ginocchia curve e le loro braccia che pendevano vicine a terra, Lin Ming vide chiaramente che non erano le normali forme di vita intelligenti dei 33 Cieli, ma qualche sorta di creatura primitiva e selvaggia senza molta intelligenza.


Erano cinque persone, quattro uomini e una donna, tutti nudi. I loro arti sfioravano il terreno e i loro sguardi si animarono con speranza e sete di sangue. Erano occhi che solo le bestie selvagge avrebbero avuto.


L'uomo delle antiche razze di fronte al gruppo emise un ruggito profondo. Aprì la bocca, rivelando zanne simili a quelle di un vampiro succhiasangue.


Era chiaro che quest'uomo considerasse Lin Ming un nemico, e perfino del cibo.


"Come poteva... essere?"


Lin Ming lo trovava difficile da accettare. E in quel momento l'uomo ruggì e guidò le persone dietro di lui per precipitarsi verso Lin Ming.


I loro movimenti erano simili a quelle di bestie feroci, ma di fronte a Lin Ming erano soltanto lenti e goffi, incapaci di ferirlo minimamente.


Finché avesse voluto, Lin Ming avrebbe potuto decapitare in un istante questi cinque selvaggi. Tuttavia era sconvolto e non voleva ucciderli. Scattò e si ritirò indietro come un fantasma, apparendo all'istante ad un milio di distanza.


I cinque selvaggi mancarono il bersaglio. Immediatamente si infuriarono.


In quel momento Lin Ming si voltò. Da una certa direzione scorse quattro o cinque altre creature viventi in rapido avvicinamento.


Erano coperte da armature nere. I loro corpi erano alti e robusti, brandivano grosse asce. I loro occhi erano rossi come il sangue e l'energia nera si agitava attorno ai loro corpi. Erano chiaramente abissali!


<em>Woosh!</em>


L'abissale in capo al gruppo scagliò un'ascia. Squarciò l'aria, creando un arco mentre girava attorno ai cinque selvaggi.


Il sangue schizzò. Due selvaggi furono decapitati, il loro sangue fuoriuscì!


"Eheh! Abbiamo catturato altre cinque prede! Anche se la loro coltivazione è un po' inferiore, è sufficiente. Sono tutti miei!"


Disse il mostro in capo al gruppo usando la lingua degli abissali. Grazie ai ricordi di Fame, Lin Ming riuscì a capirlo.


Queste parole lo sbalordirono.


Sembrò rendersi conto di una possibilità. Nell'Abisso Oscuro, questi membri delle antiche razze erano considerati come bestie feroci; delle prede.


E gli abissali erano i cacciatori. Catturavano e uccidevano le loro prede in questa terra ed era così che ottenevano esperienza!


Proprio come gli umani avevano colonizzato l'universo selvaggio, le forme di vita intelligenti dei 33 Cieli erano diventati prede nell'Abisso Oscuro!


Lin Ming non aveva idea di cosa fosse accaduto, nei ricordi di Fame l'Abisso oscuro non era così un tempo.
                                


                                



