---
weight: 2086
title: Capitolo 2086 – Il Fato delle Antiche Razze
pubDate: 2025-12-15T08:37:10.497Z
tags:
    - mw
---


<em>Capitolo regolare,
9 capitoli in coda (9 Matteo), 0/5
-Schadenfreude</em>


"Ahahahah! Divertente!"


L'abissale attaccò di nuovo con la sua ascia, decapitando un altro membro delle antiche razze. Dopo un momento rimanevano solo due dei cinque selvaggi.


Chiaramente le creature si impaurirono e iniziarono a correre in direzioni diverse, ma come potevano sfuggire agli abissali che li inseguivano?


L'abissale lanciò due asce, ognuna volò in direzioni diverse mirando verso la schiena di un antico selvaggio!


Con la sua forza, era facile. Tuttavia, proprio quando le sue due prede furono sul punto di morire, le asce sembrarono colpite un qualche tipo di muro d'energia invisibile. Con due forti clangori, le asce caddero a terra.


I due selvaggi approfittarono di questo momento e fuggirono nelle profondità della foresta.


"Cosa?!"


L'abissale che aveva scagliato le asce rimase sbalordito. Poi si accigliò e si incupì.


Si girò lentamente verso Lin Ming, sogghignando con derisione dicendo: "Sei stato tu a bloccarmi?"


Lin Ming rimase in silenzio.


L'abissale emanò intenso intento omicida. Non sapeva perché Lin Ming avrebbe salvato quelle due patetiche creature, ma il silenzio e l'espressione sprezzante di Lin Ming lo fece infuriare ancora di più.


Aveva la sensazione che lo stesse provocando intenzionalmente.


"Vuoi morire!"


Disse con ferocia l'abissale.


<em>Hua-la!</em>


I cinque abissali circondarono Lin Ming.


Erano tutti demoni dagli artigli di ferro, abissali di livello relativamente basso nell'Abisso Oscuro. I loro arti erano robusti e potenti, ed erano estremamente veloci. I loro artigli erano retrattili e sinistramente affilati.


Il capo degli abissali non usò più delle armi, artigli lunghi tre piedi spuntarono dagli spazi tra le sue dita.


Questi artigli assochilometrivano a sciabole gelide. Se un artiglio di ferro fosse stato coltivato ad uno stadio al di sopra di un Grande Re del Mondo, sarebbe stato pari ad un tesoro da Empireo.


Quando li usavano, avrebbero potuto mostrare una forza combattiva superiore.


"Uccidetelo."


Gridò uno dei demoni. Tuttavia il capo del gruppo fece un cenno agli altri di non essere imprudenti. L'abissale strinse gli occhi e squadrò Lin Ming, una luce fredda brillò nei suoi occhi.


Era rimasto immobile e nemmeno i suoi seguaci si mossero.


Il capo dei demoni degli artigli di ferro fissò Lin Ming per dieci respiri di tempo. Poi stese la lingua e si leccò gli artigli.


"Un reale?"


Chiese il mostro. Quando gli altri sentirono questa domanda, sussultarono tutti.


Il capo del gruppo sentiva la presenza di puro sangue demoniaco dal corpo di Lin Ming. Un'aura di questo tipo sarebbe apparsa solo in abissali di alto livello.


Al momento Lin Ming emanava la stessa aura di un abissale di stirpe reale. Non era una questione da poco.


Gli abissali reali possedevano una posizione straordinaria. Ucciderli senza motivo era un crimine capitale.


Inoltre, generalmente parlando, gli abissali di stirpe reale non erano deboli. Non sarebbe stato affatto facile ucciderli.


Tuttavia numerosi abissali di stirpe reale venivano uccisi ogni anno. Questo perché potevano divorarsi l'un l'altro. Se un abissale avesse divorato un abissale reale, avrebbe potuto ottenere parte del suo sangue, migliorando il suo corpo e potenziando di molto la sua forza!


Gli abissali erano una razza spietata e tirannica. Avvenivano spesso dei massacri tra di loro e questi conflitti interni avevano permesso loro di evolversi costantemente e di trasformarsi.


Questo demone dagli artigli di ferro fu colto da un dilemma.


Da una parte voleva uccidere Lin Ming e rubare il suo sangue reale, dall'altra temeva la sua forza. Non sapeva nemmeno quali fossero le sue origini. Sarebbe stato stupido da parte sua agire imprudentemente e finire uccisi.


I demoni dagli artigli di ferro comunicarono rapidamente tramite trasmissioni del suono. Non volevano lasciarsi sfuggire l'opportunità che avevano di fronte, ma non erano nemmeno sicuri di poterla cogliere.


Mentre i demoni stavano discutendo tra di loro, Lin Ming alzò una mano con noncuranza.


Gli abissali sussultarono. Non sapevano cosa avesse intenzione di fare. Lo videro solo muovere un dito e poi le loro visuali si erano offuscate, come se il mondo si fosse capovolto.


<em>Puff! Puff! Puff!</em>


Cinque sibili riempirono l'aria. Le teste di cinque demoni dagli artigli di ferro furono separate all'istante dai loro corpi. Quando le loro teste giganti caddero a terra, rimbalzarono come palle di gomma. Durante i loro ultimi momenti, mostrarono espressioni di pura incredulità.


"Come... può essere..."


Il capo del gruppo vide il suo corpo ancora in piedi allontanarsi sempre di più. Iniziò a perdere lucidità; non aveva nemmeno idea di come Lin Ming li avesse uccisi.


Ma proprio quando stava per morire, sentì una forza irresistibile coprire il suo mare spirituale. Poi un dolore straziante travolse il suo intero essere mentre il suo marchio spirituale veniva cancellato forzatamente da Lin Ming.


Lin Ming iniziò ad usare il Cubo Magico per leggere i ricordi di questi abissali.


Voleva sapere perché stavano dando la caccia alle antiche razze.


Questi demoni dagli artigli di ferro erano di bassissimo livello. Quando Lin Ming lesse i loro ricordi, fu come uno scolaro mortale che ripassava testi famosi. Li capì facilmente con un'occhiata.


Presto ottenne le informazioni che voleva.


Era quasi come aveva immaginato e in realtà la situazione era ancora peggiore del previsto!


Nell'Abisso Oscuro c'erano sempre stati membri delle antiche razze, inclusa quella numero uno nei 33 Cieli, la razza degli dei primordiali.


E queste persone erano discendenti dei guerrieri dalla grande calamità di 10 miliardi di anni fa che erano stati catturati e portati qui dagli abissali.


In passato, quando il maestro della Strada Asura e il Sovrano Immortale avevano creato il Muro Eterno per isolare l'Abisso Oscuro dai 33 Cieli, questi antichi prigionieri inevitabilmente erano rimasti intrappolati nell'Abisso oscuro.


Per tutto questo tempo, gli abissali avevano allevato queste persone e le avevano trasformate. Avevano lasciato dei marchi demoniaci nei loro corpi, trasformandoli in schiavi, fornaci viventi, cibo, materiali alchemici, sperimentali e così via.


Durante la grande guerra di 10 miliardi di anni fa, il destino delle antiche razze dei 33 Cieli era stato rovinato. Sotto la terrificante esistenza della maledizione abissale, i membri delle antiche razze erano entrati lentamente in declino. Ad esempio, perfino una potentissima razza come quella degli dei primordiali aveva avuto sempre più difficoltà a riprodursi.


Tuttavia, nell'Abisso Oscuro, questi prigionieri non erano influenzati da questa maledizione, avevano mantenuto le loro capacità riproduttive.


Dieci miliardi di anni erano stati un periodo di tempo sufficiente per moltiplicarsi ed espandersi per questi prigionieri. La loro popolazione era aumentata moltissimo fino a coprire ogni strato dell'Abisso oscuro.


Grazie agli sforzi attenti degli abissali, le stirpi di questi prigionieri si erano fuse lentamente. Gli abissali avevano usato maledizioni, tecniche di soggiogamento, sigilli degli schiavi e altri metodi ancora per sottomettere questi discendenti delle antiche razze. Allo stesso tempo avevano impiantato fattori di controllo nelle loro stirpi.


Lentamente le antiche razze erano state ridotte a bestiame, cresciuto in grandi numeri in cattività dagli abissali.


Gli abissali avevano sigillato l'intelligenza di questi discendenti. Poi avevano scelto i migliori tra di loro e li avevano liberati nelle foreste, trasformandoli in prede.


Le antiche razze avevano un talento sbalorditivo. Anche dopo essere diventati dei selvaggi avevano ancora mantenuto una forza combattiva formidabile. Venivano usati come prede da abissali di basso livello. Uccidendo questi prigionieri, potevano affinare le loro capacità combattive.


E nelle profondità dell'Abisso Oscuro, c'erano alcuni selvaggi a cui non era stata sigillata l'intelligenza. Avevano ancora la capacità di coltivare e alcuni avevano perfino delle eredità di basso livello. Erano ancora più forti visto che avevano conservato la loro intelligenza.


Ma il loro fato era di venire liberati nelle montagne selvagge e nelle pianure per essere presi di mira da abissali di livello superiore.


Molte organizzazioni di abissali avrebbero organizzato battute di caccia per uccidere questi discendenti. C'erano anche eserciti di abissali che marciavano direttamente nelle lande selvagge e massacravano un enorme numero di membri delle antiche razze.


Per gli abissali erano solo un modo per allenarsi. Come dei mortali che crescevano una tigre in gabbia, le avrebbero lanciato delle galline vive per farle mantenere la sua natura selvaggia e feroce.


E così dalla nascita i discendenti delle antiche razze che mantenevano la loro intelligenza sarebbero stati destinati a venire inseguiti e massacrati. Ma dato che la loro civilizzazione delle arti marziali era stata rovinata, sarebbe stato impossibile per loro resistere agli abissali.


Nelle profondità dell'Abisso Oscuro, dopo miliardi di anni, molti talenti erano nati tra le antiche razze. Erano geni sbalorditivi dal talento e dalla forza formidabili. Non erano disposti ad accettare il fato e avevano creato grandi organizzazioni per resistere.


Ma alla fine erano stati tutti annientati spietatamente!


Alla fine il fato di questi talenti orgogliosi era di essere divorati dagli abissali.


Dopo aver capito tutto questo, Lin Ming sospirò. Non si sarebbe mai immaginato che un giorno le forme di vita intelligenti dei 33 Cieli sarebbero stati ridotti a delle prede da caccia.
                                


                                



