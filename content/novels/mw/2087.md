---
weight: 2087
title: Capitolo 2087 – Il Serpente Bashe
pubDate: 2025-12-15T08:37:10.497Z
tags:
    - mw
---


<em>Capitolo regolare,
9 capitoli in coda (9 Matteo), 0/5
-Schadenfreude</em>


Nell'Abisso Oscuro c'erano anche grandi città. Non erano raffinate e adornate con giada e oro come quelle dei 33 Cieli, ma emanavano un'aura primordiale e antica.


Gli edifici erano molto più grossi, costruiti con le pietre più primitive ed elementari, la loro superficie era irregolare e piena di lati taglienti.


Questo era il dodicesimo strato dell'Abisso Oscuro. Dai ricordi che Lin Ming aveva ottenuto da Fame, l'Abisso Oscuro era diviso in diciotto strati, le Vere Divinità dimoravano dal decimo piano in giù.


Nel decimo, nell'undicesimo e nel dodicesimo piano c'era solo un abissale allo stadio di Vera Divinità; erano i sovrani dei loro piani. Più in basso... il numero delle Vere Divinità aumentava e sarebbero state anche più potenti.


Nel diciassettesimo e nel diciottesimo strato ci sarebbero stati i "totem" abissali, i demoni super potenti come Fame, Eone e Oscuro.


Tuttavia le informazioni che aveva tratto dai ricordi di Fame risalivano a diversi miliardi di anni fa e non erano interamente accurate. Ad esempio, miliardi di anni fa le antiche razze non erano state allevate per diventare delle prede, erano diverse rispetto ad ora.


Potevano avvenire molti cambiamenti dopo miliardi di anni. Lin Ming non sarebbe stato sorpreso se fossero apparse altre Vere Divinità nel dodicesimo piano.


Pensando a questo, Lin Ming entrò nella città principale del dodicesimo piano: la città del Serpente Demoniaco.


Questa città occupava un'area di migliaia di chilometri. Solo avvicinandosi si poteva sentire un vasto potere e pressione. I praticanti di arti marziali di basso livello non avrebbero avuto modo di sopportare questa sensazione.


Se un umano fosse stato travolto da questa energia, allora la sua forza ne sarebbe stata indebolita. Per gli abissali invece sarebbe valso il contrario. Nelle vicinanze di questa città, sia la forza combattiva che la loro velocità di coltivazione sarebbe aumentata di livello.


Le mura della città del Serpente Demoniaco erano estremamente speciali. Non erano formate da blocchi rettangolari, ma da un enorme cilindro appoggiato a terra.


Le mura erano alte mille piedi e lunghe migliaia di chilometri. Erano nere e coperte da grossi motivi ad anelli rosso scuro.


Quando Lin Ming si avvicinò, sentì un'energia infernale profonda come il mare e una vitalità del sangue turbolenta!


Questa vitalità del sangue emanava una sensazione opprimente. Lin Ming poteva sentirla dal terreno, pulsava.


Le mura della città erano vive!


Non potevano essere definite delle mura, in realtà erano le spire di un enorme serpente di 4000-5000 chilometri di lunghezza! questa creatura si chiamava serpente bashe.


Il serpente bashe circondava la città. Era caduto in un sonno profondo e il suo corpo ora veniva usato come muro naturale. Il nome della città derivava anche da questa creatura.


La strada di fronte alla città del Serpente Demoniaco poteva accomodare cento cavalli fianco a fianco.


Naturalmente gli abissali non avrebbero usato cavalli, ma altre razze di abissali.


Queste cavalcature erano di diverso tipo, alcune assochilometrivano a lucertole, altre a mucche o giganti ciclopi che reggevano enormi barre di metallo.


Le categorie di classificazione degli abissali erano estremamente complesse. Esistevano innumerevoli sottorazze diverse e tutte avevano delle gerarchie rigide.


Razze di alto livello potevano schiavizzare e anche uccidere quelle di livello inferiore.


E queste razze erano classificate in base a quanto fosse formidabile la loro stirpe, la loro intelligenza, le loro capacità di apprendimento, il loro tipo di talento e molti altri fattori simili. I demoni dagli artigli di ferro che Lin Ming aveva incontrato prima erano una specie debole.


La maggior parte di loro era molto più debole delle cavalcature dei residenti della città del Serpente Demoniaco.


Tra tutti gli abissali, quelli di più alto livello erano i sei grandi totem.


Dopo c'erano i membri di stirpe reale.


I demoni reali erano discendenti di alto livello dei sei totem. Generalmente erano distribuiti nei piani più bassi dell'Abisso Oscuro.


E l'attuale posizione di Lin Ming era quella di un vero membro di stirpe reale.


Nel suo corpo c'era l'essenza di Fame e anche la reliquia demoniaca che aveva assimilato probabilmente proveniva da un totem abissale. Così nell'intero Abisso Oscuro, se Lin Ming avesse detto di non essere un membro di stirpe reale, nessuno gli avrebbe creduto.


Quando Lin Ming entrò in città, notò gli sguardi sorpresi e invidiosi delle guardie. Era chiaro che avessero riconosciuto la sua posizione di reale.


Ma essere un membro di stirpe reale non destava sempre rispetto e invidia. Per lo più avrebbe attirato fatali disastri su di sé.


Quando Lin Ming camminò per le strade, vide molti abissali guardarlo con invidia e desiderio.


Era chiaro che speravano di divorarlo e ottenere il suo sangue.


Anche se c'erano alcune leggi nell'Abisso Oscuro che proteggevano i membri di stirpe reale, in realtà era comune che avvenissero omicidi ed era incredibilmente difficile scoprire l'assassino in una landa selvaggia aperta. Inoltre gli abissali erano una razza crudele che credeva nella legge della giungla. Per loro la forza era tutto. Sperare di affidarsi alle leggi per proteggersi sarebbe stato fin troppo ingenuo.


Quando entrò in città, Lin Ming prestò attenzione al serpente bashe.
Questo era l'abissale che governava il dodicesimo piano e fin dall'inizio non gli aveva mai prestato attenzione. Era normale. Le tecniche di camuffamento di Lin Ming erano quasi perfette e dopo aver nascosto la sua coltivazione sembrava comune tra la folla.


Lin Ming passò per un complesso di pietre nere e arrivò in un ristorante in un angolo della città. Ai lati del ristorante c'erano due ciclopi alti cento piedi. Erano simili ai giganti della cresta tortuosa che Lin Ming aveva visto fuori dalla Tomba dei Mortali Abbandonati.


Erano dotati di una forza immensa e scarsa intelligenza. Potevano essere domati facilmente ed erano alcuni tra i migliori schiavi demoniaci e cavalcature.


Alcuni abissali domavano i ciclopi come i mortali allevavano cani preziosi. Agli occhi di abissali di alto livello, il valore degli abissali di livello inferiore era inferiore ad un solo dito di un ciclope.


Lin Ming entrò nel ristorante. Era molto spazioso, ma non c'erano molti abissali che bevevano vino.


In realtà non era un ristorante vero e proprio, era un posto usato per scambiare informazioni. Qui, si poteva comprare ogni genere di informazioni in cambio di cristalli demoniaci.


Lin Ming scelse un posto con noncuranza e posò un cristallo nero sul tavolo. Era un cristallo demoniaco.


Gli abissali potevano divorare questi cristalli e usare il potere demoniaco contenuto al loro interno per aumentare la loro coltivazione. Così questi cristalli demoniaci erano considerati la valuta dell'intero Abisso oscuro.


Erano di qualità diversa. I cristalli di Lin Ming provenivano dai diversi abissali dagli artigli di ferro che aveva ucciso prima. Erano sia di qualità che di quantità estremamente limitata.


"Cosa desidera?" Risuonò un dolce suono. Una succuba che assochilometriva ad una donna umana apparì di fronte a Lin Ming.


Si piegò con un'angolazione estremamente bassa. Si poteva vedere chiaramente il suo seno che si alzava e si abbassava sopra il suo corsetto stretto.


Le succube erano una specie estremamente strana di abissale. Sembravano simili alle forme di vita intelligenti dei 33 Cieli ed erano attraenti. in effetti erano ancora più splendide delle creature dei 33 Cieli.


La succuba aveva un fisico attraente e procace. La sua pelle era color bronzo, simile al grano, facendola sembrare selvaggia e sfrenata. I succubi maschi venivano chiamati incubi. Erano alti e avevano dei lineamenti tagliati, come se fossero marmo scolpito.


La loro caratteristica più diversa dalle forme di vita intelligenti dei 33 Cieli era una lunga coda sottile da demone. Erano spesse solo un dito, ma c'era uno strano rigonfiamento di carne nella sua estremità che a volte era a forma di punta di freccia, altre a forma di tubi a coste oppure erano arrotondate.


Alcuni succubi avevano un paio di piccole corna sulla testa. Questo non rovinava il loro aspetto, anzi, li rendeva ancora più affascinanti.


Lin Ming la guardò con noncuranza e disse: "Va bene qualsiasi cosa."


La giovane succuba sorrise prima di andarsene. mentre se ne andava, gli scoccò un sorriso particolarmente dolce. Questo era un trattamento particolare dovuto alla stirpe reale di Lin Ming. Bisognava sapere che divorare non era il solo modo possibile per ottenere benefici, esisteva anche un metodo più gentile: la coltivazione in coppia.


Dopo diverse decine di respiri di tempo, la giovane succuba portò una bevanda color rosso scuro dal lieve aroma di vino.


Era vino prodotto dalla fermentazione del sangue.


"Buon appetito." La giovane succuba portò un vassoio con entrambe le mani e avvolse la sua lunga coda sottile attorno al bicchiere di vino e lo posò di fronte a Lin Ming. La coda della succuba era estremamente agile, ancora di più delle sue dita.


Poi la succuba rivelò un sorriso giocoso a Lin Ming, rivelando canini affilati agli angoli della bocca, anche questo un segno distintivo di una succuba.


Tuttavia il suo tentativo di sedurlo non suscitò nessuna risposta in Lin Ming. Questo la fece irritare e se ne andò via scontenta sbuffando.


Lin Ming non prestò attenzione alla cameriera succuba, né iniziò a bere il vino di sangue. Rimase seduto nella sala, ascoltando gli abissali di passaggio che si scambiavano informazioni.


Aveva molte questioni di occuparsi una volta entrato in questo Abisso Oscuro. Aveva dei piani approssimativi che doveva eseguire lì, insieme a dei progetti sul da farsi per il prossimo secolo...
                                


                                



