---
weight: 20900
title: Capitolo 2090 – Scoperta Inaspettata
pubDate: 2025-12-15T08:37:10.497Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (6 Matteo), 0/5
-Schadenfreude</em>


Il campo di battaglia era a sole 700-800 chilometri di distanza dalla città della Sabbia Nera. Per un abissale di alto livello, non c'era bisogno nemmeno di un teletrasporto spaziale per raggiungerli rapidamente.


Ed era impossibile per la città della Sabbia Nera non notare il trambusto creato dallo scontro tra i ribelli e le truppe abissali. Così l'esercito delle antiche razze era spacciato fin dall'inizio. Se non avessero potuto ritirarsi il prima possibile, allora avrebbero solo potuto attendere la morte.


In quel momento i rinforzi abissali erano già arrivati. Per i ribelli era una catastrofe!


"Roar!"


L'abissale in capo al gruppo ruggì. Aveva la testa di una lucertola e le ali di un pipistrello. Si fermò a mezz'aria.


Vedendolo, l'uomo di mezz'età nell'esercito ribelle impallidì: "Il maggiore dell'esercito delle Guardie Reali!"


Questo demone lucertola era il comandante delle guardie della Sabbia Nera. Aveva portato i suoi sottoposti personali qui, tutti membri d'élite incredibili.


Questo significava che l'Ordine Demoniaco aveva finalmente riconosciuto la minaccia delle ribellioni, ma allo stesso tempo era anche una condanna a morte per l'esercito delle antiche razze.


Tutti i sopravvissuti si disperarono: "Compagni, bruciamo la nostra essenza di sangue insieme! Anche se moriremo qui, gliela faremo comunque pagare cara!"


L'uomo di mezz'età a capo della squadra strinse i denti mentre parlava. La sua unità avrebbe preferito morire in battaglia che cadere nelle grinfie dell'Ordine Demoniaco; sarebbe stato un fato peggiore della morte.


"Eheheheh! La tua rete di informazioni è piuttosto buona, mi riconosci! Catturateli, catturateli vivi!" Il demone lucertola diede un ordine. I suoi seguaci impugnarono tridenti e volarono in avanti. I ribelli invece stavano già iniziando a bruciare la loro essenza di sangue. Perfino la gravemente ferita Qianying che si era tagliata il braccio stava stringendo il suo moncherino e mostrò un'espressione piena di decisione.


E proprio quando decisero di affrontare la morte, una pressione terrificante discese su di loro.


Quest'aura arrivò all'improvviso, fu così veloce che non ebbero nemmeno il tempo di scoprire cosa fosse successo. Videro solo una foschia nera diffondersi in ogni direzione, coprendo tutto quanto. Ogni abissale avvolto dalla nebbia si congelò completamente, incapace di muoversi.


Sembravano provare una sofferenza straziante. Le loro espressioni furono sfigurate dal dolore e le loro espressioni erano piene di panico e paura, come se stessero affrontando il nemico più terrificante. Anche così, nessuno riuscì ad emettere anche il minimo rumore.


Poi, con un forte scoppio, tutti gli abissali esplosero riducendosi in una foschia di sangue sotto questa pressione!


"Cos'è?!"


L'unità dei ribelli rimase scioccata. Non sapevano cosa fosse accaduto, né videro nessuno apparire. Videro solo questi abissali morire in modo straziante e sconvolgente.


"Questo è un campo di forza!"


Gridò l'uomo di mezz'età. Questa foschia nera probabilmente era il campo di energia di qualche esperto. Era proprio terrificante, aveva bloccato e ucciso così tanti abissali, perfino il maggiore delle guardie reali.


"È il capo?" Chiese il giovane. Per l'esercito di membri delle antiche razze, il loro capo era come un dio, un'entità onnipotente capace di fare qualsiasi cosa.


"No! Ho già visto il campo di forza del capo prima ed era completamente diverso da questo." Disse con una trasmissione del suono l'uomo di mezz'età. La persona che aveva ucciso gli abissali non era apparsa di fronte a loro, sembrava che non avesse nemmeno intenzione di entrare in contatto con loro.


In quel momento apparì un vortice. Tutta la foschia di sangue degli abissali fu sollevata dalle raffiche e il potere demoniaco fu assorbito senza lasciare traccia.


Poi dal vortice si accesero delle fiamme. La carne e il sangue abissale che aveva perso la sua essenza fu ridotto in cenere, lasciando solo anelli spaziali, che furono risucchiati dalle raffiche.


Naturalmente era tutto opera delle leggi del divoramento di Lin Ming. Per lui i tesori in questi anelli spaziali erano molto preziosi, ad esempio i cristalli demoniaci che erano usati come valuta in molti luoghi.


Dopo aver assorbito questa forza, Lin Ming sentì il suo potere aumentare di un po', ma gli mancava ancora molto dalle fasi superiori dello stadio di Empireo.


Per completare quest'ultimo passo, avrebbe dovuto uccidere e divorare una Vera Divinità abissale.


Vedendo tutto questo, i ribelli delle antiche razze rimasero sbalorditi. Chi era questa persona? Non solo aveva ucciso tutti questi abissali, ma li aveva anche salvati. Sembrava che solo un altro membro delle antiche razze sarebbe stato capace di fare una cosa del genere.
Ma a parte il loro capo e il numero di membri d'élite che avevano ottenuto le eredità di antiche rovine, chi altro poteva essere così potente?


I diversi ribelli si scambiarono delle occhiate sbigottite, insicuri di cosa dire. Non sapevano proprio chi fosse questa persona misteriosa.


In quel momento un raggio di luce sfrecciò verso le mani dell'uomo di mezz'età.


Il capo del gruppo si spaventò per un momento, ma poi capì subito che non era un attacco d'energia, ma un oggetto.


Spostò lo sguardo verso il basso e vide una bottiglia di pillole. Quando la aprì, ne uscirono diverse pillole dalla ricca fragranza medicinale. Per un po' l'uomo di mezz'età rimase sbalordito.


Questi medicinali ovviamente erano stati raffinati usando rari materiali celesti. Anche se non sapeva quali fossero esattamente i loro effetti, solo sentirli fece agitare lentamente la sua vitalità del sangue ferita. Era chiaro che fossero preziosi pillole rigeneranti.


Solo il loro profumo era così efficace. Se le avessero mangiate, avrebbero potuto fare resuscitare perfino qualcuno sull'orlo della morte.


Lo stile di queste pillole era diverso da quello usato dagli abissali. Quei mostri non avrebbero creato delle bottiglie di giada così eleganti, né avrebbero raffinato pillole così cristalline.


L'uomo di mezz'età capì immediatamente che questa persona misteriosa gli aveva passato delle pillole per guarire i coltivatori feriti gravemente. Disse: "La ringrazio Senior", poi lanciò una pillola a Qianying. "Sbrigati e mangiala.


Qianying rimase sbalordita. Poi da lontano riecheggiò una voce roca piena di indifferenza. Sembrava provenire da ogni direzione, rendendo impossibile capire dove fosse il suo proprietario.


"Il tuo braccio non è marcito completamente. Riduci in polvere una delle pillole, cospargila sulle ferite e riattaccarlo. Mangia un'altra pillola e guarirai!"


Sentendo questa voce, Qianying rimase senza parole. Non si sarebbe mai immaginata che ci fosse qualche possibilità di recuperare il braccio che aveva tagliato a cui era stata risucchiata la vitalità del sangue.


Era sopravvissuta ad un disastro e poteva recuperare il braccio. Si riempì di gioia. Tuttavia il proprietario di questa voce sembrava non avere intenzione di rivelarsi.


Qianying si morse le labbra e disse: "Ringrazio il Senior per questa grazia!"


"Farete meglio ad andarvene. La città della Sabbia Nera presto scoprirà cos'è successo qui e tra poco arriveranno altre persone. Allora saranno abissali ancora più potenti."


Lin Ming disse queste ultime parole e decise di andarsene. Aveva già mostrato tutta la benevolenza che poteva permettersi. Non avrebbe guidato i ribelli al sicuro. Al momento aveva ancora l'aspetto di un abissale e se fosse apparso, avrebbe causato inevitabilmente un malinteso. E sarebbe stato troppo seccante tornare al suo aspetto originale solo per incontrarlo.


Tuttavia l'uomo di mezz'età non ordinò subito di partire. Pensieroso, sembrò giungere ad una decisione e disse: "Il Senior potrebbe rivelarsi?"


Lin Ming si accigliò lievemente. Era evidente dal suo atteggiamento che volesse andarsene, non avrebbe perso tempo a parlare di assurdità.


Ma l'uomo di mezz'età non si arrese. Continuò a dire: "So che non desidera rivelarsi, ma avrei una cosa importante da dirle. Posso osare chiederle di venire per discutere..."


Le parole dell'uomo di mezz'età incuriosirono Lin Ming, che rallentò il passo per un momento.


Poi l'uomo di mezz'età sembrò forzarsi per dire qualcos'altro. Aggiunse a bassa voce: "Riguarda i segreti della tomba del Dio Demoniaco!"


L'uomo di mezz'età non poteva determinare dove fosse Lin Ming e così mandò solo una trasmissione del suono generale. Ma era sicuro che con la sua coltivazione, quella persona misteriosa l'avrebbe sentita sicuramente.


Pensava che ci fosse la possibilità di attirare il favore di Lin Ming. Anche se non sapeva esattamente chi fosse, poteva capire dai suoi metodi di combattimento e dalle sue pillole che probabilmente faceva parte delle antiche razze.


Se questa persona misteriosa fosse stato un abissale, allora le sue pillole del sangue sarebbero state piene di una densa energia demoniaca. Questi medicinali erano raffinati con la carne e il sangue di bestie preziosi e le tecniche di raffinazione erano estremamente diverse.


L'uomo di mezz'età era convinto che non ci sarebbe stato nessuno capace di raffinare queste pillole di alta qualità. Questo lo aveva spinto a credere che fosse una persona dalla posizione straordinaria. Se avesse potuto conquistare questa persona misteriosa e spingerla ad allearsi con l'esercito ribelle, sarebbe stato di grande aiuto per i loro piani futuri.


E in effetti, quando l'uomo di mezz'età menzionò la tomba del Dio Demoniaco, la persona misteriosa non se ne andò. Questo riempì di gioia il capo del gruppo.


"Tu... conosci la tomba del Dio Demoniaco?"


Lin Ming ne fu sorpreso. All'inizio pensava che le forze ribelli fossero solo un gruppo raffazzonato di nullità. Così sarebbe stato impossibile per loro sapere di luoghi di quel livello. Ma si era sbagliato di nuovo.


La tomba del Dio Demoniaco... il libro nero che Lin Ming aveva ottenuto dalle mani di Xishen era uno dei libri di riti cerimoniali della tomba. Così Lin Ming era molto interessato a quel luogo.


Lin Ming rifletté per un momento. Sporse una mano e il palazzo nero di Primordius volò fuori dal suo corpo, vorticando e crescendo.


"Entrate! Non è un posto adatto a parlare di argomenti del genere."


L'uomo di mezz'età lo seguì senza esitare. Con un cenno della mano, ordinò agli altri di entrare nel Palazzo di Primordius con lui. Erano stati salvati da Lin Ming, di cosa dovevano aver paura?


C'era la possibilità che fosse la recita di un abissale di alto livello per infiltrarsi nell'esercito dei ribelli, ma non erano preoccupati per questo, perché naturalmente avevano dei metodi per confermare l'identità di questa persona misteriosa.


Dopo che le truppe ribelli entrarono, il palazzo di Primordius fuggì rapidamente nel vuoto, volando nelle profondità del deserto nero...
                                


                                



