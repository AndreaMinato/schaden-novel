---
weight: 2091
title: Capitolo 2091 – Il misterioso grande capo
pubDate: 2025-12-15T08:37:10.498Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (5 Matteo), 0/5
-Schadenfreude</em>


Il deserto nero del dodicesimo piano dell'Abisso Oscuro era vasto e sconfinato. Nelle profondità del deserto c'erano grandi tratti di terre spoglie. Sotto le dune, Lin Ming stava osservando le diverse decine di ribelli delle antiche razze che avevano chiaramente usato troppa essenza di sangue e stava aspettando che parlassero.


Lin Ming aveva già rimosso il suo travestimento da abissale e aveva assunto l'aspetto di un uomo ordinario. Sarebbe stato molto più facile da accettare per i praticanti di arti marziali delle antiche razze.


"Qual è il segreto della Tomba del Dio Demoniaco?"


Chiese con una trasmissione del suono Lin Ming. In quel momento tutti i ribelli lo guardarono con timore reverenziale. Alcuni di loro mostrarono sguardi pieni di curiosità; era difficile immaginare che quest'uomo dall'aspetto comune avrebbe posseduto una forza così terrificante.


"Al riguardo, in realtà non ho bene chiara la situazione. Solo il grande capo ne sa i dettagli..."


L'uomo di mezz'età osservò Lin Ming. Non riuscì a determinare la sua identità, né la sua età; sembrava che questa persona fosse uscita dal nulla.


Inoltre la sua stirpe assochilometriva a quella delle antiche razze, ma era anche diversa.


Che potesse esserci una figura del genere nell'Abisso Oscuro?


<em>'Grande capo?'</em>


Pensò per un momento Lin Ming.


In realtà provava un po' di curiosità riguardo a questa figura misteriosa visto che aveva organizzato un'enorme insurrezione di schiavi e aveva anche lottato contro l'Ordine Demoniaco per così tanti anni.


"Senior, se desidera vedere il nostro grande capo, posso raccomandarla. Ma prima dovrò prendere coraggio e chiederle di confermare la sua identità..."


L'uomo di mezz'età tirò fuori un ago lungo un pollice. Sembrava fatto di giada e che fosse piuttosto delicato.


"Dovrebbe sapere che certe specie di abissali hanno delle tecniche per cambiare aspetto. Data la sua forza, se cambiasse aspetto e si prendesse gioco di noi naturalmente sarebbe impossibile per noi accorgercene. Così devo chiedere di posare una goccia di sangue sull'ago per confermare che non è un abissale..."


Mentre l'uomo di mezz'età parlava, i ribelli entrarono in allerta. Uno dei motivi principali per cui erano riusciti a resistere per così tanto tempo era perché il loro grande capo aveva inventato un metodo con cui riconoscere il sangue degli abissali.


Questo ago di giada conteneva una formazione creata personalmente dal grande capo. Se si fosse macchiata del sangue di un abissale sarebbe diventata nero puro. Ma se avesse toccato il sangue delle antiche razze sarebbe diventato multicolore. E se fosse stato un membro delle antiche razze con il sigillo dello schiavo di un abissale impresso nel suo corpo, anche se avrebbe rivelato dei colori multicolori alla base, avrebbe formato l'immagine di un sigillo dello schiavo.


Se questa persona misteriosa di fronte a loro fosse stato un abissale camuffato, indubbiamente sarebbero tutti morti qui. Anche così, non avrebbero potuto permettere ad una persona così pericolosa di entrare nel loro quartier generale segreto. Se fosse accaduto, avrebbe annientato completamente la loro resistenza.


Lin Ming divenne silenzioso. Poi si tagliò il dito e ci versò una goccia di sangue.


L'ago di giada assorbì lentamente il sangue, poi iniziò a brillare, innervosendo tutti i membri delle antiche razze.


L'uomo di mezz'età attese il risultato. Poteva sentire che Lin Ming non apparteneva esattamente alle antiche razze, ma era nemmeno in grado di determinare la sua identità.


E in quel momento l'ago di giada si era acceso con dei colori brillanti. La sua luce diventò sempre più accesa, scintillando con ogni sorta di splendido colore, come se contenesse un arcobaleno.


Per un praticante di arti marziali delle antiche razze comune, era già un buon risultato fare diventare multicolore l'ago, figuriamoci rilasciare una luce divina così abbagliante.


In particolare, gli schiavi che erano stati selezionati dagli abissali, per loro sarebbe stato difficile che il loro sangue facesse cambiare colore all'ago.


Questo significava che l'uomo misterioso di fronte a loro possedeva una stirpe delle antiche razze inimmaginabile. Era il picco assoluto tra le antiche razze.


"Abbiamo finito?"


Lin Ming ondeggiò il dito e la goccia di sangue tornò indietro dall'ago di giada come se avesse mente propria e si riunì al suo corpo.


Quando Lin Ming aveva fatto l'esame, aveva attivato il suo sangue Asura.


Il maestro della Strada Asura era la figura più potente della razza degli dei primordiali di 10 miliardi di anni fa. La sua stirpe antica naturalmente era straordinaria. Solo un briciolo poteva fare accendere l'ago di luce divina.


"Sì! Naturalmente!"


Disse con vivido entusiasmo l'uomo di mezz'età. Quando osservava Lin Ming, il suo sguardo non conteneva solo timore reverenziale, ma venerazione.


Anche gli altri ribelli lo guardavano in modo simile. In particolare a diverse giovani brillavano gli occhi.


Le antiche razze erano un popolo che dava molto valore alla loro stirpe. Questo perché, nell'Abisso oscuro, i membri del loro clan erano alla mercé degli abissali e la loro stirpe era peggiorata con il passare del tempo.


Volevano recuperare la gloria passata, ma prima dovevano mantenere la purezza della loro stirpe. Così i praticanti di arti marziali dalla stirpe di massima qualità erano particolarmente rari.


Così Lin Ming era riuscito a conquistare il loro rispetto non solo per la sua forza, ma anche per la sua stirpe.


"Allora andiamo!"


Lin Ming evocò di nuovo il Palazzo di Primordius. I membri delle antiche razze entrarono nella struttura e volarono dritti verso il quartier generale.


Guidato dell'uomo di mezz'età, il Palazzo di Primordius attraversò il vuoto diverse volte per poi arrivare sopra un vasto mare. Si chiamava il Mare del Vuoto e attraversava i confini del dodicesimo strato inoltrandosi in un vuoto sconfinato. Le estremità del mare erano coperte da spazio-tempo caotico ed era impossibile scoprire dov'erano.


Il Palazzo di Primordius sprofondò nel mare, avanzando di cento chilometri per poi entrare in una fessura spaziale nascosta.


Dopo essere entrati nella fenditura, il mondo si ampliò di fronte a loro. Questo era un mondo indipendente la cui entrata era nascosta nel mare. Era simile al palazzo del Grido della Fenice, ma era molto, molto più grande.


Accanto all'uomo di mezz'età, gli altri praticanti di arti marziali erano entusiasti di arrivare qui. Per i ribelli questo mondo indipendente era la loro Terra Sacra.


"Senior, per favore mi segua. Ho già informato il grande capo e la sta aspettando."


"Mm..."


Lin Ming annuì e volò fuori dal palazzo di Primordius. Quando scorse con lo sguardo questo mondo indipendente fu sorpreso da ciò che vide. Questo mondo conteneva ogni sorta di antica formazione misteriosa dispersa dappertutto. L'entrata di questo mondo era ben nascosta grazie alle barriere d'occultamento. In effetti era ancora meglio delle formazioni d'occultamento che l'umanità aveva disposto nell'universo selvaggio in passato per nascondersi dai saggi.


Lin Ming era sicuro che nemmeno figure come l'Imperatore Shakya avessero a disposizione tecniche del genere.


Era sempre più curioso di chi fosse questo grande capo.


In realtà, nel momento in cui era uscito dal Palazzo di Primordius, Lin Ming aveva percepito lievemente l'aura di un altro esperto in questo mondo. Era un'aura fin troppo cospicua tra gli altri praticanti di arti marziali. Era solo per cortesia che Lin Ming non aveva rilasciato la sua percezione per sondare l'altra parte.


Lin Ming mise da parte il Palazzo di Primordius. Aveva intenzione di seguire l'uomo di mezz'età e di vedere chi fosse questa persona misteriosa. All'improvviso però una luce si accese in un palazzo di giada raffinato.


L'uomo di mezz'età accanto a Lin Ming rimase sbalordito.


Così anche Lin Ming. All'inizio rimase un po' stupefatto, ma con il passare del tempo, mostrò sempre più sorpresa.


Fissò stordito una donna impareggiabile che indossava un abito blu ghiaccio volare verso di lui, coperta da luce divina.


Aveva un fisico sbalorditivo e dei fitti capelli neri fluttuavano dietro di lei. La sua pelle era bianca come la neve e sembrava scintillare come la brina. Emanava un'aura sacra e inviolabile dalla testa ai piedi, come se fosse un fiore di loto che sbocciava su una montagna innevata.


Avanzava per lo spazio, il suo abito ondeggiava dietro di lei. Ad ogni passo, increspature spaziali si diffondevano sotto i suoi piedi. Così arrivò di fronte a Lin Ming.


Lin Ming si irrigidì sul posto e la fissò.


Aveva visto innumerevoli donne impareggiabili durante la sua vita e naturalmente non avrebbe perso la compostezza solo per l'aura sacra di questa donna.


Il motivo per cui era scioccato era perché non avrebbe mai pensato che l'avrebbe trovata qui... Mu Qianxue!


Un solo addio ed erano passati migliaia di anni. Mu Qianxue era già cambiata completamente rispetto a prima. La sua aura e la sua maestà si erano evolute, come una fenice di ghiaccio che aveva superato un nirvana, era rinata. Nemmeno Lin Ming era riuscita a riconoscerlo all'inizio.


E il cambiamento nella sua forza era stato ancora più grande. Questo aveva sbalordito Lin Ming.


Mu Qianxue notò la sua sorpresa.


In realtà, mentre Lin Ming aveva cambiato aspetto e aveva trattenuto la sua aura, non avrebbe potuto riconoscerlo nemmeno lei, ma aveva riconosciuto il Palazzo di Primordius.


Non appena Lin Ming era apparso in questo mondo indipendente, aveva visto il Palazzo di Primordius e per questo non era riuscita a contenersi ed era volata fuori dal suo Palazzo Divino.


In quel momento l'uomo di mezz'età si inginocchiò in segno di venerazione. Disse con voce roca: "Il suo sottoposto porge i suoi saluti al grande capo!"


L'uomo di mezz'età era estremamente rispettoso. Forse la parola rispetto non sarebbe stata sufficiente a descrivere come si sentiva. C'era riverenza e devozione nel suo sguardo mentre osservava Mu Qianxue, come un seguace fedele che vedeva di persona la sua dea.


L'uomo di mezz'età non avrebbe mai pensato che Mu Qianxue sarebbe apparsa all'improvviso ad accogliere personalmente questa persona misteriosa. Questo aveva superato le sue aspettative. All'inizio pensava che, data la posizione di Mu Qianxue, sarebbe stato più naturale portare Lin Ming da lei.


Che la posizione di questa persona misteriosa fosse così speciale?


Solo allora gli altri ribelli reagirono. Era la prima volta che avevano visto il loro grande capo e non sapevano che aspetto avesse. E ora che erano venuti a sapere che questa donna impareggiabile era il loro grande capo, si entusiasmarono tutti. Caddero in ginocchio mostrando la stessa espressione devota.


In quel momento Lin Ming non seppe che espressione mostrare.


Grande capo...


Così Mu Qianxue era il grande capo della resistenza delle antiche razze...


E pensare che sarebbe avvenuta una coincidenza così meravigliosa.


All'inizio, quando si era riunito a Xiao Moxian, gli aveva detto che Mu Qianxue aveva lasciato da tempo l'universo selvaggio. Ma non si sarebbe mai immaginato che l'avrebbe vista nell'Abisso Oscuro. Non solo, ma la sua forza era cambiata di netto. Doveva aver incontrato qualche grande occasione fortunata.
                                


                                



