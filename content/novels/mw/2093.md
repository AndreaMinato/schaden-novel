---
title: Capitolo 2093 – Rituale Abissale
pubDate: 2025-12-15T08:37:10.498Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Matteo), 0/5
-Schadenfreude</em>


"È scomparsa?"


Lin Ming era perplesso. Com'era scomparsa all'improvviso?


"Mm..." Mu Qianxue scosse la testa. "Non ho idea di dove sia andata. Quando ho attraversato il Muro Eterno era ancora con me. Ma nell'istante in cui ci sono passata, è stata portata via da un vortice spaziale ed è svanita. L'ho cercata per tutti questi anni ma non ho ancora trovato notizie di lei..."


Tristezza e senso di colpa pesavano sulle spalle di Mu Qianxue, sentiva di non essersi presa cura di Yu'er.


"Vortice spaziale..." Lin Ming si accigliò. Yu'er era una forma spirituale e in realtà poteva legarsi a Mu Qianxue. Eppure lei era stata spazzata via da un flusso spaziale turbolento, mentre Mu Qianxue era rimasta illesa. C'era qualcosa di insolito.


Cos'era successo?


Lin Ming confortò Mu Qianxue: "Apprendista senior, potresti non saperlo, ma Yu'er è una forma di vita prodotta dalla Tessera Viola. Se è stata trascinata via da un vortice spaziale allora non significa necessariamente che le sia accaduto qualcosa. Potrebbe essere perfino un'occasione fortunata o forse è stata evocata da qualcosa..."


Lin Ming non  aveva idea di cosa fosse successo, così poteva solo rimanere ottimista.


Ora nessuno sapeva se Yu'er fosse nell'abisso o no. E anche se fosse finita qui, sarebbe stato come cercare un ago in un pagliaio. E in effetti se Yu'er era stata portata via mentre passava per il Muro Eterno, forse non era nemmeno entrata nell'abisso...


"Tessera Viola..." Sentendo Lin Ming menzionare il più misterioso degli strumenti divini, lo sguardo di Mu Qianxue divenne pensoso. Sarebbe stato il miglior risultato possibile se fosse stata la Tessera Viola ad evocare Yu'er, ma dov'era l'artefatto divino?


"Che sia nella Tomba del Dio Demoniaco?"


Mormorò tra sé e sé Mu Qianxue.


La Tomba del Dio Demoniaco nel diciottesimo strato dell'Abisso Oscuro nascondeva fin troppi segreti.


"Cosa c'è nella Tomba del Dio Demoniaco? L'uomo di mezz'età con cui ho parlato mi ha convinto a venire qui dopo averla menzionata. È una fortuna che abbia avuto l'ispirazione improvvisa di dirmelo, altrimenti forse non ci saremmo mai incontrati."


Lin Ming dava molta importanza alla Tomba del Dio demoniaco. Sembrava il posto più mistico e importante nell'Abisso Oscuro.


"Non ho una comprensione completa della Tomba del Dio Demoniaco. Con il passare degli anni ho ucciso un po' di abissali di alto livello e ho ottenuto le loro note. Ho studiato la lingua abissale e sono riuscita a stento a capirla. Sembra che la tomba contenga la forza più formidabile dell'Abisso Oscuro, è anche il luogo dove sono nati i totem abissali, lo stesso posto da cui provengono Fame, Oscuro, Eone, Malvagio e gli altri!"


"Luogo di nascita di totem abissali?" Chiese sbalordito Lin Ming. Questo livello di abissale era fin troppo terrificante. Al picco della loro potenza erano inferiori solo al maestro della Strada Asura. Non c'erano forme di vita nei 33 Cieli capaci di contendere con loro!


L'unico aspetto positivo era che dieci miliardi di anni fa il maestro della Strada Asura e il Sovrano Immortale avevano unito le forze per affrontare questi totem abissali. Diversi di loro erano morti, gravemente feriti o scomparsi.


Ma da ciò che aveva detto Mu Qianxue, sembrava che la tomba potesse creare nuovi abissali totemici. Lin Ming si inquietò. Se era vero, allora i 33 Cieli erano in pericolo.


"I totem abissali hanno dei genitori? Come nascono?"


Lin Ming non era riuscito ad ottenere nessuna informazioni riguardo alla tomba del Dio demoniaco dai ricordi di Fame. Quei ricordi erano sigillati in un modo incredibile. Se due super abissali si fossero uniti e avessero prodotto un discendente terrificante, sarebbe stato spaventoso.


"No." Disse Mu Qianxue scuotendo la testa. "I totem abissali non nascono. Invece, quando una Vera Divinità di massimo livello accetta l'energia della tomba del Dio Demoniaco, vengono promossi allo stadio successivo! Dopo che il processo sarà completato, questo nuovo abissale può coltivare lentamente per attivare l'energia nel suo corpo."


"Si chiama rituale abissale. Ma il peso a cui sottopone è tropo grande. Ha un enorme peso sull'organismo. Per accettare questo rituale sono necessari un potenziale vitale e una forza estremi. Se il loro corpo non potrà sopportare questa energia, allora si ridurrà direttamente in cenere. Inoltre c'è una condizione per iniziare il rituale cioè... un gettone, un rito misterioso. È anche la chiave per attivare il rituale abissale."


Lin Ming mostrò un'espressione strana.


"Cos'è?"


"Il rito misterioso di cui parli probabilmente è questo, vero..."


Lin Ming toccò l'anello spaziale e un misterioso libro nero apparì nella sua mano. Era avvolto da energia primordiale e sembrava avere una vita propria. Pulsava, come se contenesse un cuore. E questo filo di energia primordiale sopprimeva queste fluttuazioni vitali. All'inizio Lin Ming aveva dovuto contare sull'Antico Sigillo Elisio per farlo, ma dopo aver ottenuto una forza al livello di una Vera Divinità poteva usare la sua energia primordiale per fare lo stesso.


Mu Qianxue fu immensamente scioccata da questo libro nero. In alcuni testi aveva letto descrizioni e note riguardo ai riti. Dovevano essere scritti in un libro nero simile a quello che stava tenendo Lin Ming.


"Questo... dove l'hai preso?"


"Da un genio della razza dei saggi e l'ha trovato... nel regno delle Rovine Primordiali." Disse con noncuranza Lin Ming.


Mu Qianxue rimase senza parole: "Allora è così... ci sono un totale di sei libri cerimoniali, ognuno corrisponde ad uno dei sei grandi totem abissali. Solo quando un totem abissale muore apparirà il suo libro nero corrispondente."


"Ogni volta che la tomba del Dio Demoniaco si apre e il libro nero viene usato, se l'abissale sopporta il rituale e supera la prova con successo, il tomo svanirà e non riapparirà più."


"Se l'abissale che si sottopone al rituale fallisce, allora finirà in cenere e il tomo scomparirà per spostarsi in un posto lontano e sconosciuto. A volte lascerà perfino l'Abisso Oscuro. Innumerevoli abissali desiderano ottenerlo e farebbero di tutto per trovarne uno.
Tuttavia è come cercare un ago in un oceano. Così si dice che un abissale che ottiene il tomo rituale nero sia favorito dal Dio Demoniaco e che sia un Emissario Demoniaco innato. Un Emissario Demoniaco ha una posizione estremamente importante nell'Abisso Oscuro, perché è stato favorito dal Dio Demoniaco e perché ha molte più possibilità di superare la prova e diventare un totem abissale!"


"Non mi sarei mai immaginata che questo tomo nelle tue mani sia stato ottenuto da un genio saggio. Che scherzo crudele. Le creature intelligenti dei 33 Cieli hanno davvero ricevuto il favore del Dio Demoniaco..."


Mu Qianxue scosse la testa, chiaramente stava mostrando disprezzo nei confronti di queste leggende abissali.


Ma Lin Ming esitò per un momento, come se stesse rimuginando su qualcosa.


"Mm? A cosa stai pensando?" Chiese Mu Qianxue.


"Stavo solo pensando a cosa fare con questo tomo..." Lin Ming si sfregò il mento e aprì la copertina.


La prima frase del libro diceva: "La tomba è la fine e anche l'inizio!"


Poi c'era scritto: "Chi possiede questo libro è l'incarnazione di Eone!"


Eone era il nome di un abissale totemico. Non importava quale abissale sarebbe riuscito a sopportare il battesimo del rituale abissale, sarebbe diventato Eone. E solo quando Eone fosse morto questo libro nero sarebbe apparso.


"Cosa fare con questo tomo dei riti..." Mu Qianxue aggrottò le sopracciglia. "Non sembra che possa essere distrutto. Il metodo più sicuro sarebbe nasconderlo in un posto dove nessun abissale può trovarlo così che all'Abisso Oscuro manchi per sempre un totem abissale. O possiamo ideare un piano e usare il libro nero per creare una trappola e attirare abissali di alto livello e ucciderli. Ma è estremamente rischioso... ci vorrebbe un piano molto dettagliato... altrimenti sarebbe come dare tesori agli abissali..."


Per un po' Mu Qianxue divenne pensosa.


Tuttavia Lin Ming scosse la testa: "Apprendista Senior, stavo pensando... di fare qualcos'altro... e potrebbe sembrare un po' folle..."


"Mm?" Mu Qianxue sussultò.


"Apprendista Senior, dia un'occhiata prima."


Lin Ming ruggì. La sua voce divenne profonda e roca, sembrava tonante.


Il suo intero corpo emise dei crepitii mentre diventava più alto e i suoi muscoli si gonfiavano. Placche d'osso e scaglie dall'aspetto feroce apparirono sulla sua pelle e spuntoni d'osso emersero dalle sue ginocchia e dai suoi gomiti.


Lin Ming era diventato un abissale in un solo bastoncino di incenso!


Mu Qianxue era sbigottita.


"Tu... come hai fatto?!"


Sapeva che la tecnica di trasformazione del corpo di Lin Ming aveva raggiunto un livello elevatissimo e che la si poteva usare per mutare la struttura del corpo. Ma diventare un abissale come Lin Ming era troppo esagerato. Inoltre poteva percepire un'aura da abissale dal suo corpo ed era impossibile falsificare un'energia del genere.


"Non posso nemmeno... riconoscerti!"


Se non avesse fissato stordita la trasformazione di Lin Ming, allora non avrebbe mai pensato che l'abissale davanti a lei fosse un umano camuffato. Inoltre sarebbe stato impossibile per lei riconoscere Lin Ming.


Era un travestimento fin troppo perfetto.


"Beh... è una lunga storia. Apprendista senior, ho il potere di un demone nel mio corpo. Stavo pensando se sarebbe stato possibile sopportare il rituale abissale."


Queste parole sconvolsero Mu Qianxue.


Un umano che sopportava il rituale abissale?


Era fin troppo folle.


"È pericoloso, non sai cosa accade durante un rituale. perfino abissali di alto livello possono morire nel processo. E con la tua forza..."


In realtà Mu Qianxue non sapeva quanto fosse potente Lin Ming. Ma aveva visto che la sua coltivazione era nelle fasi intermedio dello stadio di Empireo. Anche se sapeva che Lin Ming aveva un potenziale sconvolgente, non poteva essere più formidabile di una Vera Divinità abissale, no?


"Inoltre, anche se riuscissi a sopravvivere, è un rituale per gli abissali. Se sopportassi il rituale... rimarrai te stesso?"


Mu Qianxue comunicò le sue preoccupazioni. Lin Ming disse: "La mia anima è protetta dal Cubo Magico, non dovrebbero esserci problemi. Inoltre ho intenzione di aprire il settimo palazzo del dao, il palazzo del Gemello. Così sarà molto più sicuro per me..."
                                


                                



