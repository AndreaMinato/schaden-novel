---
weight: 2094
title: Capitolo 2094 – Il Palazzo del Gemello
pubDate: 2025-12-15T08:37:10.498Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda (2 Matteo), 0/5
-Schadenfreude</em>


"Il Palazzo del Gemello... hai già raggiunto il palazzo del dao del Gemello?"


Mu Qianxue sussultò. Non si sarebbe mai immaginata che la coltivazione di Lin Ming sarebbe stato così veloce.


Le Nove Stelle del Palazzo del Dao, sette brillanti e due cupe. In quanto settimo dei nove astri, il palazzo dell'Occhio Daevico era localizzato sulla sua fronte, il palazzo del Dao dell Sovrano Marziale era nei quattro arti, quello del Tempio Viola era nel dantian e così via.


Per quanto riguardava quello del Gemello, aveva una posizione particolarmente unica; era localizzato fuori dal corpo di un coltivatore.


Dopo che il palazzo si attivava, si sarebbe condensato in una stella nel vuoto non troppo lontana dal praticante di arti marziali.


Poi, le leggi delle Nove Stelle avrebbero usato questa stella del Gemello come fondamento, radunando la luce astrale e condensando il fantasma di una persona.


Questa proiezione avrebbe avuto un aspetto uguale al proprietario.


Era per questo effetto che si chiamava così.


In quanto ultimo dei sette palazzi, quello del Gemello radunava la maggior parte della forza delle nove stelle, con molta più intensità rispetto ai palazzi del Dao precedenti. Questo significava anche che il palazzo del Gemello era il più formidabile.


Quando questa luce stellare appariva, avrebbe avuto il 50% della forza combattiva dell'originale. Dopodiché, finché il coltivatore avesse riversato parte della sua vitalità del sangue e fonte spirituale, concentrandola nella stella del Gemello, allora avrebbe potuto avere una personificazione: la personificazione del Gemello.


Più essenza di sangue riceveva la personificazione, più sarebbe diventata potente. Inoltre, grazie alla luce del cielo più alto radunata dal palazzo del dao, col tempo sarebbe diventata un'arma estremamente forte.


Naturalmente, visto che il coltivatore avrebbe diviso parte della sua vitalità del sangue, la sua forza avrebbe subìto qualche danno, ma sarebbe stato comunque di gran lunga minore rispetto al potenziamento portato dalla personificazione.


Nel mondo marziale esistevano numerose tecniche che permettevano di controllare le personificazioni. Ad esempio il Dao Celeste Asura aveva i suoi metodi di coltivazione e di combattimento per gestirlo.


Tuttavia, la personificazione formata di solito veniva raffinata in questi metodi di coltivazione.


Ad esempio la Pietra dell'Embrione Spirituale, l'Embrione Divino della Sorgente erano pietre divine generate spontaneamente dalla natura e non provenivano da Lin Ming.


Se Lin Ming avesse perso le sue personificazioni, anche se avesse diminuito la sua forza, non avrebbe causato veri danni al suo corpo. Ma il palazzo del Gemello era diverso.


La personificazione del palazzo del Gemello veniva creata da un praticante di arti marziali estraendo una porzione di essenza di sangue e forgiandola nella luce astrale, trasformandola in vera carne e sangue.


Non ci si poteva permettere di perdere una personificazione del genere.


Inoltre condivideva le stesse origini del coltivatore. Poteva separarsi o fondersi con l'originale.


Una volta che l'originale e la personificazione si fossero fusi, avrebbe raddoppiato la potenza del praticante di arti marziali.


Una personificazione raffinata non avrebbe posseduto un'abilità del genere.


Normalmente, dopo che un coltivatore apriva il palazzo del Gemello, sarebbe rimasto fuso con la sua personificazione. Così avrebbe potuto usare al massimo la sua potenza.


Solo durante la coltivazione si sarebbero separati. Così sarebbe stato molto più veloce assorbire l'energia del mondo.


Lin Ming desiderava ferventemente di aprire il palazzo del Gemello adesso, perché così avrebbe potuto usare le sue caratteristiche speciali per separare il potere del divino da quello dei demoni.


 Il palazzo del Gemello di Lin Ming sarebbe stato molto diverso rispetto agli altri-


Generalmente parlando, la personificazione del palazzo del Gemello non sarebbe stata diversa dall'originale. Se l'originale e la copia si fossero separati, avrebbero reso più flessibili le loro tecniche combattive e avrebbero aumentato la velocità di coltivazione. Se si fossero fusi nuovamente insieme, sarebbe stato come sovrapporre la loro forza.


Ma per Lin Ming la questione era differente. Aveva intenzione di usare il palazzo del Gemello come fondamento e, dopo aver condensato la proiezione, ci avrebbe riversato tutto il suo potere demoniaco, trasformandolo in un abissale vero e proprio!


Il suo corpo originale invece avrebbe mantenuto il potere divino e le sue stirpi corrispondenti.


Facendo questo, Lin Ming avrebbe avuto un'identità più flessibile in futuro. Si sarebbe potuto fondere e separare quando aveva bisogno con la sua personificazione.


La personificazione abissale sarebbe riuscita ad usare senza freni la leggi del Divoramento del potere dei demoni mentre il suo corpo principale avrebbe assorbito il potere del mondo, permettendo alla sua coltivazione di aumentare sempre di più.


In tal caso, Lin Ming non avrebbe dovuto preoccuparsi che un metodo di coltivazione così malvagio e inortodosso come le leggi del Divoramento rendessero instabili le sue fondamenta, né avrebbe subìto un contraccolpo.


Dopo aver aperto il palazzo del Gemello ed essere entrato nella tomba del Dio Demoniaco, avrebbe potuto usare la sua personificazione per trasformarsi in un abissale e sottoporsi al rituale. Così non ci sarebbero stati problemi...


Lin Ming parlò di queste idee a Mu Qianxue.


La donna rimase sbalordita per molto tempo: "Vuoi... formare una personificazione demoniaca?"


Mu Qianxue lo trovò davvero inconcepibile. Com'era riuscito ad aumentare così velocemente la sua coltivazione e da dove aveva ottenuto l'essenza di Fame?


"Dovrebbe essere possibile. Questa personificazione proverrebbe da me e non è qualcosa di raffinato. Finché ci riversassi un filo della mia fonte spirituale, sarebbe un secondo me."


"Questo... cosa ti è successo in questi ultimi anni?" Mu Qianxue voleva chiederlo da tempo, ma non ne aveva avuto l'occasione dato che c'erano così tante questioni da discutere.


Dovrebbe essere impossibile per delle forme di vita dei 33 Cieli impossessarsi del corpo di un abissale. Sarebbe stato incredibile che Lin Ming creasse una personificazione demoniaca.


Lin Ming le parlò di tutte le esperienze che aveva fatto negli ultimi 7000 anni. Descrisse com'era stato inseguito da Piaoyu, come Sheng Mei lo aveva derubato della sua fonte spirituale, le sue tribolazioni nei regni inferiori, le sue sette reincarnazioni, il suo arrivo nell'universo selvaggio, come aveva assorbito l'anima di Fame e come ne aveva controllato la personificazione, il suo scontro con i Re Divini e come li aveva fatti ritirare dalla guerra tra umani e saggi...


Non aveva bisogno, né desiderio di nascondere nulla a Mu Qianxue. Sapeva già del segreto del Cubo Magico, così cos'altro c'era da nascondere?


Mu Qianxue rimase in silenzio per un po' di tempo. Le esperienze di Lin Ming erano state semplicemente troppo bizzarre. Dall'orlo della morte, all'abisso della disperazione, ad una rinascita, l'entrata nell'universo selvaggio e il ribaltamento della situazione, era diventato il capo dell'umanità e aveva ricevuto il titolo di Sovrano Umano, non poteva essere descritto da meri alti e bassi.


Pensava di aver incontrato innumerevoli occasioni fortunate ed essere sopravvissuta ad innumerevoli massacri all'ultimo sangue nel regno delle Rovine Primordiali, la sua vita era stata davvero avventurosa. Ma sembrava piatta in confronto a Lin Ming.


"Così il motivo per cui sei scomparso è stato a causa di Sheng Mei. Lei..."


Mu Qianxue era senza parole. Non poteva capire il motivo dietro le azioni dell'Imperatrice Spirituale: "Hai detto che Sheng Mei è estremamente ostile nei confronti dell'Imperatore Spirituale e dopo che ti ha sottratto la forza ha lasciato comunque un filo della sua fonte spirituale, e ci ha anche sigillato il suo yin primordiale e la Grande Arte della Reincarnazione?
Ma cosa significa tutto questo? Le possibilità che tu sopravvivessi ad una situazione del genere erano quasi zero. Sheng Mei non sapeva nemmeno che avevi il Cubo Magico, così perché avrebbe pensato che potessi recuperare le forze?"


Lin Ming sospirò e scosse la testa: "Non ne sono sicuro nemmeno io. Probabilmente era l'unica scelta che le rimaneva dopo essersi unita all'Imperatore Spirituale ed essere rimasta impotente. Allora sarei davvero morto, ma Sheng Mei ha contato sul suo barlume di intuizione per lasciare una speranza a me e anche a lei..."


Sheng Mei era un enigma.


Mentre ripensava a lei, Lin Ming si ricordò della misteriosa donna impareggiabile che era apparsa nello Specchio di Ghiaccio, i cui resti erano stati lasciati al centro del Muro Eterno.


Erano separate da un fiume del tempo di dieci miliardi di anni, Sheng Mei e quella donna misteriosa sembravano uguali ad un praticante di arti marziali e alla sua personificazione gemella. Che rapporto potevano avere?


Sheng Mei e il fato dell'Imperatore Spirituale, tutto ciò che gli aveva fatto, tutto questo lo riempiva di emozioni contrastanti nei confronti di Sheng Mei.


Non era né buona, né cattiva. Pareva che avesse un'esperienza illimitata e che un triste destino pesasse sulle sue spalle...


Tuttavia, non importava quali fossero state le sue esperienze e cosa desiderasse, Lin Ming sapeva che settemila anni non aveva avuto speranze di scappare dalla Regina Divina Piaoyu e quando era stato preso di mira anche dall'Imperatore Spirituale, era stata Sheng Mei a salvarlo. Lin Ming non si sarebbe dimenticato di questo favore, anche se i metodi di Sheng Mei erano misteriosi...


Sembrava una perla avvolta dalla foschia più cupa. Un fiore caduto dieci miliardi di anni fa e sbocciato dieci miliardi di anni dopo. Aveva superato il Samsara delle 10.000 vite, senza venire influenzata dal karma, il suo destino era misterioso...
                                


                                



