---
weight: 20950
title: Capitolo 2095 – Cambiamento
pubDate: 2025-12-15T08:37:10.498Z
tags:
    - mw
---


<em>Capitolo regolare,
2 capitoli in coda (2 Matteo), 0/5
-Schadenfreude</em>


La città della Sabbia Nera possedeva il mercato degli schiavi più grande del dodicesimo strato. Dopo che l'insurrezione delle antiche razze era scoppiata, non solo i loro affari non ne erano stati influenzati, ma erano diventati sempre più occupati.


Per diversi mesi, ogni mese 20.000 schiavi sarebbero stati trasportati nella città della Sabbia Nera. Oggi ne avevano accumulati almeno 200.000. Questi schiavi erano tutti beni di alta qualità selezionati con attenzione. Molti di loro erano stati inviati dalla frazione dell'Ordine Demoniaco del sedicesimo e perfino del diciassettesimo piano dell'abisso.


Per allenare gli schiavi migliori, l'Ordine Demoniaco avrebbe permesso ad alcuni schiavi di coltivare fino a diventare Sacri lord. Ma per controllarli pienamente avrebbero dato loro dei metodi di coltivazione incompleti che non li avrebbero fatti andare oltre.


Inoltre a causa dei sigilli degli schiavi impiantati nei loro mari spirituali e il processo di schiavizzazione e addestramento, le possibilità che questi membri delle antiche razze scappassero era quasi zero. Naturalmente potevano recuperare il libero arbitrio se fossero stati salvati e i loro sigilli fossero stati sciolti da un maestro di alto livello.


Uno schiavo allo stadio di Sacro Lord aveva un prezzo astronomico.


Quelli allo stadio di Re del Mondo invece erano quasi inesistenti, nel caso sarebbero stati cresciuti specificamente da abissali di alto livello per il loro godimento.


Sotto i nove soli, il deserto di sabbia nera sembrava sul punto di bruciare. Il motivo per cui la sabbia qui era nera era per via del acciaioscuro al suo interno. Sotto il sole caldo, il acciaioscuro poteva bruciare facilmente i piedi di una persona. Se uno avesse seppellito un uovo d'uccello selvaggio tra la sabbia, ci sarebbe voluto solo un bastoncino di incenso di tempo per cuocerlo.


Tuttavia, per alcune cavalcature, queste sabbie brucianti non erano niente di che.


<em>Bang!</em>


Il piede di un mostro verde si abbatté dall'alto come un pilastro, lasciando un'impronta profonda un piede tra la sabbia calda.


Era una variante particolare di ciclope.


Era più grande di un ordinario membro della sua razza, era anche più forte e veloce. Naturalmente il suo prezzo era dieci volte superiore a quello di un ciclope ordinario.


Un ciclope ordinario era già considerato un bene di lusso. Questo tipo di creatura non era qualcosa che un normale abissale potesse sperare di cavalcare.


E in quel momento, c'era Lin Ming a bordo di questo ciclope, aveva assunto l'aspetto di un abissale.


Era già passato un anno da quando era entrato nell'Abisso Oscuro. In questo anno aveva trascorso la maggior parte del suo tempo nel deserto insieme all'esercito delle antiche razze. I ribelli e l'Ordine Demoniaco si erano scontrati diverse volte, e Lin Ming aveva assunto la forma di un umano per uccidere silenziosamente oltre mille abissali; incluso un Empireo abissale di livello intermedio che proteggeva la città della Sabbia Nera.


Quando Lin Ming aveva ucciso questi mostri, li aveva fatti collassare con un solo colpo, così non era riuscito a temprare affatto le sue capacità combattive. Tuttavia era riuscito ad allentare ulteriormente le sue leggi del Divoramento. Aveva assorbito il potere demoniaco di ogni abissale. Lentamente, era diventato sempre più esperto nelle sue leggi, presto avrebbe raggiunto il livello più elevato possibile.


Lin Ming aveva fatto tutti i suoi preparativi. Dopo aver assorbito così tanta energia, poteva progredire alle fasi superiori dello stadio di Empireo e attivare il palazzo del Gemello.


E visto che aveva ucciso un Empireo della città della Sabbia Nera, l'Ordine Demoniaco non poté più rimanere con le mani in mano. Non si sarebbe mai immaginato che la religione degli antichi dei e la resistenza sarebbero stati così difficili da affrontare. Non solo i ribelli avevano superato in astuzia i loro eserciti, ma avevano anche ucciso un Empireo; questo esercito aveva superato ogni loro aspettativa.


Ora la resistenza degli Antichi Dei era diventata una spina nel loro fianco e dovevano estrarla.


Presto l'Ordine Demoniaco sarebbe intervenuto.


Un mese fa, l'esercito ribelle aveva intercettato delle truppe abissali che stavano scortando degli schiavi. Dopo aver ucciso questi abissali, ne avevano salvati 5000.


Questi 5000 schiavi avevano un talento elevato e le loro coltivazioni erano ottime. Seguendo la solita procedura, si sarebbero poi uniti alla resistenza e sarebbero diventati altre truppe per l'esercito ribelle.


Tuttavia il risultato li addolorò. Quando Lin Ming cercò di sciogliere i loro sigilli degli schiavi, tutte queste persone morirono all'improvviso allo stesso tempo.


Lin Ming poté solo fissare impotente questi 5000 antichi giovani morire mentre il sangue schizzava dalle loro teste. Alcuni esplosero perfino riducendosi in foschie di sangue.


Anche se Lin Ming aveva assistito ad innumerevoli massacri e aveva ucciso moltissimi nemici, vedere una scena del genere lo avvilì.


Lin Ming non aveva bisogno di indagare per sapere che l'Ordine Demoniaco doveva aver manomesso i sigilli degli schiavi, facendo sì che qualsiasi spostamento li facesse morire tutti.


Questo per impedire che gli schiavi salvati rinforzassero l'esercito ribelle.


Le tattiche dell'Ordine Demoniaco erano simili alle tattiche kamikaze usate dalle nazioni mortali in guerra, uccidere 1000 nemici sacrificando 800 uomini.


In questo modo sarebbe stato inutile salvare gli schiavi; sarebbe stato come accelerare la loro morte.


I metodi dell'Ordine Demoniaco riempirono di rabbia i membri delle antiche razze, ma non potevano farci nulla.


Al momento non potevano fronteggiare direttamente l'Ordine Demoniaco. Potevano usare solo tattiche di guerriglia per combattere contro di loro, ma ora perfino queste tattiche erano state sventate dall'Ordine Demoniaco, così erano entrati in stasi.


Non potevano combattere nella città della Sabbia Nera, ma nemmeno vagare nelle terre selvagge sarebbe stato utile.


Per un po' il morale dell'esercito ribelle precipitò.


In quel momento però avvennero cambiamenti scioccanti. L'Ordine Demoniaco aveva mandato un Anziano dall'abito nero in città!


Le autorità più importanti dell'Ordine Demoniaco erano questi Anziani, un abissale al livello di una Vera Divinità.


Nemmeno nell'Abisso Oscuro erano coltivatori così comuni. Esistevano solo nelle organizzazioni più potenti ed erano anche le autorità più importanti in questi Sect.


L'Ordine Demoniaco non si sarebbe mai immaginato che ci sarebbe stato un giorno in cui avrebbero dovuto mandare un Anziano dall'abito nero per sopprimere una rivolta di schiavi.


Tuttavia, ora che l'esercito ribelle aveva spinto un Anziano ad intervenire, significava che i giochi erano finiti. Questo perché la percezione divina delle Vere Divinità era troppo potente. Un Anziano dall'abito nero di sicuro sarebbe riuscito a trovare il loro nascondiglio e sarebbe stato apocalittico per l'insurrezione degli Antichi Dei.


L'arrivo dell'Anziano riempì di panico l'esercito ribelle.


Era ovvio che tra non molto tempo l'Ordine Demoniaco li avrebbe assediati.


Alla fine erano solo un gruppo raffazzonato di schiavi liberati. Non avevano ricevuto metodi di coltivazione e addestramenti militari e, nonostante fossero disposti a sacrificarsi per fare recuperare la gloria passata alla loro gente, la loro forza combattiva non era troppo formidabile.


Per un po' le varie squadre ribelli si radunarono insieme. Chiedevano frequentemente udienza a Mu Qianxue o si incontravano in segreto per discutere su come trattare l'Ordine Demoniaco.


Molti pensarono di evacuare e fuggire nell'undicesimo livello, ma non sarebbe stato molto più sicuro perché una Vera Divinità dell'Ordine Demoniaco sarebbe stata molto più veloce di loro.


Inoltre, se avessero scelto di evacuare, sarebbe stato più facile che venissero scoperti e andassero incontro ad una distruzione totale.


Anche così, Mu Qianxue rifiutò ogni udienza senza eccezione. Passò un solo ordine, di rimanere fermi e aspettare ulteriori comandi!


Un ordine del genere inquietò i capi delle squadre, ma non potevano che ubbidire a Mu Qianxue perché era il loro capo.


In questa situazione, che fossero i membri delle squadre ribelle o le figure di alto livello dell'Ordine Demoniaco, nessuno sapeva che Lin Ming era già disceso silenziosamente nella città della Sabbia Nera.


Sapeva che era arrivata l'occasione che aspettava.


Questa sarebbe stata la sua opportunità per aprire il palazzo del Gemello e raggiungere un altro punto di svolta.


<em>Bang! Bang!</em>


Il ciclope speciale pesava oltre 100.000 jin. Ad ogni passo che faceva nel vasto deserto, avrebbe sollevato ondate di sabbia. Catene di acciaioscuro pendevano dalle sue braccia pesanti, trascinandosi per la sabbia in mezzo al calore.


Questo ciclope speciale era stato comprato dai cristalli demoniaci che Lin Ming aveva ottenuto dopo aver ucciso l'Empireo di guardia della città della Sabbia Nera. Sarebbe stato una cavalcatura di lusso per abissali ordinari, ma per Lin Ming non era niente di che.


In quel momento la città della Sabbia Nera apparì in lontananza.
                                


                                



