---
title: Capitolo 2097 – La Richiesta Finale
pubDate: 2025-12-15T08:37:10.498Z
tags:
    - mw
---


<em>Capitolo regolare,
2 capitoli in coda (2 Matteo), 0/5
-Schadenfreude</em>


"Cosa ne pensa signore? Se è soddisfatto si senta libero di dare un'occhiata. Queste schiave sono tutti beni di alta qualità dal talento superiore e sono stati addestrati fin dall'infanzia in ogni tecnica per compiacerla e soddisfarla. Inoltre sono tutti vergini!"


La succuba si sporse verso l'orecchio di Lin Ming ed emise un soffio sensuale.


Non credeva che Lin Ming sarebbe riuscito a resistere ad una tentazione del genere. Naturalmente se avesse voluto scendere divertirsi con loro avrebbe dovuto pagare i soldi del deposito e anche acquistare le schiave.
Lin Ming scosse la tavoletta di giada, gettando un'occhiata ai prezzi. Anche se sapeva già il costo approssimativo di queste schiave, vedere quelle lunghe serie di cifre lo sorprese.


Queste schiave erano fin troppo costose.


Tuttavia Lin Ming era estremamente ricco. Nell'ultimo anno aveva ucciso centinaia di migliaia di abissali, inclusi perfino Empirei. Era già benestante e quando era venuto qui, aveva anche portato i numerosi cristalli demoniaci che aveva Mu Qianxue.


In questi ultimi anni, l'esercito ribelle aveva accumulato un livello di ricchezze astronomico.


"I soldi del deposito sono qui. Le comprerò tutte!"


Lin Ming tirò fuori un anello spaziale e lo lanciò alla succuba. Il demone donna lo afferrò e lo sondò con la sua percezione. Ne fu immediatamente scioccata. Nell'anello spaziale c'erano pile di cristalli demoniaci; era difficile stimare quanti ce ne fossero. Figuriamoci le decine di ragazze immerse nella sorgente sotto, sarebbero stati più che sufficienti per acquistarne centinaia di loro.


E da ciò che aveva detto Lin Ming, era solo un deposito!


Soldi per il deposito...


Questo significava che Lin Ming avrebbe potuto comprare ancora più schiavi. Pensando a questo, la succuba si entusiasmò.


"Signore, è fin troppo generoso. Vorrebbe scendere a dare un'occhiata?"


Pensò che ora che le aveva comprate, Lin Ming certamente sarebbe sceso nella sorgente e avrebbe assaporato queste splendide donne, ma non si sarebbe mai immaginata che avrebbe dato un ordine brusco: "Fatele vestire e che mi seguano!"


"Ve... vestire!"


La succuba era sbalordita. La frazione dell'Ordine Demoniaco si era sforzata considerevolmente per creare lo spettacolo sotto, eppure questo abissale reale non aveva intenzione di fare nulla con queste giovani. Fare vestire giovani così splendide, non era uno spreco...?


Nonostante fosse perplesso, le richieste di un cliente avevano la priorità. La succuba poteva solo agire di conseguenza.


A tutte le giovani nella valle fu ordinato di uscire dalla sorgente, asciugarsi e vestirsi per seguire Lin Ming.


Poi Lin Ming andò nella piattaforma elevata che aveva visto prima. Gli schiavi qui erano tutti rinchiusi in gabbie nere.


In questo enorme mercato di schiavi c'erano alcune schiave che mostravano un atteggiamento positivo, ma alcune giovani stavano danzando solo per attirare clienti.


Nessuna ragazza sarebbe stata disposta ad essere tenuta in gabbia per essere venduta e comprata come un oggetto.


Così, che fossero eteree sacerdotesse o ragazzine che sembravano tesori di famiglia, stavano continuando la loro recita sotto le minacce dell'Ordine Demoniaco. Lin Ming aveva notato che stavano tremando leggermente. Agli angoli degli occhi di alcune ragazze c'erano perle di lacrime. Erano nervose, ma suscitavano anche compassione.


Per gli abissali, l'aspetto delicato e fragile di quelle schiave potevano suscitare desideri bestiali.


C'erano anche dei rari abissali gentili che avrebbero provato un desiderio di protezione vedendole. Anche così, non importava chi fossero, le avrebbero comunque comprate.


"Alzate le teste! State di fronte alla gabbia di ferro per me!"


Quando Lin Ming arrivò di fronte alla gabbia, due giovani identiche si ritrassero in un angolo abbassando istintivamente le teste. Non osavano guardare Lin Ming perché il suo aspetto era troppo feroce.


Per queste due giovani appena maturate, era difficile immaginare che sorta di padrone sarebbe stato Lin Ming e cosa le aspettava.


"Sto parlando a voi due! Siete sorde?!"


Un demone dagli artigli di ferro vicino alla gabbia alzò una frusta, infuriato dalla mancanza di rispetto delle due giovani. Fece scattare la frustra e le due giovani furono colte dal panico vedendolo muoversi.


Questi demoni dagli artigli di ferro erano abili nel fare passare le fruste attraverso le fenditure nella gabbia per colpirle. La frustata avrebbe fatto loro del male, ma non le avrebbe ferite, così non avrebbe lasciato cicatrici.


Le due ragazze chiusero istintivamente gli occhi, ma il dolore non arrivò. Riaprirono gli occhi e videro che l'abissale torreggiante aveva afferrato la frusta del demone dagli artigli di ferro.


In confronto a questo enorme abissale, il demone dagli artigli di ferro sembrava piccolo quanto una gallina.


Il demone sorrise con fare umile: "Mi scuso per questa dimostrazione vergognosa. Queste ragazza sono arrivate da poco tempo e sono ancora un po' selvagge. Dare loro un po' di frustate sarà sufficiente."


Lin Ming guardò il demone dagli artigli di ferro rivelando un po' di intento omicida dagli occhi, facendolo ritrarre con un brivido freddo che gli percorreva il dorso.


"Lei... lei..."


Il demone con gli artigli di ferro deglutì, insicuro di cosa dire. Non voleva offendere un guerriero del genere.


Fortunatamente per lui, Lin Ming si era già girato, dandogli un'occasione per riprendere respiro.


"Le comprerò." Disse freddamente Lin Ming alla succuba dietro di lui.


Il demone donna si riempì di gioia. Le due giovani nella gabbia invece si agitarono, non sapevano quale sarebbe stato il loro destino.


Dopo essere diventate schiave non si aspettavano nessuno splendore o gloria nelle loro vite; solo sopravvivere sarebbe stato sufficiente.


Tuttavia, nonostante questo abissale di fronte a loro sembrasse feroce, aveva impedito al demone dagli artigli di ferro di colpirle. Non dovrebbe essere un qualche tipo di pervertito crudele, vero...?


Mentre riflettevano, le due giovani si riempirono di speranze. Lasciarono la gabbia e seguirono Lin Ming.


Lin Ming non disse nulla. Mentre avanzava, ogni volta che avesse visto una giovane in una gabbia, avrebbe solo chiesto qual era il suo prezzo e l'avrebbe comprata.


In seguito non chiese nemmeno il prezzo visto che era scritto chiaramente sulle gabbie.


Presto diverse centinaia di giovani furono comprate da Lin Ming.


Molte di loro avevano dei marchi di frustate sulla pelle e i loro abiti erano stati strappati. Era facile che destassero compassione.


La succuba dietro Lin Ming era già estatica. Non sapeva perché Lin Ming fosse d'umore così altero e stesse comprando così tanti schiavi alla volta, ma non le interessava scoprirne il motivo, avrebbe comunque guadagnato soldi.


La commissione che avrebbe ottenuto da questo cliente sarebbe stata una cifra equivalente a ciò che avrebbe guadagnato in diversi anni.


Ad ogni schiavo che comprava, Lin Ming avrebbe deviato parte della sua forza spirituale per entrare nei loro mari spirituali e raffinare i loro sigilli degli schiavi.


Così adesso erano sotto il suo controllo. Per quanto riguardava le formazioni che li avrebbero fatti morire all'istante, furono sciolte.


L'Ordine Demoniaco era un'organizzazione di mercanti che teneva molto alla sua reputazione. Certamente non avrebbero aggiunto incantesimi che avrebbero reso scontenti i loro clienti.


Uno schiavo dopo l'altro fu salvato. Dopodiché Lin Ming non parlò nemmeno. Con un cenno della mano, la succuba avrebbe riso allegramente e portato via le schiave.


Anche le diverse centinaia di schiavi delle antiche razze che si stavano allenando nella montagna celeste, sia uomini che donne, furono comprati da Lin Ming.


Comprò anche le donne dagli abiti floreali nel giardino medicinale e gli schiavi comuni.


In seguito prese anche gli schiavi delle varie sale, residenze, padiglioni, torri, stanze alchemiche, maschi e femmine.


Lin Ming li accolse tutti senza riserve. A volte non li avrebbe nemmeno guardati. Alla fine aspettò sul posto e tutti gli schiavi del mercato si sarebbero diretti verso di lui.


Un approccio così audace allarmò perfino il Lord della città della Sabbia Nera; era un Empireo di massimo livello dell'Ordine Demoniaco.


Questo signore comandava la città e adesso era venuto personalmente a porgere i suoi saluti a Lin Ming.


Lin Ming spendeva sempre di più, presto iniziarono a mancargli i fondi.


Fortunatamente per lui, ormai aveva recuperato quasi tutti gli schiavi. Li ripose nel Palazzo di Primordius.


In quel momento l'Antico Sigillo Elisio aveva cambiato l'aspetto della dimora celeste e ora sembrava una delle fortezze oscure preferite dagli abissali. Era coperta da spuntoni d'osso crudeli e demoniaci.


Dopo una sessione d'acquisto di quasi otto ore, gli ultimi membri delle antiche razze furono mandati nel Palazzo di Primordius, che poi volò via. Lin Ming lo vide sfrecciare nel vuoto e poi svanire. Lentamente la sua espressione divenne fredda.


Aveva già pagato. L'Empireo abissale di fronte a lui stava tenendo i cristalli demoniaci, era il Lord della città della Sabbia Nera.


Anche questo abissale era di stirpe reale ed era molto più alto di Lin Ming. In quel momento guardava Lin Ming sorridendo: "Il signore è davvero audace e rinfrescante. Ho già preparato uno sconto del 5% per tutti gli schiavi che ha comprato. La prossima volte può comunicarci un ordine e così potremo soddisfare personalmente la sua richiesta per creare degli schiavi adatti!"


Mentre parlava, batté le mani e ordinò di preparare un banchetto per congedare Lin Ming. Poi lo guardò e disse: "Mi chiedo se ha qualche richiesta che vorrebbe fare."


Lin Ming guardò il Lord della Sabbia Nera con indifferenza. Disse lentamente: "Ho un'altra richiesta... non voglio pagare nulla."


Il tono di Lin Ming era noncurante, come se stesse parlando di questioni poco importanti.


"Mm?" L'espressione del Lord della Sabbia Nera si irrigidì, come se non avesse sentito chiaramente le parole di Lin Ming.


"Ho detto che voglio che tu mi dia tutti i tuoi cristalli demoniaci."


Disse Lin Ming con chiarezza e senza fretta, il suo sguardo ardeva mentre fissava il capo della città.


Il Lord della Sabbia Nera si incupì. Ma mantenne un tono amichevole: "Sta facendo una battuta? Non è divertente; ha già portato via gli schiavi."


"Le mie scuse, ma non è uno scherzo..." L'intento omicida accese lo sguardo di Lin Ming.
                                


                                



