---
weight: 20980
title: Capitolo 2098 – Attirare con l'Inganno il Serpente
pubDate: 2025-12-15T08:37:10.499Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (1 Matteo), 0/5
-Schadenfreude</em>


Lin Ming aveva rivelato pienamente il suo intento omicida. Questa energia assassina si condensò nella stanza, dando la sensazione che l'atmosfera nella stanza fosse piena di metallo gelido.


Sentendolo, il Lord della Sabbia Nera non si arrabbiò, né si spaventò, invece provò... incredulità!


La città della Sabbia Nera era il territorio del loro Ordine Demoniaco. E il loro Ordine Demoniaco era una super organizzazione che esisteva nell'Abisso Oscuro da miliardi di anni. Aveva delle origini inimmaginabili e numerosi maestri; nessuno osava cercare di imbrogliarli.


Inoltre al momento in città c'era una Vera Divinità di guardia. Eppure un abissale stava osando causare problemi, voleva morire?


L'Ordine Demoniaco non temeva nessuno. Anche se sembrava che le origini di Lin Ming non fossero semplici, il Lord della Sabbia Nera non lo considerò nemmeno.


"Non mi importa. Secondo me questi membri delle antiche razze non sono beni da poter vendere e comprare; lo sono perché pensi che sia così? Allora voglio che tu mi ridia quegli anelli spaziali che ti ho appena dato un momento fa."


Lin Ming ignorò la rabbia del Lord della Sabbia Nera e continuò a parlare con noncuranza, placido come un lago calmo.


Ma quando sentì queste parole, l'intento omicida del capo della città divenne ancora più intenso.


"Non hai idea di cosa stai dicendo!"


Il Lord della Sabbia Nera strinse i denti.


Il sistema di coltivazione degli abissali era completamente diverso da quello degli abitanti dei 33 Cieli. Il Lord della Sabbia Nera non poteva capire davvero quale fosse il livello di Lin Ming, ma aveva percepito approssimativamente che era inferiore al suo.


Una persona dalla coltivazione più debole stava osando provocarlo ripetutamente. Era impazzito?


Nonostante ci fossero molte specie dall'intelligenza inferiore tra gli abissali, era chiaro che gli abissali di stirpe reale fossero diversi.


"Ti darò un'ultima possibilità di rimangiarti ciò che hai detto e di uscire immediatamente dalla città della sabbia Nera. Se lo farai fingerò che non sia accaduto nulla. E se non lo farai, ti distruggerò!"


Il Lord della città stava perdendo la pazienza. Se non fosse stato per le spese stravaganti di Lin Ming, la quantità astronomica di cristalli demoniaci che aveva pagato per comprare tutti questi schiavi, lo avrebbe già ucciso.


Tuttavia il suo avvertimento sembrò non avere nessun effetto.


Lin Ming estrasse silenziosamente una lancia nera. Era la lancia del Drago Nero. Nella sua forma abissale, aveva cambiato forma, sembrava ancora più feroce e letale.


Vedendo Lin Ming estrarre la sua arma, il Lord della Sabbia Nera mostrò un'espressione gelida.


"Vuoi morire!"


Dopo aver detto queste parole, il capo della città attaccò.


Le sue armi erano artigli. Per molti abissali i loro corpi erano le loro armi migliori!


Gli artigli affilati e feroci puntarono verso la gola di Lin Ming!


Il Lord della Sabbia Nera usò le sue leggi. Fiamme nere si accesero sui suoi artigli; erano fuoco abissale che potevano incenerire ogni forma di vita. Era ancora più formidabili dei metodi di coltivazione di tipo fuoco dei 33 Cieli.


Ma nel momento in cui attaccò, così fece Lin Ming.


Fece circolare la forza nel suo corpo più che poteva, emulando il metodo di combattimento abissale. Attaccò dall'alto con la lancia. Una luce di lancia densa premette sul Lord della città con fare devastante.


<em>Crack!</em>


Nel momento in cui Lin Ming affrontò il capo della città, un terrificante vortice di energia squarciò ogni cosa attorno a loro!


I palazzi immortali del mercato degli schiavi, le piattaforme, le varie costruzioni, furono ridotte all'istante in cenere. Perfino molti abissali responsabili della sorveglianza degli schiavi furono risucchiati da questa tempesta di energia e vennero uccisi spietatamente!


Quanto era terrificante una battaglia tra un Empireo di massimo livello e una Vera Divinità? In una sola collisione, tutto ciò che era nel raggio di cento chilometri fu annientato e questo nonostante la protezione delle formazioni.


E se non fosse stato per le barriere protettive ovunque attorno al mercato degli schiavi, perfino l'intero regno dimensionale sarebbe stato ridotto in polvere.


In questo flusso turbolento di energia, il Lord della città fu scaraventato via. Si scontrò contro una montagna celeste con tale forza che la fece crollare.


Il suo corpo era stato mutilato ed era finito seppellito in una pila di rocce insanguinate; era già impossibile trovarlo.


"Cos'è successo?"


"Cosa sta succedendo?!"


Molti abissali non capirono cos'era accaduto. Si avvicinarono volando e videro Lin Ming stringere una lancia nera sopra delle rovine. Pareva che montagne e fiumi fossero collassati di fronte a lui.


In quel momento Lin Ming batté il terreno con la sua arma.


<em>Boom!</em>


La terra tremò violentemente. Enormi onde d'urto si sollevarono come tsunami. Con la lancia del Drago Nero come epicentro, le vibrazioni si diffusero in ogni direzione, scaraventando via ogni abissale che incontravano!


Anche le rovine di fronte a Lin Ming si danneggiarono ulteriormente!


Il Lord della Sabbia Nera seppellito tra le macerie fu scaraventato via. Era messo così male da essere irriconoscibile.


Lin Ming avanzò. La lancia del Drago Nero scattò come una freccia, trapassando all'istante la gola del Lord della città!


<em>Puff!</em>


Il sangue schizzò. Lin Ming riversò energia attraverso l'arma nei meridiani dell'abissale Empireo, rompendo i suoi organi!


Il capo della città strabuzzò gli occhi e fissò Lin Ming con confusione e incredulità. Non avrebbe mai creduto che sarebbe stato così forte.


Senza dubbio questo era un attacco premeditato!


Fin dall'inizio Lin Ming aveva puntato ad ucciderlo. o si poteva dire che possedesse già la forza per farlo e si fosse solo preso gioco di lui.


"Tu..."


Gli abissali possedevano una forza vitale incredibilmente potente. Anche se il Lord della città era stato ferito così gravemente, era ancora al suo ultimo respiro. Bolle di sangue schiumavano dalla sua bocca e le sue labbra tremavano.


Con fredda indifferenza, Lin Ming sporse la mano e si riprese tutte le ricchezze che aveva consegnato prima, incluso l'anello spaziale del Lord della Sabbia Nera.


"Ti ho già detto che dovevi restituirmi tutto."


Il capo della città si infuriò così tanto che vomitò altro sangue: "L'Ordine Demoniaco... non te... la farà passare liscia... tu..."


L'abissale fu decapitato. Il mondo si ribaltò e poi fissò impotente Lin Ming che portava via il suo corpo per poi lasciare il regno dimensionale.


Questa fu anche l'ultima immagine che vide...


In quel momento, il rimbombo di un tuono riecheggiò per tutta la città.


Questo suono conteneva una rabbia sconfinata. Sembrava che si stesse per abbattere una punizione divina dal cielo!


"Chi sei? Hai ucciso il Lord della città del mio Ordine Demoniaco!"


Lin Ming si fermò. Sapeva chi era il proprietario di questa voce; era l'Anziano dall'abito nero mandato dall'Ordine Demoniaco a proteggere la città, e anche il suo vero obiettivo.


Quel breve combattimento di prima era durato solo qualche attimo prima che il Lord della Sabbia Nera venisse ucciso, rendendo impossibile all'Anziano dell'Ordine Demoniaco in isolamento aiutarlo.


<em>Zzzzz!</em>


Nuvole nere iniziarono a coprire la città della Sabbia Nera.


I nove soli furono nascosti. Nubi cupe come l'inchiostro oscurarono il mondo. All'improvviso la luce scomparì, non si poteva vedere nemmeno le proprie dita.


Lin Ming sapeva che l'Anziano di quest'Ordine Demoniaco doveva aver rilasciato un campo di forza per coprire completamente la città.


Ma come poteva Lin Ming permettere che venisse circondato in questo modo?


Scattò e volò via rapidamente!


<em>Woosh!</em>


Lin Ming fu come una meteora. Strinse la lancia del Drago Nero e vi riversò il potere delle nove stelle. Una forza terrificante eruttò all'istante mentre attaccava al confine del campo di forza!


<em>Fsss!</em>


Il campo d'energia si squarciò. Lin Ming tremò mentre strappava il campo di forza!


Data la sua forza, Lin Ming poteva già sconfiggere Vere Divinità ordinarie. Naturalmente non era facile fare a pezzi un campo di forza, ma per riuscirci Lin Ming aveva bruciato la sua essenza di sangue.


Dopo aver aperto la Porta della Vita, bruciare un po' di essenza di sangue non era affatto un problema. Quando gli altri però videro la scena, pensarono che ce la stesse mettendo tutta per scappare.


Dopo essere uscito dal campo di forza, Lin Ming scattò a tutta velocità e sfrecciò per l'orizzonte come un arcobaleno, addentrandosi rapidamente nelle profondità del deserto nero!


Ed era seguito da un'ondata di sabbia nera!


Questa sabbia nera formava uno tsunami alto cento chilometri e ampio mille chilometri. In cima a questa sabbia c'era un enorme abissale formato da sabbia nera che puntava verso Lin Ming!


L'Anziano vestito di nero a guardia della città della Sabbia Nera stava usando i suoi metodi trascendenti per attaccare Lin Ming da lontano!


Questi metodi sembravano maestosi, ma la sua vera potenza era di gran lunga inferiore ad un attacco ravvicinato della Vera Divinità. Finché avesse voluto, Lin Ming avrebbe potuto distruggere facilmente l'artiglio. Tuttavia non lo fece. Invece schivò costantemente l'artiglio con i suoi movimenti agili, volando sempre più velocemente nel deserto di sabbia nera!


"Dove credi di andare?!"


Una voce arrabbiata risuonò dalla città della Sabbia Nera. Nuvole oscure si agitarono. Questa Vera Divinità aveva iniziato ad inseguire personalmente Lin Ming!


Questo era proprio il risultato che voleva Lin Ming. Mentre veniva inseguito continuò a nascondere la sua forza per fare abbassare la guardia alla Vera Divinità con l'abito nero.


Se Lin Ming avesse rivelato troppa forza, allora l'altra parte avrebbe prestato più attenzione. In tal caso, allora forse avrebbe rinunciato ad inseguirlo.


E Lin Ming non sarebbe stato sicuro di poterlo abbattere in città.


Figuriamoci le numerose formazioni difensive in città e gli innumerevoli seguaci dell'Ordine Demoniaco che lo avrebbero importunato, solo le formazioni di trasmissioni avrebbero garantito che altri abissali di alto livello sarebbero arrivati non appena avessero ricevuto notizia di come l'Anziano dall'abito nero era in pericolo.


Così Lin Ming doveva innanzitutto attirare la Vera Divinità fuori dalla città della Sabbia Nera.
                                


                                



