---
weight: 2099
title: Capitolo 2099 – Mare del Vuoto
pubDate: 2025-12-15T08:37:10.499Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Regius), 0/5
-Schadenfreude</em>


<em>Bang!


Bang!</em>


Gli artigli formati da sabbia nera si abbattevano in continuazione dall'alto. Mentre Lin Ming schivava a sinistra e a destra, sembrava un pesce agile in un mare in tempesta; gli attacchi non riuscirono a fargli nulla.


Anche se Lin Ming stava nascondendo la sua forza, nessuno avrebbe pensato che stesse fingendo perché la sua coltivazione era evidente.


Ad esempio, agli occhi dell'abissale Anziano, Lin Ming era un Empireo di livello intermedio o avanzato. Poter uccidere un Empireo di massimo livello in due mosse e resistere a così tanti attacchi di una Vera Divinità era già un miracolo con questa coltivazione.


L'Anziano non avrebbe mai creduto che la potenza di Lin Ming potesse essere ancora superiore.


"Avevo un grosso conto in sospeso con Gabbia Nera e il motivo per cui sono entrato nella città della Sabbia Nera è stato per ucciderlo e vendicarmi. È stato perfettamente giustificabile. Farai meglio a non interferire nei miei affari, altrimenti mi ricorderò come mi hai inseguito oggi e tra 100.000 anni tornerò da te e cercherò vendetta!"


La voce di Lin Ming era forte e chiara, fragorosa come un tuono. Arrivò perfino alla città della Sabbia Nera e tutti gli abitanti lo sentirono!


Il Gabbia Nera di cui Lin Ming stava parlando era il Lord della città che aveva appena ucciso. Aveva spiegato il motivo per cui lo aveva attaccato.


E in realtà una spiegazione del genere sembrava estremamente ragionevole.


Questo perché un normale abissale non avrebbe mai pensato di entrare in città e attaccare il signore dell'Ordine Demoniaco. Sarebbe stato come condannarsi a morte da soli. Nessuna organizzazione abissale avrebbe fatto qualcosa di così stupido senza prepararsi, perché era praticamente come dichiarare guerra all'Ordine Demoniaco.


Ma sarebbe stato più ragionevole pensare che l'autore di questo attacco fosse stato un tipo solitario con un conto in sospeso con il capo della città che aveva deciso di uccidere un rappresentante dell'ordine senza badare alle conseguenze.


Lin Ming voleva proprio che nascesse un malinteso del genere. Non voleva che gli altri sapessero che possedeva la capacità di camuffarsi da abissale, né desiderava che qualcuno collegasse le sue azioni all'esercito ribelle delle antiche razze.


Una vendetta personale sarebbe stata più plausibile.


Ma l'Anziano allo stadio di Vera Divinità si infuriò ancora di più sentendo questa spiegazione. Non solo questo abissale sconosciuto aveva ucciso il Lord della città quando era presente, aveva anche osato minacciarlo mentre cercava di scappare!


Aveva ricevuto ordine dal Concilio degli Anziani di proteggere la città e distruggere l'insurrezione degli Antichi Dei. Ora, prima di aver completato la sua missione, il capo della città era morto, e proprio quando era presente! Questa sarebbe stata un'onta per la sua reputazione!


Così, quando Lin Ming aveva detto queste parole, lo convinse ancora di più ad ucciderlo. Voleva finirla il prima possibile perché sarebbe stato troppo vergognoso metterci così tanto tempo.


Attivò le sue tecniche di movimento. Lasciava una scia di nubi nere mentre menava un'artigliata verso Lin Ming!


L'artiglio seminò il caos nel deserto. Milioni di jin di sabbia nera si sciolsero all'istante, ma Lin Ming fece un altro scatto, evitando ogni nuovo pericolo!


"Cosa?"


L'Anziano rimase scioccato. Pensava che questo attacco sarebbe andato a segno, ma in realtà aveva mancato il bersaglio.


Poteva vedere un lieve bagliore rosso attorno a Lin Ming; aveva chiaramente bruciato la sua essenza di sangue.


Ogni volta Lin Ming avrebbe bruciato solo un briciolo di essenza di sangue. visto che aveva sbloccato la Porta della Vita, bruciarne così poca non avrebbe avuto nessun effetto collaterale per lui. Tuttavia gli altri non lo potevano sapere.


Avrebbero creduto che Lin Ming fosse arrivato al suo limite.


"Vediamo per quanto tempo potrai resistere!"


L'Anziano abissale volò rapidamente avanti. Ma presto scoprì che Lin Ming era davvero veloce. Nonostante l'abissale fosse più rapido e i suoi attacchi fossero soverchianti, ogni volta che colpiva, il suo nemico sarebbe sfuggito di nuovo al pericolo. Sembrava uno scarafaggio che sfuggiva dai pestoni di un mortale scappando nelle fessure più piccole.


Questo confuse l'Anziano, che intuì che Lin Ming possedesse un qualche tipo di tecnica arcana che gli garantiva una velocità e una flessibilità che superava di gran lunga gli altri praticanti di arti marziali del suo livello.


Tuttavia il divario di forza che c'era tra di loro non poteva essere colmato. Se non altro era così che la pensava l'Anziano abissale.


Dopo cinque fughe dell'ultimo secondo, l'abissale ebbe la sensazione che Lin Ming si fosse indebolito un po' a causa dell'essenza di sangue che aveva bruciato.


Poi, al sesto attacco, finalmente l'artiglio graffiò Lin Ming.


<em>Peng!</em>


Con una forte esplosione, il potere demoniaco protettivo di Lin Ming scoppiò. Fu scaraventato via, ferito.


L'Anziano si riempì di gioia. Questo inseguimento si era protratto per così tanto tempo che perfino lui provava vergogna. Ora desiderava con impazienza di catturare Lin Ming e di ristabilire la sua potenza.


"Mi ricorderò di questa umiliazione oggi! In futuro ti supererò e una volta che lo farò ti ucciderò!" Gridò Lin Ming mentre sopprimeva la vitalità del sangue caotica nel suo corpo.


Questo urlo riempì di intento omicida l'abissale.


In realtà non sapeva nemmeno quanti anni avesse Lin Ming, ma dalle capacità che aveva mostrato, doveva avere un ottimo potenziale. Forse un giorno lo avrebbe davvero superato.


E in quanto membro dell'Ordine Demoniaco, tutti sapevano della sua identità. Se Lin Ming avesse voluto davvero vendicarsi, allora avrebbe potuto trovare sempre un modo per causargli guai.


Pensando a questo, l'Anziano fece la sua decisione con crudeltà.


"Non puoi più fuggire però, né ti darò un'opportunità per vendicarti!"


L'abissale attaccò una settima volta, voleva concludere questo gioco del gatto con il topo. In quel momento però Lin Ming estrasse all'improvviso un pezzo di un antico specchio. Poi tossì sangue sul vetro. Dopo che assorbì il sangue, il frammento cominciò ad emanare una luce divina.


Un momento dopo l'antico specchio esplose, trasformandosi in un turbinio di ombre che squarciò il vuoto. Lin Ming seguì il frammento e sfrecciò nel vuoto, sembrava che avesse attivato un grande spostamento del vuoto!


"Mm?"


L'abissale rimase sbalordito.


Generalmente parlando, era impossibile attivare un grande spostamento del vuoto durante un inseguimento. Questo perché bisognava calmarsi ed evocare le leggi dello spazio per cercare delle coordinate approssimative per attraversare lunghe distanze.


La sola eccezione era quando a chi veniva inseguito rimaneva molta forza, così non sarebbe importato che si distraesse o no.


Certamente l'abissale non credeva che Lin Ming possedesse una capacità del genere. Intuì che il problema fosse l'antico specchio che Lin Ming aveva appena estratto. Doveva essere un qualche tipo di disco di trasmissione. Dopo averlo attivato, avrebbe trasmesso il proprietario in una certa posizione predeterminata.


Un disco di formazione del genere non era così anomalo. Erano rari quelli che teletrasportavano a lunga distanza, mentre quelli a breve distanza erano estremamente deboli.


Quando Lin Ming era nella Regione Demoniaca del Mare del Sud alla ricerca della Radice Draconica del Nirvana, Mu Yuhuang gli aveva dato un Simbolo di Fuga trovato in un'antica rovina. Il Simbolo di fuga era una di queste formazioni di trasmissione a breve distanza.


Una volta finito in una situazione critica, Lin Ming aveva usato il Simbolo di Fuga per mandare via Mu Qianyu.


Per un coltivatore di basso livello, uno strumento del genere salvava la vita. Ma per un praticante di arti marziali di alto livello, i suoi effetti erano inferiori alla norma.


Questo perché un coltivatore di livello elevato aveva già la capacità di usare la sua percezione per individuare l'obiettivo che stava inseguendo. Questo valeva sopratutto per le Vere Divinità.


Quando Lin Ming era stato preso di mira da Piaoyu, non aveva avuto una via di scampo.


L'Anziano abissale rallentò il passo e individuò la traiettoria di fuga di Lin Ming. La trasmissione di Lin Ming lo avrebbe mandato a cento milioni di chilometri di distanza, oltre il deserto nero e nel mare del vuoto vasto e sconfinato!


In quel momento l'Anziano esitò. I suoi ripetuti fallimenti nel catturare Lin Ming gli avevano dato uno strano presentimento, una sorta di presagio.


Tuttavia questa sensazione durò per un breve momento per poi scomparire. Non poteva lasciare andare Lin Ming. Dopo una breve esitazione, scoprì le coordinate della posizione di Lin Ming e avanzò squarciando il vuoto.


Guardando il tunnel spaziale di fronte a lui, una luce fredda brillò negli occhi dell'abissale. Percorse il vuoto e avanzò rapidamente, apparendo a cento milioni di chilometri di distanza.


Un grande spostamento del vuoto poteva trasportare una Vera Divinità a cento milioni di chilometri e non sarebbe stato nulla per lui.


Il mare si agitò attorno a lui. Era già apparso in mezzo a questo oceano sconfinato. Questa era l'area che aveva scelto Lin Ming. Lo stava già vedendo trasformarsi in un raggio di luce e addentrarsi nel mare del vuoto.


Il mare del vuoto era l'area di confine del dodicesimo piano dell'abisso. Nelle sue profondità c'erano complessi terreni spaziali ed enormi tratti di spazio distrutto che conducevano a mondi caotici e misteriosi. Era difficile determinare in che direzione andare qui.


Molte volte nemmeno gli Empirei avrebbero osato entrare in questo luogo.


Volando nel vuoto era facile perdere l'orientamento. E una volta persi, sarebbe stato difficile che qualcuno li localizzasse.


Così molte persone evitavano questa zona pericolosa, perché era molto più probabile perdersi e morire.


"Vuoi seminarmi nel mare del vuoto?"


L'Anziano abissale sbuffò freddamente. Non avrebbe permesso che la speranza di Lin Ming si avverasse. Anche se questo era un mare del vuoto, era comunque una Vera Divinità e il suo orientamento superava di gran lunga quello di Lin Ming.


Percepì l'ambiente attorno e poi sporse una mano per squarciare di nuovo il vuoto, usando uno spostamento del vuoto a breve distanza.


Stavolta apparì di fronte a Lin Ming.


Ma Lin Ming se lo aspettava già. Nel momento in cui l'Anziano comparve, cambiò direzione all'improvviso e scappò rapidamente.


"Muori!"


L'abissale scagliò un pugno. In un istante l'acqua si agitò e si solidificò mentre si stringeva attorno a Lin Ming.


Guardando le onde tumultuose, le pupille di Lin Ming si rimpicciolirono. La sua forza eruttò all'improvviso e la lancia del Drago Nero avanzò, la sua luce sembrava connettere il cielo e la terra.


<em>Rumble rumble rumble!</em>


Le onde alte quanto montagne quasi si divisero a metà per poi venire spazzate via.


L'acqua si alzò, formando una colonna lunga cento chilometri che impattò contro il cielo e spazzò via ogni nuvola.


"Mm?!"


La forza di Lin Ming fece sussultare l'abissale. Lo guardò e iniziò a stringere gli occhi.
                                


                                



