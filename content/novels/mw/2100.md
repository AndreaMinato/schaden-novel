---
weight: 21000
title: Capitolo 2100 – Assalto Tempestoso
pubDate: 2025-12-15T08:37:10.499Z
tags:
    - mw
---


<em>Capitolo sponsorizzato, ringraziamo Regius!
2 capitoli in coda (2 Regius), 0/5
-Schadenfreude</em>


Nel momento in cui le onde si sollevarono, la forza di Lin Ming arrivò ad un nuovo livello. Senza dubbio doveva aver nascosto la sua potenza fino ad ora.


"Tu... chi sei?"


L'abissale si riempì di intento omicida, il suo aspetto divenne ancora più feroce. Aveva la sensazione che Lin Ming l'avesse attirato apposta qui. Sopra il mare del vuoto, una delle caratteristiche principali di questo posto era che il tempo e lo spazio erano mischiati in un groviglio caotico, ed era difficile che il mondo esterno scoprisse cosa stava succedendo al suo interno. Questo significava anche che sarebbe stato difficile che qualcuno all'esterno lo salvasse nel caso avessero lottato qui.


<em>Shua!</em>


Un campo di forza grigio calò dall'alto, coprendo completamente lo spazio circostante.


Era lo spazio primordiale di Lin Ming. Questo campo di energia poteva impedire facilmente all'anziano di attivare un grande spostamento del vuoto. In effetti, anche senza usarlo, sotto la raffica di attacchi di Lin Ming sarebbe stato praticamente impossibile per l'abissale trovare un momento di pace per fissare nuove coordinate spaziali e attraversare il vuoto.


L'Anziano si incupì mentre percepiva il campo di forza: "Da che organizzazione provieni? Da quando le organizzazioni totem sono diventate così codarde e infide! Ci sono altri abissali qui? Chiamali!"


L'abissale estese la sua percezione, in allerta nel caso ci fossero agguati. Anche se Lin Ming aveva scatenato una potenza incredibile, non credeva comunque che sarebbe stato il solo a tendergli questa trappola.


In realtà era quasi impossibile venire accerchiati e uccisi per gli Anziani di alto livello dell'Ordine Demoniaco. Questo perché pochissimi Sect nell'Abisso Oscuro erano capaci di uccidere un guerriero allo stadio di Vera Divinità. Per quanto riguardava l'Ordine Demoniaco, non aveva rapporti ostili con le altre organizzazioni al punto da spingerli ad attaccare.


Ma se questa non era una trappola architettata da un potente Sect, era ancora più impossibile che fosse dovuto ad una vendetta personale.


Questo Anziano aveva ucciso da tempo quasi tutti i suoi nemici. Anche se gli fossero sfuggiti un po' di pesci dalla rete, erano figure che non si sarebbe nemmeno disturbato a ricordare, figuriamoci guerrieri capaci di accerchiarlo e ucciderlo.


Così le Vere Divinità che si legavano a grandi organizzazioni non avevano praticamente nemici nell'Abisso Oscuro. Questo era anche il motivo per cui questo Anziano aveva gettato ogni cautela al vento durante l'inseguimento.


Tuttavia esistevano sempre delle eccezioni. L'abissale iniziò a capire che ogni evento accaduto nella città della Sabbia Nera avevano preso di mira lui e la morte del signore della città era stata solo una copertura per farlo uscire allo scoperto.


Ma l'Anziano non si aspettava che sarebbe stato solo Lin Ming ad attaccare.


In un istante il cielo si incupì. Nove stelle lucenti apparirono in alto nel cielo. Si sollevarono da dietro Lin Ming, sei di esse irradiavano una luce divina infinita che illuminò i sei palazzi del Dao.


<em>Bang!</em>


Il mare esplose, emettendo un inno selvaggio. La lancia di Lin Ming sollevò onde alte quanto montagne mentre puntava alla gola dell'abissale!


"Questo è..."


L'Anziano sussultò. Aveva moltissima esperienza e capì che le mosse che Lin Ming stava utilizzando non erano leggi abissali, ma sembravano... dao dei 33 Cieli!


Un abissale che poteva usare i 33 Dao Celesti? Era davvero possibile?


L'Anziano non aveva più tempo di pensarci. Ormai la lancia del Drago Nero stava già avanzando di fronte a lui. La luce di lancia sembrava un bagliore ardente e accecante!


L'abissale emise un ruggito gutturale. Le sue giunture emisero dei crepitii esplosivi mentre stringeva le mani e scagliava pugni.


<em>Bang!</em>


Questo pugno era devastante e premette contro la lancia del Drago Nero!


<em>Zi zi zi!</em>


La lancia del Drago Nero si piegò come una mezzaluna. Emanò un'enorme ondata di energia e creò uno tsunami mostruoso!


La forza dell'impatto fece agitare l'abissale. Un angolo delle scaglie del suo pugno si era frantumato e cominciò a sanguinare.


<em>Woosh!</em>


L'Anziano fu scaraventato all'indietro come una meteora, la sua espressione era piena di stupore.


"Chi sei tu?!"


Pensava che Lin Ming provenisse da un'altra delle sei organizzazioni totemiche e che volesse danneggiare l'Ordine Demoniaco, ma il fatto che avesse rivelato le leggi dei 33 Cieli lo riempiva di shock e paura.


Era quasi impossibile per un abissale studiare i 33 Dao Celesti. Era ancora più difficile che per un saggio coltivare le Nove Trasformazioni Divine o per un umano studiare la tecnica di trasformazione dei saggi, sarebbe stato più di dieci volte più arduo!


Ma Lin Ming non gli diede tempo di pensare. Lanciò un'altra carica e la sua arma avanzò con coraggio, mirando direttamente verso tutti i punti vitali dell'Anziano!


"Maledizione!"


L'abissale era furibondo. Attaccò e diecimila luci di artiglio formarono un'enorme rete di bagliori che squarciò il cielo.


<em>Rumble rumble rumble!</em>


L'abissale si scontrò brutalmente con Lin Ming. In quanto abissale al livello di una Vera Divinità, la forza del suo fisico arrivava quasi a quella del Re Divino Tiangang e le sue scaglie avevano un'abilità difensiva non inferiore!


Tuttavia la potenza di Lin Ming era aumentata rispetto a prima. Ora avrebbe potuto sconfiggere facilmente il Re Divino Tiangang.


<em>Bang!</em>


In quel momento un fantasma Asura apparì dietro Lin Ming. L'enorme Ruota Karmica delle Miriadi di Demoni si abbatté contro il nemico, consumando le luci di artiglio dell'abissale.


Lin Ming colse questa occasione per avanzare. Lo spazio perdeva ogni significato di fronte alle sue leggi. La Lancia del Drago Nero serpeggiò come una vipera, puntando diagonalmente alle costole dell'abissale prendendo una traiettoria difficile.


La parte inferiore delle costole non era un punto vitale, ma era un punto d'attacco letale. Questo perché le difese dell'Anziano erano concentrate per lo più sulla testa, sul collo e sulle aree sopra i suoi polmoni e il cuore. Non era facile attaccarlo lì, ma era anche l'area più vulnerabile.


L'angolazione degli attacchi di Lin Ming era estremamente astuta, superava completamente le aspettative dell'abissale.


Questa lancia era veloce e spietata; non c'era tempo di schivare!


<em>Ka!</em>


Il potere demoniaco protettivo esplose. Le scaglie si squarciarono e il sangue schizzò!


Una ferita lunga un piede si aprì nel petto dell'Anziano, che fu scaraventato via!


Anche se non era una lesione profonda, un'energia oscura e sinistra irruppe nel suo cuore, puntando dritta verso il cuore e i polmoni!


"Chi..."


L'abissale non poteva essere più scioccato di così. Evocò il suo potere demoniaco per disperdere forzatamente l'energia del colpo di Lin Ming, ma era incredulo. Questo nemico chiaramente era più forte di lui, eppure la sua coltivazione era chiaramente allo stadio di Empireo!


Lin Ming non gli diede tregua. Mentre attaccava, una sua personificazione volò dal suo corpo!


Era il Lin Ming che indossava un abito nero, era la personificazione dell'energia: la Pietra dell'Embrione Spirituale!


Anche questo Lin Ming portava una lancia. La splendida arma tracciò un cerchio nell'aria, la sua punta mirò letale verso il collo del nemico!


Cosa?!


Le pupille dell'Anziano si rimpicciolirono. L'Embrione della Pietra Spirituale di Lin Ming non poteva trasformarsi in un abissale, così aveva mantenuto il suo aspetto originale, quella di un umano dei 33 Cieli!


Prima l'Anziano non aveva capito perché Lin Ming avesse compreso le leggi dei 33 Cieli e la raffica di colpi del nemico era così feroce e selvaggia che non aveva avuto tempo di pensarci. Ma ora che aveva visto un umano emergere dal suo corpo, si rese conto di cosa stava accadendo.


"Non sei affatto un abissale!"


Gli occhi dell'Anziano divennero rossi come il sangue. Tuttavia non riusciva ancora a capire perché aveva percepito il sangue abissale più puro pulsare nel corpo di Lin Ming.


Ma in un mero istante non ebbe più il lusso di rifletterci su. La lancia della Pietra dell'Embrione Spirituale stava già puntando al suo collo!


<em>Crack!</em>


Durante questo momento cruciale, l'abissale spalancò le sue fauci ampie come quelle di un alligatore e morse la lancia!


Lo stridio del metallo era davvero sgradevole.


Tuttavia gli attacchi di Lin Ming continuavano a piovere come una tempesta, una raffica incessante. In quel momento anche il Lin Ming vestito di viola e quello con l'abito blu si precipitarono fuori dal suo corpo. Erano la personificazione della forgia spirituale e quella del raduno dell'essenza!


Una spada tagliente sfrecciò dalla fronte del Lin Ming vestito di viola, puntando dritta verso il mare spirituale dell'abissale.


E nel frattempo il Lin Ming con l'abito blu strinse una lancia corta e spazzò verso l'area sotto le costole del nemico. Stava mirando allo stesso punto dov'era stato ferito. Era un attacco per aggravare le sue ferite!


"Tu!"


Le pupille dell'abissale si rimpicciolirono. Questi potenti attacchi veloci piovevano su di lui come grandine e non poteva più schivare. Poteva solo bloccare uno dei due attacchi.


Senza molte considerazioni, l'Anziano formò istintivamente una barriera demoniaca protettiva nel suo mare spirituale per proteggersi dall'attacco di Lin Ming!


Le difese mentali e spirituali degli abissali erano il loro lato più debole mentre i loro fisici erano i più potenti.


Naturalmente avrebbe difeso prima il suo mare spirituale. Altrimenti se la sua anima fosse stata scossa dal colpo, sarebbe stato difficile per lui reagire agli attacchi successivi.


<em>Crack!</em>


La spada spirituale impattò contro la barriera demoniaca e si spaccò.


In quel momento però la lancia corta colpì il corpo dell'abissale, facendogli vomitare una boccata di sangue nero e facendolo volare via come un aquilone rotto.


Ma mentre ruzzolava via, il suo sguardo brillò di luce feroce. Prese in prestito lo slancio del colpo per allontanarsi da Lin Ming!


Voleva scappare!


Sapeva che questa era una trappola apposta per lui e sapeva anche di non poter vincere, così non aveva intenzione di rimanere qui a combattere contro Lin Ming. Invece pensò subito a fuggire. Poi avrebbe potuto andare a fare rapporto alle figure di alto livello dell'Ordine Demoniaco per riferire una notizia scioccante... che esisteva una creatura dei 33 Cieli capace di camuffarsi da abissale e anche di simulare un'aura simile alla loro! Questo era un travestimento che nemmeno una Vera Divinità avrebbe potuto smascherare. Era un'informazione che avrebbe messo in guardia tutti i membri della sua razza!


Inoltre l'aura di Lin Ming non sembrava appartenere a quella dei discendenti delle antiche razze nati nell'Abisso Oscuro, ma a quella delle razze dei 33 Cieli, questa informazione era ancora più importante!


Nessuno degli abissali capaci di diventare Vere Divinità era debole. Anche se questo Anziano era stato gravemente ferito, poteva scatenare una forza terrificante per breve tempo.


E in quel momento di fronte a lui c'era il campo di forza primordiale che bloccava lo spazio circostante!


