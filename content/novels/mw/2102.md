---
weight: 2102
title: Capitolo 2102 – Le ricchezze di una Vera Divinità Abissale
pubDate: 2025-12-15T08:37:10.499Z
tags:
    - mw
---


<em>Capitolo sponsorizzato, ringraziamo Regius!
10 capitoli in coda (0 Regius + 10 Matteo), 0/5
-Schadenfreude</em>


Quando Lin Ming prese l'anello spaziale dell'abissale, iniziò a fare circolare le leggi del Divoramento.


Si formò un vortice di sangue e cominciò ad estrarre la forza dell'abissale. Una Vera Divinità aveva fin troppa forza. Quando Lin Ming la estrasse, la maggior parte dell'energia si dissipò, ma ciò che rimase fu l'essenza.


Lin Ming impiegò un quarto d'ora per consumarla tutta. L'energia si radunò lentamente, formando un cristallo di energia grigio scuro.


Il cristallo brillava con luce traslucida, innumerevoli linee coprivano la sua superficie, sembrava che contenesse misteriose e antiche leggi del Grande Dao.


Lin Ming poteva percepire la forza al suo interno. Era fredda come giada gelida nelle sue mani.


In realtà era qualcosa di simile alla reliquia demoniaca che aveva ottenuto durante la prova finale nella Strada Asura. Questo cristallo era stato formato dall'essenza più primaria nell'abissale.


Stringendolo, Lin Ming fece un respiro profondo. Questa era la prima volta che aveva ucciso una Vera Divinità!


Un tempo una Vera Divinità era stata un obiettivo incredibilmente distante per Lin Ming. In passato era stato inseguito da una Vera Divinità, ma oggi, con l'aiuto di Mu Qianxue e del Cubo Magico, aveva compiuto un miracolo e ucciso una Vera Divinità!


Lin Ming mise da parte il cristallo di energia. Poi girò la mano e l'anello spaziale dell'Anziano apparì nel suo palmo.


Una Vera Divinità doveva avere assolutamente enormi quantità di ricchezze. Inoltre questo abissale proveniva dall'Ordine Demoniaco. Per innumerevoli anni questa organizzazione si era occupata della tratta degli schiavi e avevano accumulato ricchezze sconvolgenti.


Lin Ming esaminò l'anello spaziale con la sua percezione e sussultò. Un regno dimensionale era sigillato in questo anello e solo i cristalli demoniaci accumulati al suo interno erano radunati in decine di decine di montagne. Non era nulla in confronto ai cristalli demoniaci che aveva usato per comprare gli schiavi.


I cristalli demoniaci erano la risorsa di coltivazione usata nell'Abisso Oscuro ed era anche la valuta generale. Giocavano un ruolo importante sia per Lin Ming che li avrebbe usati, che per sostenere l'Insurrezione degli Antichi Dei di Mu Qianxue.


"Cosa c'è dentro?"


Chiese contenta Mu Qianxue mentre si avvicinava volando.


Oggi era riuscita ad aiutare Lin Ming ad uccidere una Vera Divinità abissale; era d'umore eccellente.


Lin Ming sorrise lievemente e lanciò l'anello a Mu Qianxue. "Sono per lo più cristalli demoniaci; non c'è molto altro."


L'Abisso Oscuro aveva meno regni mistici in confronto ai 33 Cieli. Questo aveva reso la collezione di oggetti dell'Anziano un po' meno varia.


Naturalmente era "un po' meno varia" solo secondo i requisiti di una Vera Divinità.


In realtà gli oggetti contenuti nell'anello erano già sbalorditivi. A parte un'enorme quantità di cristalli demoniaci, c'erano anche decine di tavolette di metodi di coltivazione, tuttavia la maggior parte di essi erano leggi adatte agli abissali, così non erano troppo utili per loro.


Oltre a metodi di coltivazione, c'era un padiglione interno dell'Ordine Demoniaco che conteneva decine su decine di scaffali di armi.


Queste armi erano per lo più tesori da Empireo, ce n'erano solo cinque da Vere Divinità. Lin Ming scelse un'alabarda da guerra da Vera Divinità e lasciò il resto a Mu Qianxue che le avrebbe usate come ricompense per l'esercito ribelle.


Nell'anello spaziale c'era anche una stanza di medicine. Le pillole dentro erano per lo più quelle sanguigne specializzate per gli abissali. Questi medicinali erano estremamente potenti e le loro proprietà erano brutali, ma per gli abissali che possedevano una vitalità del sangue formidabile erano perfette. Tuttavia c'era il rischio che praticanti di arti marziali umani e della razza degli dei primordiali non avrebbero sopportato l'intensità medicinale e avrebbero subìto un contraccolpo.


Lin Ming prese meno della metà di queste pillole e diede il resto a Mu Qianxue.


Dopo che svuotò la stanza di medicinali, scoprì che c'era una scatola sigillata in una formazione.


Questo contenitore era alto oltre tre piedi ed era fatto di un qualche tipo di pietra, non di metallo o di giada.


La sua superficie era coperta di marchi di sangue. Perfino la percezione di Lin Ming ebbe difficoltà a penetrarci attraverso.


Lin Ming prese la scatola e la aprì con attenzione. Al suo interno c'erano file di cristalli neri ammassati insieme. Sembravano divorare ogni fonte di luce e distorcevano perfino lo spazio-tempo.


Lin Ming raccolse un cristallo. I cristalli erano solo delle dimensioni di un pugno di un bambino, ma ognuno di essi pesava un milione di jin.


Lo sguardo di Lin Ming si accese. Questi cristalli neri possedevano un'essenza di altissima qualità. Questo tipo di cristalli potevano aiutare un abissale ad avanzare di livello ed erano di beneficio perfino per le Vere Divinità abissali.


Tuttavia erano estremamente rare. Spesso era difficile trovarne una perfino in un'intera miniera di cristalli demoniaci.


Non era esagerato dire che questa scatola fosse molto più preziosa di quelle decine di montagne di cristalli demoniaci.


L'energia contenuta nei cristalli demoniaci era usata dagli abissali. Se il corpo principale di Lin Ming li avesse usati, non avrebbe ottenuto grandi effetti. Ma se Lin Ming avesse potuto creare una personificazione demoniaca, sarebbero stati tesori davvero vantaggiosi.


Lin Ming prese tutti i cristalli demoniaci di alto livello. Per quanto riguardava i tesori rimasti e l'anello spaziale dell'Anziano, li diede tutti a Mu Qianxue.


Mu Qianxue non fece troppi complimenti, accettò tutto quello che gli veniva dato: "Lin Ming, cos'hai intenzione di fare adesso?"


Lin Ming disse: "Mi addentrerò nel mare del vuoto ed entrerò nello spazio del Cubo Magico. Voglio esaminare i ricordi di questo abissale per vedere se posso ottenere delle informazioni riguardo alla tomba del Dio Demoniaco. Poi mi concentrerò a sbloccare il palazzo del Gemello e diventare un Empireo di livello superiore allo stesso tempo. E tu?"


"Io..." Mu Qianxue esitò per un momento. Una luce fredda brillò nei suoi occhi: "Ho intenzione di tornare e organizzare l'esercito ribelle per assalire la città della Sabbia Nera!"


Disse con fermezza. Al momento il Lord della città e gli Anziani di guardia erano tutti morti, la città era quasi stata svuotata.


C'era un'enorme ricchezza in questa città; avevano buone possibilità di depredarla.


"Bene! Ma non dovresti rimanerci per troppo tempo. Anche se al momento è sguarnita, non ci vorrà molto tempo per rispondere per l'Ordine Demoniaco e mandare un'altra Vera Divinità abissale se lo desiderano. Suggerirei all'apprendista senior di condurre una squadra di membri d'élite di cento persone, tutti grandi maestri, e poi di ritirarvi dopo aver fatto un attacco mirato. Così i pericoli saranno ridotti al minimo."
Mu Qianxue sarebbe stata più che sufficiente per lanciare un assalto alla città della Sabbia Nera. Non c'era bisogno per Lin Ming di andarci, né aveva il tempo di partecipare. Il suo più grande obiettivo dopo essere venuto nell'Abisso Oscuro era la Tomba del Dio Demoniaco.


"Mm, era anche mia intenzione." Mu Qianxue non esitò. Squarciò lo spazio e svanì nel vuoto. Dato che aveva deciso di catturare la città della Sabbia Nera, naturalmente non avrebbe perso tempo.


I due si separarono sopra il mare del vuoto. Dopo che Mu Qianxue se ne andò, Lin Ming sprofondò direttamente nel mare del vuoto.


Il mare del vuoto era incredibilmente ampio e profondo. Avrebbe sommerso perfino un grande pianeta.


Lin Ming sprofondò per decine di migliaia di chilometri. Cercò una catena montuosa sul fondo del mare e poi volò in un burrone profondo.


Lin Ming scelse un posto relativamente nascosto e aprì una caverna profonda centinaia di migliaia di chilometri. Poi bloccò l'entrata e la sigillò con formazioni di occultamento.


Poi Lin Ming tirò fuori il Cubo Magico. Si concentrò ed entrò rapidamente nello spazio del Cubo Magico.


.....


"Fratellone Lin!"


Dopo che entrò, Hong'er lo accolse immediatamente. Visto che aveva consumato una grande quantità di forza spirituale, il suo viso era ancora arrossato.


Lin Ming diede un colpetto affettuoso sulla sua testa. Hong'er aveva giocato un ruolo vitale nell'assassinio della Vera Divinità abissale.


Al momento Hong'er stava diventando sempre più potente. Lin Ming sospettava che dieci miliardi di anni fa, quando il Sovrano Immortale aveva il Cubo Magico, Hong'er doveva possedere una forza incredibile. Era difficile immaginare quanto fosse enorme la sua forza combattiva usando il Cubo Magico. Tuttavia, a causa della grande guerra, era stata gravemente ferita e così aveva perso i suoi ricordi.


Dopodiché aveva lasciato il Cubo Magico e la sua forza era ristagnata. E naturalmente era impossibile per lei recuperare i suoi ricordi.


Yu'er, la forma di vita d'energia nata dalla Tessera Viola, probabilmente era in una situazione simile.


In effetti era in condizioni ancora peggiori rispetto ad Hong'er. Mentre Hong'er era riuscita a mantenere una buona parte delle sue capacità nell'Universo del Sogno Akashico, la forza di Yu'er era crollata fino a raggiungere il livello di un mortale. Questo probabilmente perché non aveva mangiato cristalli del sole viola per molto tempo, facendole perdere tutta la sua forza.


Lin Ming iniziò a preoccuparsi mentre pensava a Yu'er.


Dov'era andata?
                                


                                



