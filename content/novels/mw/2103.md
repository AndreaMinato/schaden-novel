---
weight: 2103
title: Capitolo 2103 – Aprire il settimo palazzo del dao
pubDate: 2025-12-15T08:37:10.499Z
tags:
    - mw
---


<em>Capitolo regolare,
10 capitoli in coda (0 Regius + 10 Matteo), 0/5
-Schadenfreude</em>


Lin Ming era seduto nello spazio del Cubo Magico. Non aveva fretta di attivare il palazzo del dao. Invece evocò l'anima dell'Anziano abissale che aveva rinchiuso nell'artefatto divino.


Hong'er sapeva cosa stava cercando di fare. Connetté immediatamente la sua forza spirituale con Lin Ming e iniziarono a collaborare per rimuovere lentamente il marchio sull'anima dell'Anziano.


Leggere i ricordi di una Vera Divinità non era facile. Fortunatamente Lin Ming era interessato solo alle informazioni riguardo alla tomba del Dio Demoniaco.


Dopo un po' di tempo ottenne le informazioni che desiderava.


In effetti la tomba del Dio Demoniaca presto si sarebbe aperta.


Era un'occasione estremamente rara nell'Abisso Oscuro.


Ogni grande organizzazione avrebbe mandato abissali di alto livello per partecipare a questa competizione!


Vincere significava avere la possibilità di diventare un abissale totem; era un'occasione fortunata enorme.


Perdendo invece probabilmente avrebbe condotto ad una morte crudele e disperata.


Nelle leggende dell'Abisso Oscuro, solo chi aveva ottenuto i libri cerimoniali cogliendo occasioni fortunate avrebbero avuto più probabilità di superare la prova.


Tuttavia questi tomi erano fin troppo rari. Secondo i ricordi dell'Anziano abissale, durante questa apertura ci sarebbero stati solo due libri cerimoniali in tutto l'intero Abisso Oscuro.


Ma non bisognava soddisfare requisiti del genere per entrare nella tomba del Dio Demoniaco. Finché i vecchi mostri indescrivibilmente forti delle più grandi organizzazioni avessero unito le forze, avrebbero potuto aprirla.


Finché un'organizzazione fosse stata abbastanza potente, avrebbe mandato i suoi abissali di livello superiore per entrare nella tomba.


La Tomba del Dio Demoniaco non era solo il luogo del rituale. Era anche una terra per coltivare di massimo livello e chi ci entrava poteva ottenere grandissimi vantaggi.


Non solo, negli spazi indipendenti si celava ogni sorta di segreto. Inoltre chi entrava nella tomba del Dio Demoniaco erano abissali, esseri conosciuti per la loro sete di sangue e crudeltà. Era inevitabile che avrebbero iniziato ad uccidersi per derubarsi!


Perciò inevitabilmente sarebbe scoppiata una tempesta di sangue e furia nella tomba del Dio Demoniaco!


Ma gli abissali, che erano adatti alla legge della giungla, non avevano intenzione di impedirlo. Anzi, avevano perfino tacitamente acconsentito a questo tipo di massacro.


Il più forte sarebbe sopravvissuto e i deboli sarebbero stati spazzati via: era la sopravvivenza del più adatto!


Nell'Abisso Oscuro c'era una verità assoluta: che qui la forza regnava suprema!


Tra i molti vantaggi che si potevano trovare nella tomba, la più grande tentazione era di diventare un abissale totemico! Le altre occasioni fortunate non erano degne di essere menzionate al confronto.


Certamente tutti avrebbero cercato di competere per questi libri di riti cerimoniali!


E i tomi non potevano essere nascosti. Venivano individuati sempre nella tomba del Dio Demoniaco.


Chi aveva ottenuto un libro cerimoniale sarebbe stato preso di mira da tutti gli altri. Così poteva sembrare che nessuno sarebbe stato disposto ad essere il primo a trovare il libro, ma non era tutto. La persona che portava un tomo dei riti cerimoniali non sarebbe stata solo in pericolo, ma avrebbe potuto ottenere un grande tesoro.


Nella tomba del Dio Demoniaco, il livello dei rischi corrispondeva all'entità dell'occasione fortunata; era una regola del luogo.


Dopo aver esaminato queste norme, Lin Ming rimase esterrefatto. La Tomba del Dio Demoniaco era fin troppo brutale e spietata. I regni mistici che Lin Ming aveva esplorato in passato non potevano competere con quel luogo.


Era un regno mistico brutale dove i deboli sarebbero diventati fertilizzante per rendere ancora più potenti gli esperti!


E i cosiddetti "deboli" erano tutti abissali di livello superiore radunati da varie grandi organizzazioni nell'intero Abisso Oscuro, ognuno di loro era allo stadio di Empireo o anche oltre!


Questo era il grande massacro per cui bisognava essere almeno Empirei per partecipare!


Dopo aver letto i ricordi dell'Anziano, Lin Ming sussultò. I suoi occhi iniziarono a brillare con entusiasmo. Poteva sentire il suo sangue iniziare a ribollire con intento omicida!


Desiderava proprio affrontare abissali di livello superiore!


Ma prima avrebbe dovuto aprire il palazzo del Gemello e tentare di diventare un Empireo di livello superiore.


Lin Ming rimosse il suo travestimento da abissale e tornò al suo aspetto umano. Poi si sedette a meditare silenziosamente, mettendo tutti i materiali di cui aveva bisogno di fronte a sé.


I contorni della sua figura divennero confusi e si fusero con il vuoto circostante. Lo spazio del Cubo Magico sembrò diventare infinitamente vasto e le leggi dei 33 Cieli ci penetrarono attraverso senza incontrare ostacoli.


Per un po' il vuoto dov'era Lin Ming si trasformò in un cielo sconfinato.


Le stelle entrarono in risonanza e le leggi si inchinarono in segno di sottomissione. Sotto di lui apparirono leggi formate dal Grande Dao.


I pori di Lin Ming emettevano una luce infinita. In ogni bagliore sembrava sedere un immortale pieno di vita che cantilenava antiche scritture.


Veri Draghi volavano nel cielo, Vere Fenici danzavano selvaggiamente.


All'improvviso l'Occhio Daevico del palazzo del Dao sulla fronte di Lin Ming si aprì ed emanò una luce accecante.


Questo bagliore conteneva milioni di miliardi di motivi del dao pieni di vicissitudini. Ogni filo sembrava intarsiato di pietre dorate che emettevano una terrificante volontà universale. Sembrava che una mano invisibile si fosse sporta dalle profondità della galassia, lacerandolo.


Dal vuoto sconfinato fluirono fiumi di stelle e si manifestarono nove enormi astri.


Uno di essi emise un bagliore misterioso, sembrava che stesse nascendo un seme del mondo al suo interno. Si agitava e brillava con splendore, emanando una luce nebbiosa e bizzarra.


Era la stella che corrispondeva al palazzo del Gemello.


"Scendi giù!"


Gridò Lin Ming. Il potere divino formò un ponte che attraversava il vuoto e, con un lieve fruscio, puntò verso il palazzo del Gemello.


Il ponte divino non aveva ancora toccato l'astro che un diagramma del dao di un drago apparì all'improvviso e ostruì la strada, formando le catene indistruttibili del Dao Celeste.


Questo diagramma del dao emanava un bagliore nebbioso. Avvolgeva il palazzo del Gemello ed emetteva costantemente delle vibrazioni acute.


Lin Ming si accigliò. Questo era il diagramma del cielo e della terra che aveva bloccato le Nove Stelle del Palazzo del Dao in passato.


Dopo aver domato la personificazione di Fame, Lin Ming aveva tranciato le catene divine nel corpo dell'abissale, ma una parte di esse esisteva ancora nel corpo dell'originale. I vincoli che legavano la connessione karmica tra le nove stelle e l'umanità dovevano essere ancora sciolti pienamente.


Ora però per Lin Ming questa ostruzione non era niente di che.


Lin Ming mosse le mani. Energie yin e yang si attivarono, formando un palmo enorme che oscurava il cielo e che cercò di spaccare il diagramma del dao.


Questo diagramma del dao esplose come vetro sotto questo impatto. Lin Ming afferrò la stella brillante e la assorbì nella sua mano!


<em>Weng!</em>


Lin Ming fu avvolto da potere radioso sconfinato. Poteva sentire una strana forma di vita prendere sostanza nel suo corpo mentre ondate di potere divino pulsavano.


Sembrava che qualcosa stesse cercando di rompere il bozzolo e uscire.


"Condensati!"


Lin Ming ruggì. Raggi di luce astrale scavarono dal suo corpo e iniziarono a fluire attorno a lui e ad intrecciarsi insieme.


Non solo, ma una parte della sua essenza vitale nel profondo della sua anima si fuse con questo bagliore.


Accanto a Lin Ming si radunò una forza sconfinata che assunse gradualmente una forma umana simile alla sua.


E da questa figura sentì un senso inspiegabile di intimità, come se fosse fusa con la sua carne e il suo sangue.


Questo era il corpo formato dal palazzo del Gemello usando l'essenza vitale come fondamento; aveva utilizzato la forza del palazzo del Gemello e delle leggi del mondo per manifestarsi.


Al momento era solo un fantasma, ma come un seme appena piantato, la fase successiva sarebbe stata la più importante!


Lin Ming fece un respiro profondo e rimase in silenzio.


Guardò il fantasma formato da luce stellare e strinse i pugni. Poi fece circolare più che poteva il potere dei demoni nel suo corpo. Qualcosa di simile a dei centipedi neri strisciarono sopra le guance del suo bel viso, sporgendosi.


Il suo aspetto era diventato feroce e orribile all'improvviso.


Non solo, ogni pollice del suo corpo emise del gas nero, era il potere demoniaco radicato nel suo corpo.


Mentre ogni filo di potere demoniaco balzava fuori dal suo corpo, Lin Ming ebbe la sensazione che qualcosa gli stesse strappando la carne, riempiendolo di dolore.


Quando il potere dei demoni si era fuso al suo organismo, era stato grazie all'anima di Fame che l'aveva potuto domare. Ma ora che stava cercando di estrarlo, il potere demoniaco si era infuriato.


Anche se il suo fisico era ancora più tenace di un tesoro da Vera Divinità, iniziò ad erodersi e a collassare a causa del potere demoniaco.


Comunque lievi tracce del potere demoniaco furono estratte e riversate nel fantasma formato dalla luce stellare.


All'inizio era una proiezione creata dall'essenza vitale e dalla luce astrale di Lin Ming, ed era in processo di formazione. Il fantasma divenne sempre più perfetto grazie all'integrazione di questo enorme potere demoniaco. Lievi tracce di carne e sangue iniziarono ad apparire, rimpolpando lo spettro, sembrava che stesse nascendo un demone.


<em>Hu!</em>


Con un bagliore, fiamme nere ardenti apparirono nel vuoto dello sguardo del fantasma.
                                


                                



