---
weight: 2104
title: Capitolo 2104 – Nuova Forza
pubDate: 2025-12-15T08:37:10.500Z
tags:
    - mw
---


<em>Capitolo regolare,
10 capitoli in coda (0 Regius + 10 Matteo), 0/5
-Schadenfreude</em>


Nel momento in cui le fiamme nere accesero le orbite della personificazione del gemello, un raggio spirituale sfrecciò dalla fronte di Lin Ming.


Questo raggio era la forza spirituale di Lin Ming.


La personificazione del Gemello era nata dalla divisione di un corpo mortale. Tuttavia l'anima non era stata separata in due parti. Sia il mare spirituale dell'originale che quella della personificazione, erano entrambi una parte della sua anima. In altre parole, Lin Ming aveva solo una personalità, ma aveva un altro corpo.


Se Lin Ming avesse perso questa personificazione, non solo avrebbe perso la sua vitalità del sangue primaria, ma anche una parte dell'anima che teneva nella sua copia. Allora la sua forza sarebbe calata drasticamente e anche il suo mare spirituale avrebbe subìto dei danni catastrofici. Era qualcosa che Lin Ming non si sarebbe potuto permettere assolutamente.


In quel momento, l'enorme anima di Fame risiedeva nel suo mare spirituale, imprigionata da innumerevoli catene. Dopo essere stata raffinata per oltre 5000 anni, era diventata una coscienza indipendente. La forza spirituale di Lin Ming si era già condensata in innumerevoli sigilli che marchiavano l'anima di Fame. Ora poteva utilizzarla anche senza quelle catene.


"Dividiti!"


Lo sguardo di Lin Ming brillò con luce tagliente e una spada spirituale divina apparì sopra lo spirito di Fame.


Quando la spada calò dal cielo, sembrava un fulmine divino!


<em>Boom!</em>


L'anima di Fame fu divisa in due da questa lama!


Lin Ming impallidì. Metà dello spirito di Fame fu riversato nella sua personificazione demoniaca.


Nel momento in cui lo spirito di Fame entrò nella copia, il suo corpo tremò e la sua espressione diventò sempre più accigliata.


Poi la nuova proiezione demoniaca divenne sempre più illusoria. Vasi sanguigni cominciarono a sporgere per il suo corpo come vermi, facendola sembrare orribilmente feroce.


<em>Peng!</em>


Le vene esplosero. L'espressione della personificazione demoniaca fu sfigurata dal dolore mente il potere oscuro si agitava, quasi fuoriuscendo dal suo corpo!


Lin Ming aveva incontrato il suo primo momento critico da quando aveva attivato il palazzo del Gemello. Mentre aveva separato l'anima di Fame, aveva anche diviso la sua forza spirituale, così la vitalità del sangue della personificazione era diventata instabile ed era quasi esplosa.


Condensare una personificazione in realtà era un processo incredibilmente difficile. Questo perché la copia richiedeva un'enorme quantità di energia e la luce delle Nove Stelle e il potere demoniaco nel corpo di Lin Ming non erano sufficienti.


Lin Ming strinse i denti e stese la mano destra.


<em>Woosh!</em>


Un cristallo scintillante e traslucido pieno di innumerevoli motivi apparì all'improvviso nel palmo di Lin Ming. Era il cristallo dell'Anziano abissale.


Quando il cristallo d'energia apparì, pulsò come se avesse vita propria.


Senza esitazione, Lin Ming lo scagliò verso la fronte della personificazione demoniaca!


Il cristallo sprofondò nel suo corpo come una pietra in un lago, sommergendosi lentamente nella testa della copia.


Quando l'energia di questa Vera Divinità era stata condensata, la maggior parte di essa veniva dispersa. Ciò che rimaneva era l'essenza più distillata.


Questa energia fu assorbita direttamente dalla personificazione demoniaca.


Lin Ming percepì un intento omicida impetuoso dalla copia. Questo intento omicida non proveniva dall'anima di Lin Ming, ma dal suo corpo. Questo era l'istinto della personificazione demoniaca.


Il cristallo della Vera Divinità si dissolse lentamente. Fiamme nere fuoriuscirono dal suo corpo, divorando ogni fonte di luce. La sua stirpe iniziò gradualmente a manifestarsi.


L'essenza di una Vera Divinità abissale era stata tutta riversata nella personificazione. Questa essenza inondò lo scheletro della personificazione, penetrando in ogni pollice del suo organismo. Lin Ming sentì che la forza della copia stava aumentando rapidamente.


Lin Ming la fissò, sentendo tutto il suo sangue. Questa energia che sembrava sul punto di esplodere lo riempì di gioia.


Uno dei motivi più importanti per cui il Palazzo del gemello poteva aumentare la forza di un coltivatore era perché ci sarebbe voluta solo un po' di vitalità del sangue da un praticante di arti marziali per condensare la forma elementare della personificazione. Dopodiché, usando il potere delle Nove Stelle, l'energia del mondo esterno poteva forgiare una personificazione, portando al picco la potenza della copia.


Sempre più potere demoniaco della Vera Divinità si fuse nella personificazione. Sembrava che stessero nascendo delle fiamme nella copia.


Lin Ming non si fermò qui, continuò a muoversi. Con un cenno della mano, una pila di cristalli neri fu schiacciata. Erano i cristalli demoniaci di massima qualità che aveva ottenuto dall'anello spaziale della Vera Divinità abissale. Ora li aveva tutti rotti e la loro essenza si trasformò in una corrente impetuosa che puntò verso la personificazione.


Un enorme vortice parve comparire nel cielo. La personificazione demoniaca rimase al centro di questo vortice, assorbendo avidamente tutta la sua forza.


<em>Ka ka ka!</em>


Con lievi crepitii, un altro cristallo nero di massimo livello si disintegrò in polvere bianca.


I muscoli della personificazione iniziarono a gonfiarsi. Diventò più alta fino a raggiungere trenta piedi.


I vasi sanguigni si ruppero per il suo corpo. A causa dell'enorme impatto dell'energia, la personificazione iniziò ad emettere forti crepitii da ogni giuntura, come se avesse difficoltà a sopportare così tanta energia.


Vedendo che questa personificazione era stata quasi tutta bagnata dal sangue, Lin Ming si concentrò. In quel momento sentì molte leggi abissali incidersi lentamente nel midollo, nella carne e nel sangue della personificazione demoniaca.


Queste leggi abissali provenivano dai cristalli demoniaci lasciati dall'Anziano abissale, dalla reliquia trovata nella Strada Asura e dalle leggi infinite che Fame aveva divorato.


Sempre più leggi si radunarono e riapparirono gradualmente sulla superficie della personificazione, formando splendidi sigilli demoniaci.


In quel momento la forza della copia era stata compressa come non mai. Lin Ming fece un cenno una terza volta e decine di pillole del sangue volarono dal suo palmo.


Questi medicinali del sangue furono tutti distrutti da Lin Ming usando il potere del divino. La vitalità del sangue pura contenuta in queste pillole si trasformò in draghi del sangue che artigliarono l'aria e poi sfrecciò nella bocca della personificazione demoniaca.


Queste pillole del sangue provenivano dall'Abissale che Lin Ming aveva ucciso. Erano tesori di grande beneficio per un abissale e che potevano anche aiutarli ad avanzare di livello. Ora sarebbero stati tutti usati da Lin Ming.


Si poteva dire che avesse sfruttato pienamente i tesori della Vera Divinità che aveva ucciso.


Quando le pillole del sangue entrarono nella bocca della personificazione, si trasformò in vitalità del sangue demoniaca che nutrì e battezzò la copia.


I pori della personificazione demoniaca iniziarono ad emanare gas nero. Le sue ossa erano state temprate da vitalità del sangue, diventando brillanti e puri come giada nera.


Questo processo continuò per chissà quanto tempo finché tutti i cristalli demoniaci di massimo livello non furono ridotti in polvere e le pillole del sangue furono divorate.


In quel momento, nove stelle brillanti riapparirono nel cielo.


Tra di esse, la più splendente emanò una luce oscura.


Era l'ultimo battesimo dell'astro. Ora il palazzo del Gemello si era aperto completamente e la personificazione aveva preso forma!


Questa personificazione, solo dal suo aspetto, era un po' simile all'Empireo Primordius. Era alta trenta piedi ed enormi falci d'osso sporgevano dai suoi gomiti. Da dietro gli spuntava una coda spessa.


Il suo intero corpo era coperto da un'armatura d'osso dura quanto un tesoro da Vera Divinità. In confronto all'Empireo Primordius, questa armatura era ricoperta da ancora più sigilli demoniaci. Questi motivi erano antichi e delicati, possedevano una bellezza naturale che emanava leggi misteriose.


Lin Ming tirò un lungo sospiro di sollievo. Durante questo periodo di condensazione, aveva consumato una grande quantità di energia. Visto che doveva mantenere un controllo perfetto su tutto quanto, aveva dovuto consumare quasi tutta la sua forza spirituale. Il sudore colava dalla sua fronte.


Il potere del divino roteò gentilmente e tutto il sudore evaporò. Lin Ming si concentrò e si trasformò in un raggio di luce che si sommerse nel corpo della personificazione.


Dentro il corpo della copia c'era un mondo interno, simile a quello dell'originale. Al momento Lin Ming era lì dentro, a fondersi con esso.


Questo era uno stato di unità perfetto tra il cielo e l'uomo. Una volta che la personificazione avesse iniziato a combattere, la potenza del corpo principale di Lin Ming poteva essere trasmessa in questo mondo interno, passando nella personificazione così da poter rivelare la sua forza combattiva più formidabile.


E al tempo stesso, la personificazione poteva entrare nel suo corpo e ottenere un effetto simile.


<em>Hu!!</em>


Gli occhi del demone brillarono con una luce rossa cupa. Il suo corpo iniziò a rimpicciolirsi, arrivando a soli dieci piedi d'altezza.


Guardandosi le mani, Lin Ming strinse lentamente i pugni.


<em>Ka ka ka ka!</em>


Le sue giunture crepitarono. Lin Ming poteva sentire che la sua forza aveva raggiunto livelli senza precedenti. Ora, se avesse dovuto affrontare di nuovo la Vera Divinità abissale dell'Ordine Demoniaco, non avrebbe avuto bisogno di usare il Cubo Magico o di farsi aiutare da Mu Qianxue per ucciderla.


Questo era l'ultimo palazzo del dao delle sette stelle brillanti e aveva dato molta forza a Lin Ming!
                                


                                



