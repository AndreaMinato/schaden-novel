---
weight: 2106
title: Capitolo 2106 – Condizioni
pubDate: 2025-12-15T08:37:10.500Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (9 Matteo), 0/5
-Schadenfreude</em>


Diversi Anziani della frazione aspettavano con cautela dietro Lin Ming nel timore che scappasse via.


Ma non osarono attaccarlo perché possedeva il libro e chi lo possedeva poteva essere considerato la voce di Eone. Non solo, la coltivazione di Lin Ming non era affatto bassa; era perfino superiore alla loro.


Lin Ming rimase in silenzio e così anche gli Anziani. Avevano già riferito la notizia e presto le Vere Divinità del quartier generale sarebbero arrivate qui. Allora Lin Ming naturalmente avrebbe rivelato il Libro di Eone.


Nell'Abisso Oscuro un tomo di riti cerimoniali era un tesoro impareggiabile. Ma il suo vero valore poteva essere mostrato solo entrando nella tomba del Dio Demoniaco e superando molte prove. Per la maggioranza degli abissali di livello superiore era solo un'illusione poterlo usare. Così Lin Ming non temeva di rivelare il Libro di Eone di fronte a tutti.


In quel momento qualcosa attirò l'attenzione di Lin Ming. Guardò all'improvviso fuori dalla sala.


Poteva sentire diverse potenti aure avvicinarsi rapidamente!


"Gli Anziani sono arrivati!"


I diversi Anziani della Divisione si rallegrarono. Finché queste Vere Divinità fossero arrivate, sarebbero state loro a gestire la situazione.


Se Lin Ming li avesse solo presi in giro, allora sarebbe stato solo un suicidio.


Ma perché un membro di stirpe reale dal futuro così eccellente avrebbe fatto qualcosa di così stupido?


<em>Woosh!</em>


Risuonò il rumore dello spazio che si rompeva e otto Vere Divinità discesero nella sala principale, accompagnate da ondate di energia opprimente!


Questi otto Anziani indossavano tutti uniformi nere. Ricamate su di esse c'erano stelle intricate e soli rossi.


La pressione combinata di otto Vere Divinità era estremamente terrificante. Lin Ming strinse gli occhi e le esaminò in silenzio.


La maggior parte di loro erano Vere Divinità di livello inferiore, ma il vecchio di fronte emanava un'atmosfera misteriosa; probabilmente era una Vera Divinità di livello intermedio.


"Sei stato tu a fare l'annuncio?"


Il vecchio in capo al gruppo camminò per la sala principale, i suoi occhi rossi inquietanti fissarono Lin Ming e la sua voce era piena di potere.


Mentre parlava, ondate di pressione caddero su Lin Ming come una cascata. Prima di confermare che avesse o no il Libro di Eone, lo stava mettendo alla prova senza usare troppa forza.


Naturalmente per Lin Ming non era nulla. Questo sorprese l'Anziano; significava che la vera forza di Lin Ming era superiore alla coltivazione che aveva rivelato.


Tuttavia non era affatto strano. Dopotutto Lin Ming possedeva una stirpe reale ed era qualcosa che non poteva essere falsificato.


Il tono del vecchio divenne più profondo: "Tiralo fuori!"


Lin Ming guardò il vecchio, valutando silenziosamente la sua forza. Poi fece un cenno e un antico libro nero apparì nella sala principale.


Quando il tomo apparì, le leggi abissali circostanti si riempirono di energia, emettendo lievi richiami, come se innumerevoli demoni lo stessero chiamando.


Vedendo questo, gli occhi di tutte le Vere Divinità brillarono.


"Il Libro di Eone!"


"Lo è davvero!"


Nonostante questo tomo fosse scomparso già da miliardi di anni, solo dalle leggi che conteneva e l'aura speciale che emanava, tutte le Vere Divinità capirono subito che era davvero autentico!


Anche se questi Anziani erano davvero esperti, ebbero tutti difficoltà a mantenere la calma. I loro sguardi brillarono mentre fissavano il Libro di Eone.


"Quali sono le tue condizioni?"


Il vecchio guardò Lin Ming e andò dritto al punto.


 Lin Ming era solo un Empireo di livello superiore e loro erano otto Vere Divinità. Inoltre alcuni di loro non erano Vere Divinità ordinarie. Avrebbero potuto ucciderlo facilmente.


Ma questo vecchio non osò attaccarlo.


Chi possedeva questo libro era la Voce di Eone. Questa era una tradizione delle sei organizzazioni totemiche e anche le ultime parole di Eone.


In teoria si sarebbero dovuti inginocchiare di fronte al tomo dei rituali, perché poteva essere ciò che Eone era diventato dopo la sua morte.


Eppure adesso, visto che il Libro di Eone era nelle mani di un membro della giovane generazione come Lin Ming, non potevano umiliarsi e fare qualcosa di così vergognoso come inchinarsi davanti a lui.


Ma non era affatto possibile rubare il Libro di Eone. Non l'avrebbero fatto nemmeno se avessero potuto tenerlo segreto così nessuno lo sapesse.


La credibilità della setta era un fattore secondario; ciò che importava davvero erano le parole 'chi possiede il libro di Eone, è Eone in persona'. Queste parole non erano solo una regola qualunque o una tradizione, ma anche le ultime parole dell'abissale di livello totemico ed era anche un decreto probabilmente connesso al destino del loro Sect.


"Hai detto che volevi unirti al concilio degli Anziani del nostro Antico Sect di Eone? E che volevi ottenere uno dei posti per entrare nella tomba del Dio Demoniaco?"


Chiese un altro vecchio. Nel concilio, la forza di questo vecchio era seconda solo alla Vera Divinità di livello intermedio; probabilmente era al picco della fase inferiore.


In realtà gli Anziani dell'Antico Sect di Eone ne avevano discusso prima e non avevano escluso il fatto di poter ammettere Lin Ming nel concilio degli Anziani se avesse insistito.


Generalmente parlando, un membro del Concilio degli Anziani doveva essere una Vera Divinità. Lin Ming probabilmente era un Empireo di stadio superiore, ben lontano dall'arrivare al loro livello. E il punto chiave era che chiaramente non proveniva dall'Antico Sect di Eone.


Certamente non sarebbero stati contenti che Lin Ming diventasse parte del Concilio degli Anziani. Ma ne sarebbe valsa la pena scambiare una mera posizione per il Libro di Eone.


Inoltre, anche nel Concilio degli Anziani, i vari membri avevano diversi livelli di autorità. Non sarebbe stato affatto difficile inventarsi una posizione per Lin Ming e dargli una carica inutile.


Potevano anche soddisfare la richiesta di dargli un posto per entrare nella tomba del Dio demoniaco. Nonostante fossero posti preziosi, il loro Antico Sect di Eone poteva permetterselo. Allora, che Lin Ming fosse sopravvissuto o no, non sarebbe stato affar loro.


In effetti se Lin Ming fosse morto, sarebbe stato meglio. Dopo la sua morte ogni problema sarebbe finito e sarebbero stati liberi da future preoccupazioni.


Lin Ming disse: "Non ho molto interesse nel diventare un Anziano dell'Antico Sect di Eone. È solo che ho sentito che, dopo essere diventato un Anziano, si può meditare sulle leggi abissali e sul cristallo demoniaco lasciato da Eone dopo la morte."


"Inoltre avrei bisogno di ulteriori dettagli se entrassi nella tomba del Dio Demoniaco tramite l'Antico Sect di Eone, ad esempio qualunque mappa riguardo la tomba del Dio Demoniaco. Credo che avrete informazioni simili."


Le due condizioni che aveva appena specificato derivavano dalle informazioni che aveva ottenuto dalla Vera Divinità dell'Ordine Demoniaco che aveva ucciso.


Il territorio della tomba del Dio Demoniaco e le formazioni erano altamente complesse. Inoltre sarebbero cambiate ad ogni entrata.


Per ottenere le occasioni fortunate più grandi ci sarebbe stato bisogno di mappe.


Dopo un lungo periodo di esplorazione, le sei organizzazioni totemiche avevano iniziato a capire lentamente come le regole dei territori e delle formazioni cambiavano.


Ogni volta che la tomba del Dio Demoniaco si apriva, potevano usare queste regole e creare una mappa. Dopo averla letta, sarebbe stata immediatamente distrutta.


Due dei motivi per cui Lin Ming si era rivolto all'Antico Sect di Eone era perché voleva uno dei posti per entrare nella tomba del Dio Demoniaco e per le mappe.


Ma nessuna di queste ragioni era il motivo principale.


Era sopratutto per come il Libro di Eone non poteva essere nascosto dopo essere entrati nella tomba del Dio Demoniaco.


Se si fosse finto un discepolo di un grande Sect e si fosse mischiato alle truppe che sarebbero entrate nella tomba, allora il Libro di Eone si sarebbe attivato all'improvviso e il trambusto che avrebbe causato sarebbe stato troppo eccitante perfino per lui.


Se un discepolo ordinario dalla posizione questionabile avesse ottenuto il Libro di Eone e avesse provato ad infiltrarsi nella tomba demoniaca, avrebbe causato inevitabilmente del caos. Probabilmente sarebbe stato già circondato prima di entrare nella tomba del Dio Demoniaco.


Così tanto valeva recarsi nell'Antico Sect di Eone ed entrare apertamente nella tomba del Dio Demoniaco.


Sentendo così tante richieste, il capo del gruppo si incupì. In particolare era scontento di come Lin Ming aveva detto che non aveva molto interesse nel diventare un Anziano del loro Sect.


Bisognava sapere che, nonostante la loro organizzazione fosse entrata in declino, era ancora ufficialmente una delle sei grandi organizzazioni totemiche. Era semplicemente impossibile paragonare comuni Sect a loro.


E quando mai il loro Sect aveva accettato Empirei come Anziani?


Anche le origini di una Vera Divinità sarebbero state verificate, assicurandosi che non avesse cattive intenzioni prima che si unisse al Concilio degli Anziani.


E ora un Empireo di livello superiore come Lin Ming aveva detto che non gli interessava diventare un Anziano e che voleva solo studiare le leggi dell'Antico Sect di Eone. Questo naturalmente aveva reso scontenti gli Anziani.


"Potrai percepire le leggi per tre giorni e il risultato che potrai ottenere dipenderà da te. Per quanto riguarda la tomba del Dio Demoniaco, possiamo anche darti un posto per entrare. Adesso consegna il Libro di Eone!" Disse con tono gelido il Grande Anziano.


Tuttavia Lin Ming non solo non consegnò il tomo, ma lo ripose direttamente nel suo mondo interno...
                                


                                



