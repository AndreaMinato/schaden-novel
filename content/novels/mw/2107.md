---
weight: 2107
title: Capitolo 2107 – Compromesso
pubDate: 2025-12-15T08:37:10.500Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (8 Matteo), 0/5
-Schadenfreude</em>


"Cosa significa questo?"


Gli Anziani si incupirono.


"Non ho mai detto che vi avrei dato il Libro di Eone, no?" Disse con sicurezza Lin Ming. "Il tomo cerimoniale viene ottenuto grazie ad un'occasione fortunata. Nell'Abisso Oscuro sembra che giri una leggenda, che gli abissali che ottengono un libro del genere avranno molte più possibilità di superare la prova del rituale abissale."


Il Grande Anziano strinse gli occhi. Fissò Lin Ming per molto tempo e disse piano: "Che tu... voglia prendere il Libro di Eone ed entrare nella Tomba del Dio Demoniaco?"


"Sì!"


Il Concilio degli Anziani mostrò espressioni truci.


Finalmente avevano ritrovato il Libro di Eone dopo così tante difficoltà, come potevano lasciare che un membro della giovane generazione se lo portasse via? Se fosse entrato nella tomba del Dio Demoniaco con una coltivazione da Empireo di fase superiore, non sarebbe stato un completo spreco e un regalo per gli altri?


All'inizio pensavano che Lin Ming avesse riportato il libro nell'Antico Sect di Eone per ottenere qualcosa in cambio e, secondo le tradizioni delle organizzazioni totemiche, avrebbero accettato finché non le sue richieste non fossero state troppo oltraggiose.


Ma non avrebbero mai pensato che Lin Ming sarebbe stato così ambizioso!


In realtà tra gli otto Anziani presenti, la maggior parte di loro aveva intenzione di nascondere il libro e, anche dopo l'apertura della tomba del Dio Demoniaco, non avrebbero comunque annunciato pubblicamente che il tomo di Eone fosse tornato nel loro Sect.


Credevano che le loro possibilità di ottenere l'eredità fossero quasi nulle anche se avessero avuto il libro.


Probabilmente sarebbero stati derubati e la loro gente avrebbe perso la vita.


Ma se avessero nascosto il Libro di Eone, conservando le forze fino alla prossima apertura della tomba del Dio Demoniaco, allora forse avrebbero potuto sfruttarlo meglio.


Tuttavia c'erano tre giovani Anziani che non la pensavano così. Anche se erano appena diventati Vere Divinità, non erano così vecchi e il loro potenziale era relativamente grande. Ognuno di loro credeva di avere la speranza di superare la prova del rituale abissale.


Per quanto riguardava la prossima apertura della tomba, era un evento fin troppo distante. Allora sarebbero stati vecchi e il loro potenziale sarebbe diminuito. Le possibilità che superassero il rituale sarebbero state pari a zero.


In altre parole, questa apertura della tomba del Dio Demoniaco era la loro unica possibilità.


La tentazione di diventare un totem era semplicemente troppo grande, così grande che non potevano resistere. In quel momento, le tre giovani Vere Divinità guardarono Lin Ming con una luce strana e avara.


"Che assurdità stai dicendo?!" Gridò all'improvviso il Grande Anziano, perdendo la calma. Lin Ming era venuto nel loro Antico Sect di Eone e non solo voleva un posto nella tomba demoniaca, ma anche una mappa e le leggi e il cristallo demoniaco lasciato da Eone dopo la morte.


Voleva tutto questo, ma desiderava anche portare il tomo di Eone nella tomba del Dio Demoniaco. Non aveva offerto nulla in cambio, ma voleva che tutti gli dessero benefici. Come poteva pensare che l'avrebbero accontentato?


Tuttavia Lin Ming mantenne la calma: "Non credi davvero che una mera mappa e un posto per entrare nella tomba del Dio Demoniaco siano sufficienti per ottenere il Libro di Eone. Per quanto riguarda i tre giorni di meditazione per studiare le leggi e il cristallo demoniaco lasciato da Eone, non posso credere che non ti sei vergognato mentre lo dicevi. Da ciò che so, quando queste leggi e il cristallo demoniaco vengono dati ad un membro del Concilio degli Anziani, di solito gli vengono concesse decadi o secoli di tempo!"


"Dovreste sapere meglio di me quanto sia prezioso il Libro di Eone! Sembra che le voci che affermano che l'Antico Sect di Eone sia nel caos e che abbia perso il suo destino riguardi il Libro di Eone perduto!"


Queste erano tutte informazioni che aveva ottenuto dalla Vera Divinità dell'Ordine Demoniaco.


Sembrava un po' superstizioso, ma pensandoci davvero era proprio così!


Questo perché l'esistenza dei sei Sect totemici non era formata da un gruppo di abissali che si radunavano insieme. Invece nascevano grazie ai totem.


Ognuna di esse corrispondeva ad uno dei sei totem abissali.


Nonostante alcune organizzazioni avessero perso i loro capi e si poteva dire che fossero entrate in declino per questo, almeno possedevano ancora i loro libri cerimoniali.


A causa di questi tomi, pochi Sect sarebbero stati disposti a provocarli.


Questo perché nessuno poteva garantire che un giorno qualche abissale di livello superiore dal talento terrificante avrebbe usato questi libri cerimoniali per superare il rituale e diventare un nuovo totem.


Così le organizzazioni totemiche in declino si sarebbero inchinate a questo nuovo abissale e lo avrebbero considerato il loro sovrano.


Una volta che fosse successo, questo Sect totemico sicuramente avrebbe cercato di sistemare i vecchi conti in sospeso. Le organizzazioni che un tempo avevano desiderato il loro potere in passato sarebbero state punite e forse sarebbero state sterminate!


Per questo la maggior parte dei Sect non erano disposti a correre rischi simili e offendere un enorme colosso dalle origini estremamente profonde e che non era affatto debole.


Tuttavia l'Antico Sect di Eone era diverso.


Non aveva il suo libro cerimoniale. Dopo la morte di Eone, il Libro di Eone era apparso nell'Abisso Oscuro solo dopo molto tempo, era scomparso da miliardi di anni!


Con il passare del tempo, sempre più organizzazioni avevano iniziato a credere lentamente che il Libro di Eone non sarebbe stato mai più ritrovato.


In tal caso l'Antico Sect di Eone non sarebbe mai stato più guidato da un abissale totemico.


E se fossero rimasti solo cinque totem abissali, perché ce ne dovevano essere sei?


Durante questo periodo di tempo, l'Antico Sect di Eone aveva accumulato un'incalcolabile quantità di ricchezza, rari metodi di coltivazione, tecniche, pillole del sangue cristalli demoniaci di massimo livello...


C'era anche il cristallo lasciato da Eone in passato; questo sicuramente sarebbe stato un tesoro ambito!


Questo era il motivo per cui c'erano dei conflitti interni e si erano formate numerose fazioni. Il nucleo era sempre pieno di preoccupazioni. Alcune Vere Divinità Anziane pensavano che se il loro Sect fosse stato davvero annesso da qualcun altro un giorno, allora avrebbero potuto portare via la loro gente e spostarsi in un luogo lontano, tirandosi fuori dal caos seguente.


Così la ricomparsa del Libro di Eone era un evento importante per l'Antico Sect di Eone.


Questo anche nel caso fosse stato portato via da qualcun altro!


Le notizie al riguardo si sarebbero sempre diffuse in giro. Naturalmente, se avessero potuto tenere il tomo sarebbe stato ancora meglio.


Dopo aver sentito Lin Ming mettere il dito nella piaga, diversi Anziani sussultarono.


Ma non poterono che riconoscere che era la verità.


In termini di valore, il Libro di Eone poteva essere sufficiente perfino per ottenere le leggi e il cristallo demoniaco lasciato da Eone!


Il Grande Anziano non disse nulla, si limitò a fissare Lin Ming. Il suo sguardo era tagliente come una spada, come se potesse trapassare il vuoto con lo sguardo. Se un abissale dalla forza insufficiente fosse stato osservato da questi occhi, allora la sua anima sarebbe stata infilzata!


Lin Ming ricambiò con sicurezza lo sguardo del Grande Anziano. Continuò a dire: "Facciamo un passo indietro. Anche se portassi il Libro di Eone nella tomba del Dio demoniaco e venisse portato via da qualcuno, le notizie di questo si diffonderebbero comunque e sarebbe un vantaggio per il vostro Antico Sect di Eone.
Questo vale molto di più delle poche cose che voglio! Inoltre chi possiede il Libro di Eone rappresenta Eone stesso e ha l'autorità per comandare l'Antico Sect di Eone. Non dovreste dimenticarvi le tradizioni di un'organizzazione totemica!"


Lin Ming aveva già riposto il libro di Eone nel suo mondo interno. Se questi Anziani non l'avessero ucciso, allora non avrebbero potuto ottenere il tomo dei rituali.


Ma gli Anziani non avrebbero osato ucciderlo.


Le labbra del capo fremettero. Poi sorrise e disse: "In tal caso, discuteremo dopo delle questioni riguardo al Libro di Eone. Prima dovremmo tornare nella fazione principale per il momento!"


"Oh?"


Il cambio di tono del Grande anziano lasciò Lin Ming lievemente sorpreso. Ma in realtà non credeva che fosse una reazione strana, era solo troppo improvvisa.


Le altre Vere Divinità Anziane rimasero sbalordite da queste parole. Qualcuno disse con una trasmissione del suono: "Hai intenzione di accettare le sue condizioni?"


"E se non lo facciamo?" Il Grande Anziano fece una domanda retorica al resto del gruppo scorgendoli con lo sguardo. Le altre Vere Divinità rimasero senza parole.


"Prima torniamo e poi ne discuteremo." Mentre parlava, il Grande Anziano volò via.


Lin Ming strinse gli occhi e guardò la figura del Grande Anziano svanire all'orizzonte, in guardia. Anche con il Libro di Eone come talismano protettivo, doveva continuare a rimanere in allerta per affrontare ogni piano che questi vecchi potevano avere in serbo.


Lin Ming non voleva andare nella fazione principale, ma desiderava esaminare le leggi e il cristallo demoniaco lasciato da Eone.


Sarebbero stati molto utili per lui.


Dato che aveva il Libro di Eone, naturalmente si sarebbe sottoposto al rituale abissale. Se la sua personificazione demoniaca avesse potuto percepire le leggi di Eone, anche se non le avesse potute capire pienamente, sarebbe stato comunque vantaggioso.


Una volta che le avesse percepite appieno, allora se ne sarebbe andato dal quartier generale dell'Antico Sect di Eone per evitare possibili dispute. Poteva cercare un posto sicuro fuori e aspettare che la tomba del Dio Demoniaco si aprisse. Questa sarebbe stata la scelta più sicura da fare.


Tuttavia Lin Ming non si aspettava che il destino gli avrebbe riservato qualche sorpresa...
                                


                                



