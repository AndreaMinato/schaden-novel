---
weight: 2109
title: Capitolo 2109 – Distribuzione dei Tesori
pubDate: 2025-12-15T08:37:10.500Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (6 Matteo), 0/5
-Schadenfreude</em>


Lin Ming rimaneva seduto in una stanza nelle profondità dell'Antico Sect di Eone.


Questo spazio era una dimensione minore indipendente e conteneva i resti di innumerevoli forti aure abissali. Queste aure erano tutto ciò che rimaneva dei potenti guerrieri supremi dell'Antico Sect di Eone che erano andati in isolamento qui.


In quel momento, meravigliose leggi vorticavano di fronte a Lin Ming, ognuna di esse assochilometriva ad un antico abissale supremo che roteava lentamente, galleggiando vicino a lui.


Quando Eone era morto, non aveva lasciato solo un cristallo, ma diversi.


Dopo aver percepito le reliquie del totem, la personificazione demoniaca di Lin Ming iniziò ad animarsi, mentre ogni pollice della sua carne e del suo sangue si riempiva di un'aura vitale e la sua pelle cominciò a contorcersi.


La forza delle leggi emesse dai cristalli della reliquia fu tirata lentamente come se fossero dei fili invisibili, divorata silenziosamente dalla personificazione demoniaca di Lin Ming.


Il processo di comprensione dei cristalli di Eone era lungo, ma anche molto lineare.


Lin Ming aveva percepito fin troppe leggi nella sua vita.


All'inizio aveva studiato semplici concetti dei cinque elementi. Poi aveva progredito con le leggi dello spazio e del tempo, quelle yin e yang, il potere delle Nove Stelle del Palazzo del Dao, e aveva anche meditato sulle leggi dei 33 Cieli.


Lin Ming aveva scoperto lentamente che ogni legge che aveva compreso prima in realtà erano ramificazioni delle leggi dei 33 Cieli.


E le leggi dei 33 Cieli potevano essere divise ulteriormente in due parti. Una era composta dalle leggi dell'universo del mondo e l'altra dalle leggi dell'universo del corpo.


Ad esempio le Nove Trasformazioni Divine potevano essere categorizzate come leggi dell'universo del mondo, ed era stato allora che aveva compreso a grandi linee le leggi dell'universo del mondo e del corpo; erano il Sutra Asura e le Sacre Scritture, le leggi che erano più vicine alla fonte del Grande Dao.


Tuttavia solo dopo Lin Ming si era reso conto che, nonostante il Grande Dao dei 33 Cieli fosse completo e vasto, non era il solo al mondo. Nell'Abisso oscuro le leggi erano diverse.


Le leggi provenivano dall'Abisso Oscuro e dai totem abissali. Se le congetture del maestro della Strada Asura riguardo questo piano erano vere, allora le leggi abissali risalivano ad un universo precedente.


Più Lin Ming progrediva, più le sue vedute si ampliavano.


E più faceva esperienza, più avrebbe solidificato le sue fondamenta in modo da ascendere sempre di più verso il picco delle arti marziali.


Aveva la sensazione che se una persona avesse mai potuto comprendere l'intero Dao Celeste, allora sarebbe diventato un dio, il mondo, tutto.


Probabilmente era questo il cosiddetto picco delle arti marziali.


Il tempo passò lentamente. L'assimilazione della personificazione demoniaca delle leggi delle reliquie continuò e la sua comprensione delle leggi di Eone divenne sempre più profonda.


Allo stesso tempo questa personificazione aveva una misteriosa connessione telepatica con Lin Ming. Durante questo processo Lin Ming aveva anche ottenuto molte ispirazioni.


Dopo chissà quanto tempo, rune mistiche iniziarono ad apparire sulla pelle, nella carne e nel sangue del clone demoniaco.


Queste rune brillavano come stelle, ondate di forza di misteriose leggi abissali si increspavano attorno...


Quando questa forza delle leggi apparì attorno alla personificazione demoniaca, le altre aure abissali nella stanza iniziarono a tremare, evitando il clone come se lo temessero.


E in quel momento un cristallo di fronte a Lin Ming brillò all'improvviso e una voce si diffuse nella sua mente.


Questo fece accigliare lievemente Lin Ming. Durante questo periodo di isolamento aveva contato silenziosamente il passare del tempo. Sapeva che mancavano ancora sei mesi prima dell'apertura della tomba e secondo i suoi calcoli sarebbe dovuto comunque rimanere in isolamento per un certo periodo di tempo.


Ma ora il Concilio degli Anziani lo aveva convocato.


Quando il bagliore del cristallo di trasmissione si spense, Lin Ming si alzò e uscì dalla stanza. I contorni della sua figura brillarono e apparì nella sala degli incontri degli Anziani.


In quel momento si erano radunate tutte e otto le Vere Divinità.


Erano sedute in cerchio attorno ad un semplice tavolo di legno. L'atmosfera era solenne.


"Cosa c'è?"


Chiese Lin Ming.


Il Grande Anziano Dio di Eone strinse gli occhi, squadrando apertamente Lin Ming. Aveva la sensazione che il suo corpo fosse pieno di forza. Sembrava che dopo un breve periodo di isolamento Lin Ming fosse cambiato drasticamente.


"Dobbiamo partire per la strada del Re Oscuro." Disse il vecchio.


"Mm? Così presto?" Lin Ming divenne pensieroso. Secondo le informazioni che aveva ottenuto dalla Vera Divinità dell'Ordine Demoniaco, mancavano sei mesi dall'apertura della tomba. Era troppo presto per partire.


Il Grande Anziano continuò: "Stavolta il nostro Antico Sect di Eone coopererà con la Strada del Re Oscuro e un'altra organizzazione, il palazzo dell'Inferno. Noi tre formeremo un'alleanza con la Strada del Re Oscuro come capo. Noi e il Palazzo dell'Inferno ubbidiremo ai loro ordini fino ad un certo punto..."


Il palazzo dell'Inferno...


Lin Ming ne aveva già sentito parlare. Era una delle sei grandi organizzazioni principali e il suo abissale totemico; Inferno, era già morto.


Sembrava che Inferno fosse stato gravemente ferito durante la grande guerra di 10 miliardi di anni fa. Dopodiché la sua forza vitale si era esaurita lentamente finché non era morto; praticamente era come se fosse morto di vecchiaia.


Visto che Inferno era morto, il suo Sect non era troppo potente, solo un po' più forte dell'Antico Sect di Eone. Durante questa spedizione nella tomba del Dio Demoniaco, probabilmente avrebbero preso la Strade del Re Oscuro più potente come capo. Così sarebbe stato più facile preservare le forze e sopravvivere, e naturalmente avrebbero ottenuto più benefici.


Il Grande Anziano continuò: "La strada del Re Oscuro è la più forte, così di sicuro riceverà la maggior quantità di benefici. Ma la percentuale di spartizione specifica dipenderà dai risultati della competizione che faremo. In altre parole, un confronto di forza."


"Oh? Forza?" Lin Ming alzò la testa. Sembrava che sarebbero partiti prima per la strada del Re Oscuro per gara.


"Le regole specifiche sono che noi, il palazzo dell'Inferno e la Strada del Re Oscuro sceglieremo ciascuno dei discepoli da una lista di nomi di coloro che desiderano entrare nella tomba del Dio Demoniaco e questi discepoli saranno i più forti. Noi e il palazzo dell'Inferno sceglieremo tre persone ciascuno e la strada del Re Oscuro ne sceglierà sei."


"Ci sarà un totale di dodici sfidanti. I sei tra noi e il palazzo dell'Inferno competeranno con i sei della strada del Re Oscuro. Saremo noi a prendere l'iniziativa e potremo scegliere liberamente chi desideriamo sfidare tra di loro. Puoi perfino ripetere le sfide. Poi, alla fine, come decideremo la spartizione dei benefici dipenderà dal numero di sconfitte di entrambe le parti."


Lin Ming ne fu sorpreso. L'Abisso Oscuro era un mondo dove la forza regnava suprema. Anche durante le trattative in un'alleanza i benefici sarebbero passati a chi era più potente.


E in base solo a queste regole, il palazzo dell'Inferno e l'Antico Sect di Eone erano fin troppo deboli in confronto alla Strada del Re Oscuro. I due insieme non potevano nemmeno sconfiggere uno del suo gruppo.


La Strada del Re Oscuro permetteva alle altre due organizzazioni di sfidarla, di affrontare liberamente chi desideravano e di ripetere gli incontri. In altre parole, la Strada del Re Oscuro era molto fiduciosa in ognuna delle sei persone che avrebbe mandato. Nessuno di loro era debole!


Pensandoci, Lin Ming ebbe la sensazione che la Strada del Re Oscuro non fosse affatto da sottovalutare. Se avesse mai incontrato Oscuro, sicuramente non sarebbe potuto sfuggire da lui.


"Durante questa competizione apparirà Oscuro?"


Chiese Lin Ming.


Il Grande Anziano ridacchiò: "Oscuro non è apparso per miliardi di anni. Sembra che tu non capisca molto delle sei organizzazioni totemiche."


Lin Ming annuì silenziosamente. Quando aveva ottenuto i ricordi dell'Anziano dell'Ordine Demoniaco, non aveva potuto leggere tutto. Esaminare cento milioni di anni di ricordi avrebbe richiesto troppo tempo, così si era concentrato solo sulle informazioni riguardo alla tomba del Dio Demoniaco.


Il Grande Anziano poi disse: "Non devi partecipare. Il nostro Antico Sect di Eone può scegliere solo tre persone, così non è ancora il tuo turno..."


Mentre parlava, Lin Ming notò tracce di sdegno nei tre Anziani più giovani, insieme ad un po' di invidia.


Era chiaro che questi tre Anziani sarebbero stati i tre che avrebbero rappresentato la setta durante la competizione.


Erano i più giovani e quelli dal potenziale più elevato, così molto probabilmente erano i candidati dell'Antico Sect di Eone.


Le loro espressioni sprezzanti erano dovute chiaramente alla coltivazione relativamente bassa di Lin Ming.


Per quanto riguardava l'invidia, naturalmente era dovuta al fatto che Lin Ming aveva trovato il Libro di Eone ed era riuscito a diventare l'Anziano della setta per questo. Erano stati messi allo stesso livello di Lin Ming ed era qualcosa che si rifiutavano di accettare.


Lin Ming non rispose, né reagì alle espressioni dei tre Anziani. Dopotutto non gli importava molto della divisione dei benefici dell'Antico Sect di Eone.


Sapeva già che queste tre giovani Vere Divinità erano ostili nei suoi confronti. Tutto ciò che volevano fare era entrare nella tomba del Dio Demoniaco con il Libro di Eone.


"Tuttavia..." In quel momento il Grande Anziano cambiò argomento all'improvviso: "Anche se non devi combattere, c'è qualcosa che dovresti fare."


"Al momento il nostro Antico Sect di Eone sta ancora nascondendo le informazioni riguardo al Libro di Eone, così nessuno ne è a conoscenza. Sai cosa accadrà quando annunceremo di aver ritrovato il libro?"


Il tono del Grande Anziano era gelido. Senza aspettare che Lin Ming rispondesse, disse: "Nell'Abisso Oscuro la forza è tutto. E se entri nella tomba del Dio Demoniaco sarà impossibile per te nascondere il tomo dei rituali. In altre parole, tutti sapranno che è nelle tue mani, così prima o poi dovremo annunciare il ritorno del Libro di Eone."


"E allora sicuramente la Strada del Re Oscuro cercherà sicuramente di trattare con noi. E il metodo che adotteranno sarà cedere un po' dei loro benefici in cambio del Libro di Eone!"


Il Grande Anziano sogghignò freddamente: "Nonostante uno scambio sembri positivo, in realtà sarà una costrizione. E sarà difficile per noi rifiutarli. Anche se il Libro di Eone è sempre stato nostro, non potremo rifiutare. Questo perché senza la forza, naturalmente non avremo il diritto di farlo! Anche la maggior parte dei posti per entrare nella tomba sono nelle loro mani!"


"Se facessimo i testardi e ci rifiutassimo di cedere, allora minacceranno di lasciare l'alleanza e inizieranno a respingerci, così solo pochi di noi potranno entrare nella tomba del Dio Demoniaco. Allora, mentre potremo avere ancora il Libro di Eone all'entrata, saremo circondati da nemici. Saremo alla loro mercé, così come potremmo tenere il Libro di Eone?"


Disse lentamente il Grande Anziano, le sue parole erano dirette e naturali, prive di falsità.


"Allora?" Lin Ming alzò le sopracciglia. Guardò il Grande Anziano. Aveva la sensazione che il vecchio stesse per dire il vero motivo per cui lo aveva chiamato qui.
                                


                                



