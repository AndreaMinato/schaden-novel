---
weight: 2110
title: Capitolo 2110 – La Devota dell'Oscurità
pubDate: 2025-12-15T08:37:10.501Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (5 Matteo), 0/5
-Schadenfreude</em>


Il Grande Anziano guardò Lin Ming e disse lentamente: "Se desideri entrare nell'arena con il Libro di Eone, allora devi ottenere l'approvazione della Strada del Re Oscuro. Prima nasconderemo la notizia della ricomparsa del Libro di Eone e aspetteremo finché non sarai diventato abbastanza importante per la Strada del Re oscuro, così che le tue parole abbiano abbastanza rilevanza.
Solo allora potremo pagare un certo prezzo per farti entrare nella tomba del Dio Demoniaco con il Libro di Eone, e così potrai vivere molto più a lungo."


Le parole del Grande Anziano erano piene di derisione, ma Lin Ming non ci badò. Sorrise gentilmente e chiese: "Come si ottiene abbastanza importanza e autorità? Con la forza?"


"Non solo con la forza, ma anche tramite la tua posizione. Solo la tua carica di Anziano nell'Antico Sect di Eone sarà insignificante per la Strada del Re Oscuro."


"Se non potrai ottenere una posizione più importante e ottenere l'approvazione della Strada del Re Oscuro... allora la situazione sarà diversa. E tra le sei organizzazioni totemiche c'è sempre stata una tradizione, i matrimoni. Gli obiettivi di questi matrimoni sono i giovani Anziani di vari Sect, capi di discepoli o perfino la Devota dell'Oscurità."


"Matrimonio?"


A Lin Ming si rizzarono i capelli.


Già un matrimonio era una questione seria, inoltre aveva già delle mogli. E anche se non le avesse avute... non poteva immaginarsi di poter accettare un'abissale torreggiante come moglie. Non voleva immaginarlo...


Tra gli abissali c'erano delle specie come le succube che erano conformi ai gusti estetici di Lin Ming ed erano simili ad esseri umani. Ma nella maggior parte dei casi, una succuba aveva un talento ordinario, così era difficile che nascesse un maestro tra di loro. Aspettarsi che una succuba diventasse la Devota dell'Oscurità non era affatto realistico.




E a parte la succuba, l'aspetto di gran parte delle abissali erano semplicemente troppo terrificante.


"Perché vuoi che vada nella Strada del Re Oscuro a sposarmi?"


Lin Ming represse la strana sensazione che stava provando e fece una smorfia.


"Esatto, c'è un problema?" Le sei grandi organizzazioni totemiche erano divise in due parti e il nostro Antico Sect di Eone, la Strada del Re Oscuro e il palazzo dell'Inferno sono alleati. E dato che siamo alleati è naturale avere dei metodi per mantenere questi rapporti e uno di quelli più usati comunemente è il matrimonio."


"Naturalmente sia la Devota dell'Oscurità, che i capi dei discepoli o giovani Anziani sono figure di alto livello e ci vuole il consenso di entrambe le parti. In passato molti giovani Anziani del palazzo dell'Inferno desideravano sposare la Devota dell'Oscurità, ma sono stati tutti rifiutati. Dopodiché, visto che la Devota dell'Oscurità ha trovato la questione troppo irritante, ha stabilito come regola che chiunque volesse sposarla deve superarla."


"Sfortunatamente il suo talento era fin troppo grande. Molti abissali che l'hanno sfidata erano grandi geni della loro generazione, ma nessuno di loro è riuscito a superarla. Ad esempio, anche il talento dal più grande potenziale del palazzo dell'Inferno, il Figlio dell'Inferno, è stato sconfitto in una sola mossa... Ma dato che hai la sicurezza per tenere il Libro di Eone ed entrare nella tomba del Dio Demoniaco con una coltivazione da Empireo, allora credo che dovresti essere anche sicuro della tua forza. Inoltre aspetti della tua coltivazione mi hanno sorpreso! Quando ho usato la mia aura per sondare te o i cambiamenti che hai attraversato dopo aver percepito le leggi di Eone, tutto ciò che ho visto mi ha fatto vedere quanto sei straordinario."


Le parole del Grande Anziano lasciarono senza parole Lin Ming. Sembrava che questa Devota dell'Oscurità fosse molto richiesta, ma non importava quanto gli altri avrebbero lottato per lei, non poteva accettare di sposare un'abissale femmina.


Il tono del Grande Anziano rimase calmo e lento. "Anche l'attuale Devota dell'Oscurità della Strada del Re Oscuro è un'Empirea, simile a te. Se puoi sconfiggerla e sposarla sarebbe un gran contributo per il mio Antico Sect di Eone! Questo perché in futuro l'attuale Devota dell'Oscurità otterrà grandi risultati."


Dalle parole del Grande Anziano sembrava che sperasse che Lin Ming vincesse e portasse una grande occasione fortunata nell'Antico Sect di Eone.


Tuttavia a chiaramente non interessava.


Il Grande Anziano sorrise: "Sembra che non ti piaccia questa idea, ma è solo perché non l'hai ancora vista. Una volta che vedrai la Devota dell'Oscurità cambierai idea. È davvero perfetta..."


Una valutazione del genere sbalordì Lin Ming. Se il Grande Anziano era riuscito a diventare una Vera Divinità di livello intermedio, naturalmente doveva avere i suoi punti di forza e per ricevere una valutazione del genere da lui probabilmente non si poteva essere persone ordinarie.


"In realtà, anche se non puoi accettare questo matrimonio, dovrai essere legato a lei. Anche se riuscissi a sconfiggere la Devota dell'Oscurità e a sposarla, probabilmente non potrai toccarla davvero o coltivare in coppia con lei. È una strana Devota, completamente gelida. Così, anche se non desideri sposarla, non preoccuparti sarà solo un titolo, un matrimonio in nome. Inoltre se non lo farai allora sarà impossibile per te entrare nella tomba del Dio Demoniaco con il Libro di Eone."


Disse il Grande Anziano. Lin Ming aveva la sensazione che questo Grande Anziano stesse cercando di persuaderlo, probabilmente c'erano altre idee in gioco qui...


Lin Ming guardò il Grande Anziano e non rispose. Ma era sicuro che alcune delle sue parole non fossero false. Se non avesse usato qualche metodo speciale, non sarebbe davvero riuscito ad entrare nella tomba del Dio Demoniaco con il Libro di Eone.


Vedendo Lin Ming pensieroso, il Grande Anziano fece un cenno e una luce rossa apparì nel suo palmo. La sporse verso Lin Ming.


Lin Ming prese la luce rossa, era una pergamena.


"Dai un'occhiata! Questo è un suo ritratto!"


Il ritratto ticchettò e si aprì. L'immagine di una donna apparì dalla luce.


Non era più un semplice ritratto, ma la proiezione completa di una donna, non diversa da lei in persona.


Vedendo questa donna, Lin Ming rimase completamente scioccato.


Questa proiezione era completamente diversa dall'immagine che aveva di un abissale. Non era nemmeno una succuba, perché questa donna non aveva una coda, né corna.


Sembrava... una forma di vita intelligente dei 33 Cieli!


Indossava un abito nero fluido come l'acqua e il suo tronco era coperto da una raffinata armatura nera. Era alta e orgogliosa e all'altezza delle costole c'erano molti buchi che rivelavano la sua pelle liscia e brillante come la giada...


Il suo viso era splendido come una luna radiosa. E sopra la sua fronte coperta dai suoi lunghi capelli, c'era chiaramente un marchio formato da petali.


E ce n'erano nove!


Questa donna, sia in quanto a fisico che aspetto, sia per il marchio sulla sua fronte, era completamente simile a Sheng Mei!


Com'era possibile?!


Lin Ming era sbigottito. Quando era entrato nell'Abisso Oscuro, aveva visto uno scheletro cristallino, dei resti che sembravano essere stati lasciati dalla precedente incarnazione di Sheng Mei di dieci miliardi di anni fa.


Era diventato un enigma che Lin Ming non riusciva a risolvere. non aveva idea di come la Sheng Mei degli spirita dei 33 Cieli avesse qualche rapporto con lo scheletro.


Ma alla fine, anche se avesse dovuto inventarsi una qualche bizzarra spiegazione, allora la situazione avrebbe avuto un po' di senso.


Ma ora Lin Ming aveva visto di nuovo Sheng Mei nel diciassettesimo piano dell'Abisso Oscuro, era la Devota dell'Oscurità della Strada del Re Oscuro. Questo aveva sovvertito completamente tutte le idee che Lin Ming aveva degli abissali!


Cosa stava succedendo?


La Sheng Mei con i nove petali di fiore tra le sopracciglia era completamente uguale alla Sheng Mei del passato, ma la Sheng Mei degli spirita non aveva così tanti petali.


Tuttavia questo punto non dimostrava nulla. Che questi petali di fiore apparissero solo dopo che Sheng Mei avesse completato la nona rivoluzione della Grande Arte della Reincarnazione?


Lin Ming non poteva confermare che la Sheng Mei della Strada del Re Oscuro fosse la stessa degli spirita.


Se fosse vero, non poteva capire come l'Imperatrice Spirituale potesse essere anche la Devota dell'Oscurità. Era completamente irragionevole.


Ma se non era vero, allora poteva esserci una spiegazione, se la Sheng Mei degli spirita coltivava le leggi dei 33 Cieli e quella abissale coltivava le leggi abissali, che la donna misteriosa di dieci miliardi di anni fa si fosse reincarnata nel presente in due persone diverse?


Lin Ming ci rifletté sopra. Tuttavia il suo istinto gli suggeriva che non poteva essere, perché questa spiegazione era troppo forzata. Ad esempio, come poteva la Sheng Mei delle antiche razze essersi reincarnata in un abissale?


Lin Ming rimase stupito a guardare la proiezione di Sheng Mei.


E questo stordimento naturalmente fu notato dai diversi Anziani dell'Antico Sect di Eone.


Gli occhi di una giovane Vera Divinità mostrarono un ovvio sdegno. Era uno dei tre Anziani che sarebbe entrato nella tomba del Dio Demoniaco.


"All'inizio pensavo che, nonostante fosse uno sciocco che volesse suicidarsi entrando nella tomba del Dio Demoniaco, fosse comunque un minimo capace. Ma non avrei mai pensato che sarebbe stato così incantato dalla Devota dell'Oscurità della Strada del Re Oscuro. Si è instupidito solo a guardare il ritratto. Non ha mai visto una splendida donna prima d'ora?"


Disse con disprezzo questo Anziano tramite una trasmissione del suono. In realtà gli abissali avevano un senso estetico molto strano. Non solo accettavano le abissali femmine maestose e feroci, ma anche le splendide donne raffinate come quelle delle antiche razze o le succube.


Certamente Sheng Mei apparteneva alla seconda categoria.


"Non importa quanto la fissa, si sta solo illudendo. Il Grande Anziano è stato proprio saggio.
Questo tipo non sa nemmeno che Oscuro non è apparso per miliardi di anni. Sembra che non capisca nulla delle organizzazioni totemiche, così naturalmente non sa che la Devota dell'Oscurità della Strada del Re Oscuro è più fredda di un ghiacciaio di cento milioni di anni e ancora più elevata e altera delle stelle.
Quando ha suggerito che avrebbe sposato qualcuno di più forte di lei al suo stesso livello di coltivazione, ha solo scavato una fossa in modo che tutti potessero saltarci dentro. Desiderava solo scoraggiare tutti quegli abissali che volevano conquistare il suo cuore."


"Non c'è nessuno capace di sconfiggerla al suo stesso stadio. Inoltre... tutti sanno le regole. Coloro che desiderano sconfiggerla, toccarla, coltivare con lei, tutti quegli abissali che ci hanno provato sono stati feriti gravemente e alcuni di loro sono stati quasi mutilati! Tuttavia, visto che la Strada del Re Oscuro è così forte, nessuno osa dire nulla. Dopotutto tutti quegli abissali di alto livello pensavano che la Devota dell'Oscurità fosse solo una donna e che avrebbero potuto sconfiggerla facilmente."


"Ahahah! Giusto. Il motivo per cui la Devota dell'Oscurità è stata così spietata è stato per informare tutti gli abissali di non disturbarla a meno che non volessero soffrire lo stesso fato! Ora sono passati già 300-500 anni da quando qualcuno ha osato corteggiare la Devota dell'Oscurità.
Il Grande Anziano ha proprio ideato un piano perfetto per sbarazzarsi di lui senza nemmeno macchiarsi le mani! Finché questo ragazzo verrà malmenato spietatamente, sarà impossibile per lui entrare nella tomba del Dio Demoniaco."
                                


                                



