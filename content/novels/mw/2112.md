---
weight: 21120
title: Capitolo 2112 – Il Ragazzo Abissale
pubDate: 2025-12-15T08:37:10.501Z
tags:
    - mw
---


<em>Capitolo regolare,
4 capitoli in coda (4 Matteo), 0/5
-Schadenfreude</em>


Il gruppo dell'Antico Sect di Eone scese dalla barca d'osso, in quel momento sopra la pagoda si erano già radunati molti abissali.


Erano tutti almeno allo stadio di Re del Mondo. L'attuale Strada del Re Oscuro poteva essere considerata un'organizzazione di massimo livello in questo intero piano. Gli abissali potevano entrare e lasciare questa pagoda, anche se erano solo seguaci, sarebbero potuti essere signori delle loro terre fuori.


"Così era l'Anziano Dio di Eone, da quanto tempo!"


Mentre i membri dell'Antico Sect di Eone scendevano, un Anziano della Strada del Re Oscuro li stava già aspettando per accoglierli.


L'abissale che li salutò si chiamava Epoca dell'Oscuro. Anche nella Strada del Re Oscuro gli Anziani allo stadio di Vera Divinità ottenevano i loro titoli. Erano più o meno simili a quelli dell'Antico Sect di Eone, così ognuno dei loro nomi avrebbe contenuto "Oscuro".


L'Anziano Epoca dell'Oscuro aveva un aspetto molto strano. Era alto solo tre piedi e la sua pelle era color grigio scuro e nera, coperta di rughe. Sembrava un piccolo ragazzo abissale.


La sua voce era un po' acuta e tenue, come quella di un bambino. Anche così, dava una sensazione di vecchiaia e pesante.


Era un Anziano della Strada del Re Oscuro. Anche se era solo un Anziano ordinario, Lin Ming aveva percepito una coltivazione e un'aura non inferiore a quella del Grande Anziano dell'Antico Sect di Eone.


Da questo si poteva capire quanto era formidabile la Strada del Re Oscuro.


Il loro vero sovrano era Oscuro. In quanto abissale totemico, doveva avere una forza indescrivibile.


I sottoposti di Oscuro erano Vere Divinità di livello superiore e ce n'era più di una!


Se il Grande Anziano dell'Antico Sect di Eone fosse stato nella Strada del Re Oscuro, sarebbe stato considerato solo un Anziano ordinario.


Così questo giovane ragazzo abissale mandato a riceverli era solo un Anziano ordinario. Questa sorta di cortesia era indiscutibilmente adeguata.


Il Grande Anziano dell'Antico Sect di Eone parlò con il ragazzo abissale per un po di tempo. Intanto il ragazzo abissale guardò Lin Ming con una strana luce negli occhi.


"Questo dev'essere il Nono Anziano dell'Antico Sect di Eone di cui si parla."


L'Antico Sect di Eone aveva mandato un totale di cinque Anziani stavolta; Lin Ming, l'Anziano Dio di Eone e le tre Vere Divinità più giovani: Luce di Eone, Luna di Eone e Fuoco di Eone.


Questi tre abissali potevano essere definiti giovani e dal grande potenziale, ma in realtà avevano già più di dieci milioni di anni d'età


Il ragazzo abissale li aveva già visti da quando erano diventati Anziani, ma non aveva mai incontrato Lin Ming prima, così aveva dedotto che fosse il Nono Anziano che desiderava sfidare la Devota dell'Oscurità.


"Sì." Disse Lin Ming.


"Eheh, i giovani sono proprio audaci. Il tuo coraggio è lodevole." Il ragazzo abissale ridacchiò. Nonostante sembrasse che stesse facendo un complimento a Lin Ming, in realtà il suo tono conteneva una lieve derisione.


Quando osservava Lin Ming, il suo sguardo brillava con luce giocosa.


Anche se il ragazzo abissale chiaramente stava provocando Lin Ming e aveva degli intenti malvagi, naturalmente gli Anziani Luce, Luna e Fuoco di Eone non dissero nulla. In realtà non avevano mai considerato Lin Ming parte del loro Sect fin dall'inizio.


Così non importava quante provocazioni o quanti ostacoli dovesse affrontare Lin Ming, non aveva niente a che fare con loro.


"Anziano Dio di Eone, devo dire che il vostro Antico Sect di Eone sta promuovendo giovani talenti senza restrizione. Perfino un Empireo di livello superiore può diventare un Anziano. Ah, ma credo che questo Nono Anziano abbia i suoi punti di forza unici!"


Il ragazzo abissale rise. Ma quando i praticanti di arti marziali dell'Antico Sect di Eone sentirono queste parole, divennero scontenti.


Tra le organizzazioni totemiche c'era una regola implicita per cui solo le Vere Divinità potevano diventare Anziani.


Alcune potenti organizzazioni avevano oltre venti Vere Divinità e alcuni dei Sect totemici più deboli avevano solo sei o sette Anziani. E perfino loro avrebbero insistito a nominare Anziani solo Vere Divinità. Se un'organizzazione totemica avesse in qualche modo promosso un Empireo facendolo diventare un Anziano, gli altri avrebbero pensato subito che questo Sect totemico fosse già in declino e sul punto di dissolversi.


Questo perché, nell'Abisso Oscuro, solo i Sect di grado inferiore avrebbero accettato Empirei come Anziani.


Questo ragazzo abissale non sapeva del Libro di Eone, così naturalmente credeva che Lin Ming fosse qualcuno dal talento eccezionale e che per questo avesse ottenuto la carica. Ma non si aspettava che il potenziale di Lin Ming sarebbe stato particolarmente rilevante visto che era stato nominato Anziano in un Sect già in declino.


Così guardava Lin Ming come un membro di stirpe reale che squadrava un ricco contadino.


La maggior parte degli abissali non avrebbe espresso il suo disprezzo a parole, ma questo ragazzo era un'eccezione.


In realtà lo stava facendo per imbarazzare intenzionalmente l'Antico Sect di Eone.


Questo non perché fosse annoiato e stesse cercando guai, né perché avesse qualche conto in sospeso con l'Antico Sect di Eone. Lo stava facendo per demoralizzarli un po'.


Questo perché, tra diversi giorni, le tre organizzazioni totemiche dell'alleanza, insieme a molti Sect più piccoli, avrebbero iniziato le trattative per discutere di come spartire i benefici che avrebbero ottenuto dalla tomba del Dio Demoniaco.


Demoralizzare un rivale avrebbe formato un'invisibile superiorità psicologica. In seguito durante le trattative avrebbe permesso loro di entrare in vantaggio.


Il Grande Anziano dell'Antico Sect di Eone si accigliò, si stava incupendo. Disse: "L'Anziano Epoca dell'Oscuro non ha bisogno di preoccuparsi degli affari interni del mio Antico Sect di Eone. Dato che il Nono Anziano è riuscito ad ottenere la sua carica, naturalmente ci sono dei motivi dietro. Per quanto riguarda le ragioni dietro questa decisione, non posso rivelarle adesso."


L'Anziano Dio di Eone non poteva trattenersi dal difendere l'onore e il morale del suo Sect. Ma la spiegazione che aveva dato era ambigua. Non aveva osato vantarsi di Lin Ming perché presto avrebbe dovuto affrontare la Devota dell'Oscurità e allora sarebbe stato chiaro quanto era davvero forte.


Se si fosse vantato e poi fosse stato smentito dopo, si sarebbe solo umiliato.


"Ahahah!" Il ragazzo abissale rise: "Non importa qual è il motivo, si saprà tutto tra diversi giorni. Non c'è bisogno di avere fretta."


Il ragazzo abissale si rivolse a Lin Ming: "A proposito, ti ammiro. Sono passati quasi 500 anni fa quando un abissale di livello superiore ha osato sfidare la Devota dell'Oscurità della mia Strada del Re Oscuro. Non vedo l'ora di vedere il vostro scontro dato che hai il coraggio di sfidare la nostra Devota dell'Oscurità."


Lin Ming non voleva perdere tempo con il ragazzo abissale. Si limitò a chiedere: "La vostra Devota dell'Oscurità al momento è nella setta?"


"Sì. Perché lo chiedi?" Il ragazzo abissale guardò Lin Ming con interesse, sorpreso di quanto fosse calmo. Cercò tracce di panico nello sguardo di Lin Ming, ma alla fine rimase deluso. Lin Ming mantenne la calma e la compostezza per tutto il tempo, senza il minimo cambio d'umore. Sembrava che la sua intimidazione nei confronti dell'Antico Sect di Eone non fosse diversa dallo spettacolo di un pagliaccio, così si accigliò lievemente.


"Vorrei vederla." Disse direttamente Lin Ming.


Se voleva determinare se la Sheng Mei dell'Abisso Oscuro fosse la stessa di quella dei 33 Cieli spirita, allora vederla sarebbe stato il metodo migliore per farlo. Inoltre questo forse gli avrebbe permesso di capire qual era l'obiettivo di Sheng Mei.


Ma il ragazzo abissale scoppiò a ridere sentendo questa richiesta: "Credi che chiunque possa vedere la Devota dell'Oscurità della Strada del Re Oscuro solo perché lo desidera?"


"È un'Empirea e così anche io. È la Devota dell'Oscurità della Strada del Re Oscuro e io sono un Anziano dell'Antico Sect di Eone, come mai non posso vederla?"


Il ragazzo abissale guardò Lin Ming come se fosse un idiota: "Credi che la tua coltivazione possa competere con quella della Devota dell'Oscurità? Sembra che tu non capisca in che situazione ti trovi!"


Il ragazzo abissale sbuffò freddamente. Poi scorse con lo sguardo gli altri Anziani dell'Antico Sect di Eone. Non aveva detto qualcosa una cosa in particolare, che un Anziano dell'Antico Sect di Eone non poteva essere paragonato ad una Devota dell'Oscurità della Strada del Re Oscuro. Questo perché il divario di potenza tra le due organizzazioni era troppo grande.


Non aveva detto nulla per evitare di umiliare l'Anziano Dio di Eone. Altrimenti, se l'avesse fatto, sarebbe stato un atto di nuda ostilità.


L'Anziano Dio di Eone rimase in silenzio. La forza era tutto nell'Abisso Oscuro.


"Andiamo. La incontrerai tra diversi giorni e credo che il giorno in cui la incontrerai sarà un'esperienza indimenticabile per te, ahahah!"


Il ragazzo abissale rise con fare sfacciato. Poi, senza dire altro, sporse una mano e creò una fessura spaziale a mezz'aria. Si girò e ci balzò dentro, era un canale che conduceva all'interno della pagoda.


I membri dell'Antico Sect di Eone erano tutti incupiti. Nonostante il ragazzo abissale avesse diretto le sue provocazioni verso Lin Ming, si erano resi conto anche loro cosa stava succedendo. Sapevano che questo ragazzo abissale stava usando Lin Ming come scusa per demoralizzare l'Antico Sect di Eone e che voleva umiliarli.


Non erano affatto a loro agio al riguardo.


Luce di Eone gettò un'occhiata verso Lin Ming. Poi disse agli altri Anziani attraverso una trasmissione del suono un po' triste: "Questo idiota, non solo vuole suicidarsi entrando nella tomba del Dio Demoniaco, se non fosse stato per lui non avremmo dovuto discutere di matrimonio con la Strada del Re Oscuro e attirare guai su di noi!"


"La Devota dell'Oscurità certamente metterà al suo posto questo tipo e potrebbe perfino ucciderlo. E anche se spero che perda miserabilmente, rimane il fatto che sta rappresentando il nostro Antico Sect di Eone. Peggio sarà il modo in cui perderà, più verremo umiliati."


"Basta. Per il Libro di Eone e il futuro del nostro Sect, un po' di umiliazioni non sono nulla!"


Luce, Luna e Fuoco di Eone discutevano di Lin Ming usando trasmissioni del suono. L'Anziano Dio di Eone si accigliò e disse freddamente: "Basta con le assurdità. Se avete le energie di criticare il NOno Anziano, tanto vale che le risparmiate per prepararvi a combattere. Non dimenticate. Anche se siamo qui per negoziare su come assegnare i benefici, il risultato finale dipenderà comunque dalla nostra forza. Fate tutti parte dei sei Anziani che rappresenteranno il mio Antico Sect di Eone e il palazzo dell'Inferno!"


"Non importa se il Nono Anziano perderà, non ci importa. Ma se voi tre perderete, subiremo grandi perdite! Mi avete capito?"


La maestosa trasmissione del suono dell'Anziano Dio di Eone quasi esplose vicino alle orecchie dei tre Anziani come un tuono. I loro corpi tremarono e dissero velocemente: "Non si preoccupi Anziano Dio di Eone, sicuramente non la deluderemo."


Questi tre Anziani erano tutti membri della giovane generazione rispetto a Dio di Eone. Prima che fossero cresciuti, era stato Dio di Eone a guidarli. Così per loro Dio di Eone era una figura simile ad un onorabile maestro, così era naturale per loro rispettarlo.


Mentre questi Anziani discutevano tra di loro, Lin Ming rimase accanto al gruppo, incapace di sentirli. Ma anche se avesse potuto comunicare con loro, non si sarebbe disturbato a farlo.


Si limitò a camminare silenziosamente nel tunnel spaziale creato dal ragazzo abissale. Il mondo cambiò attorno a lui mentre arrivava dentro la pagoda torreggiante...


Questo posto sembrava un mondo completamente diverso.


Dentro c'erano montagne celesti che fluttuavano a mezz'aria, fiumi di sangue che scorrevano tra la terra e sorgenti di sangue che schizzavano. C'erano dense foreste selvagge piene di ogni sorta di bestia feroce terrificante e uccello.


Nell'Abisso Oscuro esistevano molte specie di abissali dall'intelligenza limitata, ma dalla forza incredibilmente grande. Questi abissali spesso venivano allevati da grandi organizzazioni. Questi uccelli e bestie feroci ne erano un esempio.


Questo era il posto dove l'Antico Sect di Eone avrebbe riposato e anche il luogo dove sarebbe avvenuta la grande battaglia tra diversi giorni.
                                


                                



