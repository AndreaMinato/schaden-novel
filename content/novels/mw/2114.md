---
weight: 2114
title: Capitolo 2114 – Incontro
pubDate: 2025-12-15T08:37:10.501Z
tags:
    - mw
---


<em>Capitolo regolare,
3 capitoli in coda (3 Matteo), 0/5
-Schadenfreude</em>


Nella pagoda torreggiante della Strada del Re Oscuro sopra le pianure selvagge, totem infilzavano il terreno, accerchiando il campo di forza demoniaco che si estendeva per un raggio di 10.000 chilometri.


Questo campo di energia era pieno di una densa aura demoniaca, come se un qualche antico mostro stesse dormendo profondamente in questo luogo.


I discepoli di ogni organizzazione che si avvicinavano avrebbero sentito un'enorme pressione mista ad un potente intento omicida. A meno che un praticante di arti marziali non fosse almeno allo stadio di Re del Mondo, sarebbe stato semplicemente impossibile entrare.


"Questo è il campo di forza della Strada del Re Oscuro, la loro grande formazione guardiana. È stata creata dieci miliardi di anni fa e negli ultimi dieci miliardi di anni la Strada del Re Oscuro ha pagato un caro prezzo per tenerla attiva con i sacrifici di sangue, così che potesse mantenere il suo livello al picco della Vera Divinità. Potrebbe limitare i movimenti perfino di una Vera Divinità."


Prima di entrare nel campo di forza, il Grande Anziano dell'Antico Sect di Eone spiegò cosa fosse.


Lin Ming guardò i totem che circondavano la formazione. Non erano stati iscritti con delle rune, ma rappresentavano ogni sorta di antico abissale. Le loro immagini contenevano le più grandi verità delle leggi abissali e l'aura che emanavano mozzava il fiato.


Entrando davvero nel campo di forza, Lin Ming sentì una grande soppressione nella sua forza. Sia mobilitare l'energia del suo corpo che utilizzare le leggi del mondo veniva influenzato dalle limitazioni invisibili del campo di energia.


Se Lin Ming avesse voluto liberarsi di questa soppressione, allora poteva solo distruggere il campo di forza. Ma al momento non aveva nemmeno la forza di farlo.


"La forza di tutti è stata limitata per la battaglia. Questo è per impedire che il quartier generale della Strada del Re Oscuro venga danneggiato a causa della grande distruzione che potrebbe accadere quando delle Vere Divinità abissali combattono."


Lin Ming rimase a guardare mentre sempre più organizzazioni abissali entravano nel campo di forza. Questo campo di energia sembrava un'enorme gabbia, inghiottiva chiunque entrasse.


Il gruppo dell'Antico Sect di Eone arrivò nella sua regione assegnata. E in un posto non troppo lontano da loro, era arrivata un'altra folla di abissali superiori.


"Quelli sono gli abissali del palazzo dell'Inferno." Disse Luce di Eone accanto al Grande Anziano, il suo tono era profondo mentre osservava i membri del palazzo dell'Inferno.


Anche i discepoli del palazzo dell'Inferno notarono l'arrivo dell'Antico Sect di Eone.


Il palazzo dell'Inferno e l'Antico Sect di Eone dovevano unire le forze per resistere alla Strada del Re Oscuro, ma allo stesso tempo competevano tra di loro.


"Ahah, Anziano Dio di Eone, sembra che il suo Sect abbia allenato molti maestri per prepararsi per oggi!"


A capo del palazzo dell'Inferno c'era un vecchio abissale. Era alto otto piedi ed era emaciato. Il suo corpo sembrava un palo di bambù su cui era stata attaccata una testa di legno. Quando i suoi otto occhi guardarono Lin Ming, tutto ciò che Lin Ming provò fu disgusto nei confronti di questa strana e brutta creatura.


Questo vecchio abissale era il Grande Anziano del palazzo dell'Inferno. Dietro di lui c'erano tre Anziani relativamente giovani che chiaramente avevano raggiunto lo stadio di Vera Divinità.


Era ovvio che questi tre abissali fossero stati mandati dal palazzo dell'Inferno e che sarebbero stati anche coloro che avrebbero partecipato alla competizione.


Quando degli sfidanti si incontravano, ci sarebbe stata una forte tensione. Luce, Luna e Fuoco di Eone fissarono i tre abissali Anziani del palazzo dell'Inferno con uno sguardo pieno di intento combattivo.


I tre abissali del palazzo dell'Inferno erano diversi da quelli dell'Antico Sect di Eone. I tre Anziani dell'Antico Sect di Eone erano relativamente allo stesso livello, mentre quelli del palazzo dell'Inferno avevano una forza diversa tra di loro. Un giovane Anziano chiamato Nulla dell'Inferno era il più potente, uno era di grado intermedio e uno era di livello più debole, era stato portato qui solo per fare numero.


"I mortali possono solo adeguarsi alla volontà celeste. Tutto ciò che posso fare mentre aspetto è prepararmi il meglio possibile!" Disse lentamente l'Anziano Dio di Eone mentre si inchinava.


"Ahah, l'Anziano Dio di Eone è troppo umile. Ho sentito che non solo il suo Antico Sect di Eone ha grandi speranze per la tomba del Dio Demoniaco, ma che il suo Nono Anziano desidera anche chiedere la mano della Devota dell'Oscurità. Un coraggio del genere fa proprio tremare di vergogna il mio palazzo dell'Inferno!"


La voce del Grande Anziano riecheggiò nell'aria, così chiassosa che non si poteva capire se fosse una derisione o un complimento. Tuttavia non importava cosa pensasse.


Dopo che il Grande Anziano del palazzo dell'Inferno menzionò il matrimonio, i tre giovani dell'Antico Sect di Eone si sentirono a disagio; stavano già maledicendo internamente Lin Ming.


Tuttavia l'Anziano Dio di Eone mantenne la compostezza. Disse lentamente: "La Devota dell'Oscurità della Strada del Re Oscuro ha già informato il mondo migliaia di anni fa che qualsiasi abissale al suo stesso stadio avrebbe potuto sconfiggerla, avrebbe potuto sposarla. Lo sanno tutti e chiunque è libero di partecipare. Anche il nostro Antico Sect di Eone desidera tentare la fortuna, così è ben lontano dall'essere coraggio. Se perdiamo, così sia, che importerebbe?"


La risposta dell'Anziano Dio di Eone non solo alleviò l'atmosfera imbarazzata, ma aveva anche aperto una via di fuga per sé in seguito. Il Grande Anziano del palazzo dell'Inferno rise, ma proprio quando fu sul punto di rispondere, iniziarono a riecheggiare antichi suoni demoniaci che riverberavano nel vuoto.


L'atmosfera prima vivace all'improvviso divenne silenziosa. Tutti spostarono gli sguardi e videro che in lontananza nel vuoto un'enorme nave nera che solcava il campo di forza come se fosse un mare.


Sopra il ponte dell'imbarcazione d'osso c'erano dieci abissali superiori. Avevano tutti una coltivazione allo stadio di Vera Divinità!


Un'organizzazione con uno schieramento di dieci Vere Divinità poteva solo provenire dalla Strada del Re Oscuro.


"Sono gli Anziani della Strada del Re Oscuro!"


Disse piano qualcuno, abbassando la voce. Tutte i Sect si sentivano sotto pressione di fronte alla Strada del Re Oscuro.


"Che terrificante dominio. Ho sentito che la Strada del Re Oscuro ha oltre venti Vere Divinità abissali; molto di più del palazzo dell'Inferno e dell'Antico Sect di Eone combinati!"


Quando Lin Ming sentì le discussioni tra alcuni discepoli di organizzazioni più piccole, sentì un po' di rammarico.


Nell'Abisso Oscuro, contando tutte le Vere Divinità delle sei organizzazioni totemiche, ce ne sarebbero state oltre ottanta. E ce n'erano anche in altri Sect o forse erano nascosti da qualche parte. Ma in totale dovevano essercene almeno cento.


Era un numero terrificante. Questo perché nei 33 Cieli, quando si parlava di praticanti di arti marziali dalla forza combattiva simile ad una Vera Divinità, anche se Lin Ming si fosse incluso nel conto, ce ne sarebbero state solo 11-12.


Era una differenza di dieci volte in confronto all'Abisso Oscuro. Se non fosse stato per il blocco del canale che connetteva l'Abisso Oscuro ai 33 Cieli, allora forse i 33 Cieli sarebbero stati già spazzati via dall'Abisso Oscuro.


Pensando a questo, Lin Ming capì anche quanto era potente il Maestro della Strada Asura di dieci miliardi di anni fa. Naturalmente le antiche razze di quell'era avevano dovuto pagare un prezzo tragico per sconfiggere gli abissali.


Mentre ci pensava, all'improvviso Lin Ming sussultò e le sue pupille si rimpicciolirono.


Aveva scorto una donna sulla nave d'osso.


Indossava un abito nero. Sembrava la fonte di ogni oscurità nell'universo. Ovunque fose, le leggi si radunavano in linee che formavano petali di fiori neri che fluttuavano gentilmente nello spazio, cadendo sui suoi vestiti per poi dissiparsi lentamente...


Sembrava una cupa incantatrice della notte. Era la Devota dell'Oscurità della Strada del Re Oscuro!


Lin Ming sussultò, agitato. Poteva sentire una connessione inspiegabilmente familiare con la Devota dell'Oscurità. Grazie a questa connessione poté confermare quasi all'istante che la Devota dell'Oscurità davanti a lui era la stessa Imperatrice Spirituale dei 33 Cieli: Sheng Mei!


Lin Ming sapeva che quando era stato nel pianeta Sky Spill e si era unito a lei, Sheng Mei gli aveva lasciato il suo yin primordiale e parte della sua fonte spirituale. Era stato anche per questo che poteva sentire una lieve connessione tra di loro.


Non fu solo Lin Ming ad aver visto Sheng Mei, ma anche molti altri abissali.


In quanto Devota dell'Oscurità, il talento di Sheng Mei era impareggiabile e la sua posizione era irraggiungibile. Il suo temperamento era effimero come la polvere e la sua bellezza non aveva rivali. Un talento così orgoglioso faceva sbavare di desiderio gli innumerevoli abissali presenti.


"Così quella è la Devota dell'Oscurità. Solo vederla una volta è molto meglio che sentire parlare di lei cento volte!"


"È lei. Stavolta probabilmente si avventurerà anche nella tomba del Dio Demoniaco. Ho già sentito che sta per diventare una Vera Divinità!"


"Che talento terrificante. Probabilmente ha solo diverse decine di millenni d'età..."


Tutti iniziarono a discutere tra di loro. Osservata da così tante persone, Sheng Mei sussultò. Per un breve momento aveva provato una sensazione inspiegabile, una strana emozione che l'aveva avvolta gentilmente e velocemente, ma che non poteva identificare. Inavvertitamente spostò lo sguardo verso l'Antico Sect di Eone.


I suoi occhi si posarono su un abissale robusto e vigoroso, coperto da scaglie nere e con degli spuntoni d'osso che emergevano dai suoi gomiti.


Sembrava comune tra gli altri abissali superiori, ma per qualche motivo misterioso, Sheng Mei ebbe la sensazione che fosse lievemente familiare...
                                


                                



