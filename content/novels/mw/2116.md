---
weight: 21160
title: Capitolo 2116 – La Battaglia Inizia
pubDate: 2025-12-15T08:37:10.502Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda (2 Matteo), 0/5
-Schadenfreude</em>


Presto le scelte dell'Antico Sect di Eone furono annunciate.


Luce e Fuoco di Eone scelsero entrambi Sheng Mei. Per quanto riguardava Luna di Eone, dopo aver considerato le sue opzioni, scelse un Anziano dall'aspetto più debole.


Non era una decisione saggia puntare tutti sulla stessa scelta. Se Sheng Mei fosse stata incredibilmente potente o avessero preparato qualche trappola per loro, allora avrebbero perso tutti i loro incontri.


E per pura coincidenza il palazzo dell'Inferno fece una scelta simile. Due Anziani scelsero Sheng Mei e il più forte Nulla dell'Inferno scelse un altro avversario.


In altre parole, dopo che tutti fecero la loro scelta, Sheng Mei da sola avrebbe dovuto affrontare quattro avversari.


Secondo le regole della competizione, Shen Mei avrebbe affrontato una persona al giorno sparpagliando gli incontri finché la competizione non fosse terminata.


"Signorina, quattro abissali hanno scelto lei!"


Mentre l'Antico Sect di Eone e il Palazzo dell'Inferno facevano le loro scelte, Sheng Mei era già tornata nella barca d'osso per sedersi a meditare. La sua domestica accorse frettolosamente.


Sheng Mei alzò gentilmente le sopracciglia. Inspirò lentamente e disse: "Capisco."


Essere scelta da così tanti abissali rientrava nelle sue aspettative.


La sua coltivazione era la più bassa ed era anche una donna, così gli altri avrebbero pensato che fosse più facile da affrontare.


"Signorina, allora lei..." La domestica guardò Sheng Mei con un po' di preoccupazione. Sheng Mei era stata buona con lei, così naturalmente non sperava che Sheng Mei affrontasse così tanti avversari di seguito. Dopotutto una battaglia ad alta intensità contro una Vera Divinità era difficile da sopportare per una persona ordinaria.


"Sto bene, puoi andare."


Disse Sheng Mei. La domestica si ritirò silenziosamente.


Secondo le regole della competizione, il primo combattimento sarebbe iniziato tra due ore.


Sheng Mei rimase seduta a meditare per un'ora. Poi si alzò, si lavò e si cambiò d'abito. Rimpiazzò il suo glorioso vestito nero con un'armatura da battaglia nera. Poi raccolse una spada.


La lama era avvolta da tessuto nero. Sembrava antica ed era permeata da un flusso temporale infinito.


Alzando la spada, Sheng Mei uscì.


In quel momento, un enorme disco nero stava fluttuando sopra le pianure selvagge.


Questo disco nero era chiamato la Ruota del Re Oscuro ed era uno dei tesori più preziosi della Strada del Re Oscuro. Era un enorme disco da formazione tramandato da dieci miliardi di anni.


La Ruota del Re Oscuro poteva cambiare dimensione. Ora si era espansa e sarebbe stata usata come palco dove queste Vere Divinità avrebbero combattuto!


Quando la Ruota del Re Oscuro si connetté ai dodici totem attorno, creò un campo di forza indistruttibile che poteva sopportare le onde d'urto create dallo scontro tra Vere Divinità.


In quel momento ogni Sect arrivò nelle sue rispettive posizioni, non vedevano l'ora di assistere a questa battaglia. Sapevano anche che l'Antico Sect di Eone e il Palazzo dell'Inferno avevano fatto le loro scelte.


Quattro Anziani avevano scelto Sheng Mei.


Metodi del genere avevano guadagnato il disprezzo e lo sdegno di molti abissali. Ma per vincere, per ottenere più vantaggi, ovviamente il Palazzo dell'Inferno e l'Antico Sect di Eone non avrebbero avuto scrupoli.


Sheng Mei era il talento più orgoglioso nell'Abisso Oscuro. Aveva innumerevoli ammiratori e fedeli, e anche se questi abissali sapevano chiaramente che fosse impossibile ottenerla, erano comunque disposti a sostenerla.


In quel momento, l'Anziano Luce di Eone era già salito sulla Ruota del Re Oscuro. Risuonarono dei sibili.


"Una Vera Divinità che affronta un Empireo, sembra che non gli importi nulla della sua reputazione!"


Gridò un discepolo della Strada del Re Oscuro. Anche molti membri di piccole organizzazioni fecero lo steso. Anche se questi Sect non erano grandi, avevano comunque il sostegno della Strada del Re Oscuro, così non temevano di offendere l'Antico Sect di Eone.


"Sembra che si chiami Luce di Eone o cosa. È anche incredibilmente più vecchio della Devota dell'Oscurità. Una vecchia scarpa ha scelto una donna della giovane generazione come sua avversaria. È in vantaggio sia in quanto ad età, che in coltivazione. Che faccia tosta!"


Sempre più ammiratori di Sheng Mei gridarono. Anche se Luce di Eone era definito un "giovane" Anziano, questo valeva solo in confronto alle altre Vere Divinità.


Qualsiasi Vera Divinità che non era vissuta per 50 milioni di anni sarebbe stata considerata giovane.


Ad esempio questo valeva anche per Sogno Divino. In effetti Sogno Divino era stata limitata dalle eredità e dalle risorse disponibili nel Regno Divino. Se fosse nata tra gli spirita, allora con il suo talento sarebbe diventata da tempo una Vera Divinità.


Anche se aveva una scorza dura, Luce di Eone si incupì sentendo i fischi della folla.


<em>'Questa pila di spazzatura della Strada del Re Oscuro, tra un po' schiaccerò spietatamente quella vostra devota perfetta, così che non urlerete mai più così!'</em>


Pensò Luce di Eone, una luce fredda brillò nei suoi occhi. <em>'Che peccato che sono una Vera Divinità. Anche se sconfiggerò questa devota, non potrò comunque coltivare in coppia con lei, altrimenti potrei godermi quanto voglio questa donna di massima qualità. Se lo facessi, sarebbe anche di grandissimo beneficio per la mia coltivazione!'</em>


Luce di Eone si leccò istintivamente le labbra. E in quel momento sussultò e alzò lo sguardo.


Dall'alto iniziava a calare un lieve intento omicida.


"È la Devota dell'Oscurità della Strada del Re Oscuro! Finalmente è arrivata!"


Sentendo questo grido, sempre più abissali rivolsero lo sguardo verso la nave d'osso. Videro una donna con un'armatura da battaglia nera volare verso il basso, i suoi capelli ricadevano attorno a lei come una cascata mentre lei stringeva una spada. 


Atterrò piano sulla Ruota del Re Oscuro. La sua andatura era leggera, non toccava nemmeno il terreno, lasciando solo delle lievi increspature nel vuoto.


Teneva la sua spada. Non guardò il suo avversario, Luce di Eone, ma scorse la folla con lo sguardo come se stesse cercando qualcuno.


C'erano decine di migliaia di abissali per tutto il campo di battaglia, ma scoprì immediatamente chi stava cercando, Lin Ming!


Lo sguardo di Sheng Mei si fermò su Lin Ming per breve tempo, come se lo stesse squadrando per un momento. Poi distolse gli occhi da lui.


E questo breve momento fece sussultare lievemente Lin Ming. L'intuito di Sheng Mei era fin troppo terrificante. Anche se si era nascosto così bene, poteva comunque sentire che c'era qualcosa fuori dal comune in lui.


Questa donna era davvero enigmatica.


<em>'Sheng Mei... cosa stai facendo qui? E che rapporto c'è tra te e quella donna misteriosa di 10 miliardi di anni fa...?'</em>


Lo sguardo di Lin Ming puntò verso la fronte di Sheng Mei. Quei brillanti petali rossi destavano particolarmente la sua attenzione.


Ogni petalo era perfetto, il segno della nona rivoluzione della Grande Arte della Reincarnazione.


Senza dubbio, durante questi anni in cui Sheng Mei se n'era andata, aveva già completato la nona reincarnazione e aveva compreso pienamente le leggi della vita e della morte.


Aveva raggiunto la perfezione nella Grande Arte della Reincarnazione.


L'aspetto sconvolgente di quest'arte stava nelle sue abilità di consolidare costantemente le fondamenta, purificando il corpo e potenziando il talento.


E dopo aver raggiunto la perfezione delle nove rivoluzioni ci sarebbe stato un cambiamento qualitativo.


Senza dubbio non c'erano paragoni tra la Sheng Mei che Lin Ming aveva incontrato per la prima volta e la Sheng Mei di oggi.


Se adesso avesse partecipato alla prova finale, avrebbe potuto ottenere facilmente un tasso di completamento superiore al 90% o al 95%!


Questo già superava il risultato che Lin Ming aveva ottenuto la prima volta che aveva partecipato alla prova finale.


Questo era il capitale con cui Sheng Mei avrebbe affrontato una Vera Divinità mentre lei era al picco dello stadio di Empireo.


Sheng Mei brandì la sua spada. Era un'arma dalla forma strana. Era nera come la pece, ma illuminata da un debole bagliore. Non era fatta di metallo e, mentre assochilometriva un po' a della giada, non lo era affatto.


In realtà era una spada scolpita da un osso.


Su questa spada d'osso c'erano ancora rune residue del Grande Dao. Non erano state aggiunte dopo, ma esistevano nell'osso fin dall'inizio. In altre parole, quest'arma era stata creata usando l'osso di un maestro impareggiabile.


L'arma emanava un'aura ancora superiore a quella della lancia del Drago Nero. Quasi superava un tesoro da Vera Divinità.


Lin Ming aveva difficoltà ad immaginare da dove provenisse questa spada o che osso avesse usato.


<em>'È stata fatta con l'osso di un demone o di un uomo?'</em>


Questo pensiero passò per la testa di Lin Ming. La persona o l'abissale a cui apparteneva l'osso doveva avere una forza superiore ad una Vera Divinità.


Sheng Mei alzò la spada e la puntò verso Luce di Eone. Questa lama era leggermente incurvata e la sua costa era stretta e sottile. Assochilometriva allo stesso tempo ad una spada e ad una sciabola.


Luce di eone sentì una vaga pressione di fronte a quest'arma. Chiaramente era di gran lunga superiore alla sua.


Luce di Eone tirò fuori un martello dal suo anello spaziale.


Questo martello da guerra era nero puro. Era solo un tesoro da Vera Divinità inferiore. Anche se gli abissali erano molto potenti, le loro capacità di raffinazione erano limitate. L'arma di Luce di Eone non poteva competere con quella di Sheng Mei.


Tuttavia così Luce di Eone sarebbe stato in vantaggio schiacciante in termini di peso. Così aveva intenzione di usare questa forza fin dall'inizio per vincere.


Non sottovalutò Sheng Mei. Il suo primo colpo calò già come un fulmine!


"Ah!"


Luce di Eone ruggì. I suoi muscoli si gonfiarono e il martello picchiò dall'alto. Potere demoniaco scosse il mondo. Anche con la soppressione del campo di forza del Re Oscuro, questo colpo era comunque sufficiente a fare tremare il mondo. Perfino la Ruota del Re Oscuro tremò gentilmente!


Sheng Mei si mosse. Il suo corpo sembrava fumo privo di peso mentre fluttuava all'indietro.


Sembrava impossibile che la sua forza potesse competere con quella di Luce di Eone. Per gestire un attacco frontale come questo, usare la velocità era il metodo migliore.


Tuttavia, quando Sheng Mei si ritirò, sentì all'improvviso lo spazio attorno stringersi e bloccarla. Un'enorme forza la schiacciava, coprendola come una gabbia.


"Mm?"


Sheng Mei alzò le sopracciglia. Luce di Eone rise: "Questo è il mio campo di forza demoniaco. Come potrei farti scappare? Preparati a morire!"


<em>Bang!</em>


Un martello calò dall'alto, come l'arrivo di un'apocalisse!


L'intero pubblico abissale, specialmente gli ammiratori di Sheng Mei, esclamarono allarmati!


Un'esplosione terrificante risuonò come un tuono. La luce nera rese difficile determinare cos'era successo.


Dopo che il bagliore scomparì, il pubblico vide che l'intera Ruota del Re Oscuro si era inclinata lievemente per il colpo di martello!


Solo per questo si poteva capire quanto fosse terrificante l'attacco!


Ma sotto l'arma, Sheng Mei non era stata gravemente ferita. Non lo aveva evitato, né aveva usato la sua spada d'osso.


In quel momento un paio di ali nere si erano protese in avanti. Avvolgevano il suo corpo come uno scudo e sopra di esse erano apparse mistiche rune, alcune lucenti altre cupe.


Lo scudo di piume e le rune avevano bloccato l'attacco del martello!


Molti abissali rimasero a bocca aperta. Si immaginavano che Sheng Mei fosse forte, ma non così tanto da poter affrontare direttamente Luce di Eone!
                                


                                



