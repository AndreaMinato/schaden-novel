---
weight: 21170
title: Capitolo 2117 – Ali di Angelo
pubDate: 2025-12-15T08:37:10.502Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (1 Matteo), 0/5
-Schadenfreude</em>


Tutti quanti pensavano che Sheng Mei fosse una praticante di arti marziali che eccelleva nella velocità e nella tecnica. Anche se Lin Ming sapeva che era forte, trovava comunque sbalorditivo che fosse riuscita a resistere direttamente alla forza impetuosa di un abissale. Ma ora aveva visto personalmente come aveva bloccato frontalmente l'attacco di Luce di Eone.


"Tu..."


Luce di Eone guardò Sheng Mei, le sue pupille marrone scuro erano piene di incredulità.


Una donna al picco dello stadio di Empireo era riuscita a bloccare il suo martello incredibilmente pesante.


"La stirpe di un angelo oscuro è già di massimo livello tra tutti i demoni abissali e il suo sangue è formato dalla loro essenza condensata..." Disse lentamente un vecchio abissale sotto il palco, il suo sguardo appannato era pieno di ammirazione.


"Questa Devota dell'Oscurità probabilmente ha ottenuto un'occasione fortunata che le ha permesso di temprare le ali e ora che le ha avvolte attorno a sé, ha praticamente uno scudo al livello di una Vera Divinità. Dopo averle spiegate, può farle diventare delle lame. Questa Devota dell'Oscurità all'inizio è solo ad un passo dallo stadio di Vera Divinità, così nemmeno le sue ali avrebbero dovuto bloccare l'attacco, ma è riuscita a compensare questa differenza con le sue leggi..."


Le leggi di cui parlava il vecchio erano le rune che scintillavano sulle ali di Sheng Mei.


Accanto al vecchio, molti abissali rimasero sbigottiti. Questa Devota dell'Oscurità della Strada del Re Oscuro possedeva una potente tecnica della trasformazione del corpo e anche le sue leggi erano formidabili. Sembrava che avesse ottenuto ogni possibile vantaggio. Era fin troppo terrificante.


<em>Bang!</em>


Luce di Eone e Sheng Mei si separarono. Sheng Mei fluttuò all'indietro come una farfalla nera e Lin Ming vide una lieve traccia di sangue sulle sue ali. Quel colpo le aveva inferto una lieve ferita, ma per lei non era nulla.


Luce di Eone ruggì e si lanciò verso Sheng Mei.


Dato che il suo attacco precedente non era riuscito a fargli ottenere la vittoria, Luce di Eone non esitò ad usare un colpo ancora più potente.


"Sterminio del Re Demoniaco!"


Il corpo di Luce di Eone traboccò di potere demoniaco. Anche se questa forza terrificante era soppressa dal campo di forza del Re Oscuro, riuscì facilmente a trapassare il vuoto come una nuvola di fumo e si precipitò su Sheng Mei come valanghe e tsunami.


Ogni filo di potere si trasformò in un demone feroce. Per un po' diecimila demoni ruggirono, non vedevano l'ora di seminare devastazione.


La forza dietro questo attacco era il doppio più forte rispetto all'attacco precedente di Luce di Eone.


Dopotutto Luce di Eone era una Vera Divinità. Anche se non era considerato troppo forte al suo livello, aveva comunque i suoi assi nella manica e le sue tecniche. Sconfiggere un abissale come lui non sarebbe stato affatto facile.


In quel momento anche Sheng Mei si mosse. Le rune sul suo corpo iniziarono ad irradiare luce e il marchio sulla sua fronte iniziò a crescere. Si radunò potere demoniaco dietro di lei, condensando un totem che assochilometriva ad un loto rosso in fiore.


Poi Sheng Mei menò un fendente. La spada d'osso nelle sue mani sembrava inghiottire ogni fonte di luce, come se esistesse soltanto quest'arma in questo piano.


Ogni fendente era semplice e vero. Ma quando la luce di spada si preparò a colpire, un loto rosso scuro fiorì su di essa, scintillando con un bagliore ammaliante.


La forza dietro questa luce di spada sembrava inferiore a quella dello Sterminio del Re Demoniaco, ma quando colpì quei demoni feroci accadde una scena strana. La luce della spada nera portava con sé un'aura mortale divorante quanto quella del Concetto di Infinito, era piena di un'energia difficile da eliminare.


Lo Sterminio del Re Demoniaco era come uno tsunami che oscurava il cielo, ma la luce di spada di Sheng Mei squarciò l'onda e creò un buco.


La luce di spada sembrava una vipera sibilante, sfrecciò dritta verso il cuore di Luce di Eone!


"Cosa?!"


Le pupille di Luce di Eone si rimpicciolirono e si ritirò rapidamente. Tuttavia l'angolazione del fendente era troppo astuta. Anche se Luce di Eone aveva attivato il suo campo di forza per sopprimerla, questa luce di spada trafisse il suo potere demoniaco protettivo e squarciò le sue scaglie.


<em>Puff!</em>


Luce di Eone sputò una boccata di sangue nero. Volò all'indietro e precipitò pesantemente contro la Ruota del Re Oscuro.


Usò il suo martello per sorreggersi ed evitare la vergogna di cadere. Quando guardò Sheng Mei, i suoi occhi erano pieni di incredulità.


Non si sarebbe mai immaginato che la luce di spada di Sheng Mei che sembravano meno formidabile del suo Sterminio del Re Demoniaco avrebbe squarciato la sua tecnica e lo avrebbe perfino ferito.


Questo era qualcosa che molti abissali sotto il palmo non erano riusciti a capire bene.


E la persona che aveva compreso meglio cos'era successo era Lin Ming. Questo perché Lin Ming aveva compreso i Concetti e le Leggi nella mossa di Sheng Mei.


La luce della spada nera conteneva un'aura divorante; le leggi della Morte. Per quanto riguardava il bagliore relativamente piccolo e debole che era riuscito a squarciare lo Sterminio del Re Demoniaco, erano le leggi dell'Infinito. Unite insieme, erano le Sacre Scritture.


Era vero che il potere demoniaco nel corpo di Sheng Mei fosse inferiore a quello di Luce di Eone. Ma le sue leggi potevano compensare questo divario e permetterle di ribaltare l'esito dello scontro!


Senza dubbio le leggi della Sheng Mei che aveva raggiunto la perfezione nella Grande Arte della Reincarnazione adesso erano ad un livello incredibile.


Questo valeva anche per Lin Ming. Avrebbe avuto la meglio se si fossero confrontati in base a quanto fossero state vaste le leggi che studiavano, ma era inferiore a lei in quanto a comprensione delle leggi delle Sacre Scritture.


Inoltre Lin Ming aveva la sensazione che Sheng Mei potesse sfruttare ancora di più la potenza delle sue leggi grazie alla spada d'osso nelle sue mani.


Sembrava che le rune sull'arma fossero la manifestazione massima delle Sacre Scritture.


Era una spada d'osso che quasi superava il livello di un tesoro da Vera Divinità. E pensando a quelle rune, a Lin Ming venne in mente un'ipotesi...


<em>'Che questa spada sia stata fatta con le ossa del Sovrano Immortale?!'</em>


Lin Ming fu colto dal panico pensandoci. Il Sovrano Immortale era uno dei grandi capi dei 33 Cieli di 10 miliardi di anni fa, era stato un'esistenza impareggiabile che non era affatto inferiore al maestro della Strada Asura!


Secondo Chiaro ed Inchiostro, sembrava che il maestro della Strada Asura non fosse ancora morto, ma che per vari motivi fosse in uno stato dormiente. Ed era un mistero dove fosse il posto dove riposava.


Il Maestro della Strada Asura era vivo, ma non solo il Sovrano Immortale era stato ucciso, ma le sue ossa erano state ridotte in spade.


Pensando ad una possibilità del genere, Lin Ming si intristì. Ma allo stesso tempo divenne sempre più confuso riguardo alla posizione di Sheng Mei.


E in quel momento, sopra la Ruota del Re Oscuro, la battaglia tra Sheng Mei e Luce di Eone continuò, diventando sempre più feroce!


Dopo che Sheng Mei entrò in vantaggio, non diede tregua a Luce di Eone. Continuò a caricare come fumo nero e la spada nelle sue mani danzava nell'aria. Luce di spada cadde come pioggia, densa e fuggevole!


Ogni luce di spada conteneva le leggi della Vita che crescevano in continuazione, indistruttibili. Allo stesso tempo questi bagliori di spada contenevano le leggi della Morte, che scioglievano facilmente ogni potere demoniaco. Sia l'essenza protettiva di Luce di Eone che gli attacchi che scagliava furono trapassati dalla luce di spada di Sheng Mei!


La forza che Sheng Mei aveva usato era più debole di quella dell'avversario, ma stava vincendo comunque!


Luce di Eone continuò ad usare un metodo dopo l'altro, ma non solo subiva contrattacchi, ma riceveva ancora più ferite.


L'energia di Luce di Eone lentamente divenne caotica. Stava consumando sempre più energia ed era più ferito di lei.


Sheng Mei invece non era né lenta, né veloce, il suo respiro era regolare, come se potesse continuare a combattere così per sempre.


A questo punto il risultato era già deciso. Era solo questione di tempo prima che Sheng Mei vincesse.


Tutti gli spettatori erano scioccati. Anche se si aspettavano che Sheng Mei fosse forte, non si sarebbero mai immaginati che avrebbe sconfitto così nettamente Luce di Eone!


Era una guerriera al picco dello stadio di Empireo, al massimo era ad un passo dal raggiungere lo stadio di Vera Divinità. C'era comunque un'enorme differenza tra i due stadi.


Se avesse potuto sconfiggere una Vera Divinità di livello inferiore con la sua coltivazione, allora cosa sarebbe accaduto una volta che fosse diventata una Vera Divinità? Non sarebbe riuscita a sconfiggere una Vera Divinità di livello superiore?


Allo stadio di Vera Divinità, sconfiggere un guerriero di due fasi superiori era un'impresa inimmaginabile. Questo significava che in futuro Sheng Mei avrebbe avuto qualche possibilità di andare oltre lo stadio di Vera Divinità!


Anche se non avesse contato sull'eredità dei totem abissali del rituale, avrebbe potuto comunque arrivare a quel punto.


E cosa sarebbe successo se avesse anche superato il rituale abissale?


Allora come sarebbe stato il suo futuro?


Gli spettatori non riuscivano ad immaginarselo.


In quel momento la battaglia stava giungendo alla sua fine. Dopo che usò lo Sterminio del Re Demoniaco un'altra volta, Luce di Eone ormai aveva esaurito le energie.


E la sua tecnica fu di nuovo trapassato dalle leggi delle Sacre Scritture di Sheng Mei.


<em>Puff!</em>


Una luce di spada cupa e misteriosa trafisse il petto di Luce di Eone. Il sangue schizzò e fu scaraventato indietro per poi cadere sulla Ruota del Re Oscuro.


Luce di Eone era stato sconfitto!
                                


                                



