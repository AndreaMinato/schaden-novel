---
weight: 21180
title: Capitolo 2118 – Il membro d'élite Numero Uno al Mondo
pubDate: 2025-12-15T08:37:10.502Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda (0 Matteo), 0/5
-Schadenfreude</em>


"Primo incontro, la vincitrice è la Devota dell'Oscurità della Strada del Re Oscuro!"


Quando l'Anziano arbitro annunciò il risultato, il pubblico si riempì di incredulità, erano tutti senza parole.


Sapevano che era impossibile che la Strada del Re Oscuro mandasse la Devota dell'Oscurità in campo senza avere la sicurezza di vincere e così permettendo all'Antico Sect di Eone e al Palazzo dell'Inferno di vincere più volte. Ma era comunque un risultato difficile da accettare. La Devota dell'Oscurità era riuscita a sconfiggere Luce di Eone senza l'aiuto di formazioni, marionette o altri mezzi esterni!


Era da miliardi di anni che non appariva qualcuno al picco dello stadio di Empireo capace di sconfiggere una Vera Divinità di livello inferiore.


"Che donna terrificante. Se potrà superare il rituale e ottenere la forza di un abissale totemico, chissà quanto diventerà potente in futuro..."


Gli abissali sembrarono rendersi conto che Sheng Mei forse sarebbe stata in testa al gruppo mandato nella tomba del Dio Demoniaco.


La Strada del Re Oscuro sicuramente avrebbe fatto tutto ciò che poteva per farla arrivare al di sopra dello stadio di Vera Divinità. E in effetti possedeva il capitale per diventarlo.


"Tra diverse decine di millenni, questa Devota dell'Oscurità diventerà sicuramente una delle figure più formidabili nell'abisso. E pensare che soli diversi secoli c'erano ancora degli abissali superiori che volevano sconfiggerla e coltivare in coppia con lei, ridicolo... chi ne sarebbe degno...?"


"Esatto. La sua posizione e il suo talento sono irraggiungibili e nessun abissale superiore può competere con lei. Inoltre è troppo fredda. Temo che non si abbasserebbe a stare con nessuno..."


"Che donna di massimo livello. Sarei disposto a morire per ottenerla. Se potessi coltivare in coppia con lei, sarebbe un beneficio inimmaginabile per la mia forza!"


Gli abissali attorno iniziarono a discutere. Dopo questo combattimento, Sheng Mei aveva indubbiamente conquistato il posto di membro d'élite numero uno in questo piano.


In quel momento alcuni si ricordarono anche del Nono Anziano dell'Antico Sect di Eone. Gettarono un'occhiata verso Lin Ming. Volevano vedere la sua espressione colta dal panico, ma sfortunatamente per loro rimasero delusi.


Sorprendentemente Lin Ming era seduto a meditare, il suo respiro era calmo, sembrava che lo scontro scioccante sul palco non avesse nulla a che fare con lui.


"Questo ragazzo vuole sfidare la Devota dell'Oscurità con una coltivazione da Empireo? Come può rimanere seduto lì?"


"Esatto, è il Nono Anziano dell'Antico Sect di Eone. Starà solo fingendo di essere calmo per mantenere un po' di sicurezza, ma se è capace di mostrarsi così tranquillo dev'essere abbastanza potente, altrimenti sarebbe semplicemente pazzo."


Diversi secoli fa, alcuni abissali superiori ciecamente arroganti avevano cercato di sfidare Sheng Mei. anche se sapevano tutti che la Devota dell'Oscurità era incredibilmente potente, avevano insistito ad affrontarla perché erano estremamente sicuri della loro forza. Questo però solo perché non si erano resi conto della loro situazione.


Alla fine erano stati gravemente feriti da Sheng Mei e alcuni erano stati ridotti ad invalidi.


Ora però nemmeno un altro sfidante arrogante avrebbe dovuto pensare di poter competere con una Vera Divinità.


Sheng Mei aveva sconfitto perfino una Vera Divinità. Così adesso era necessario confrontarsi con un livello del genere e capire come sarebbe andata una battaglia basandosi su questo scontro.


Eppure non solo questo Nono Anziano non era disperato, ma era rimasto seduto con calma. Questo aveva lasciato sorpresi gli spettatori.


"Ho sentito che non è nemmeno al picco dello stadio di Empireo e la sua coltivazione è inferiore alla Devota dell'Oscurità. Probabilmente è un Empireo di livello superiore o al picco degli stadi intermedi. Se la sua coltivazione è inferiore a Sheng Mei, che utilità c'è nel combattere..."


Mormorarono alcuni abissali. In quel momento Sheng Mei posò lo sguardo su Lin Ming. Mentre lui era seduto a meditare, lei esaminò il suo respiro, il suo battito cardiaco e la rivoluzione di energia nel suo corpo.


Solo dalla sua aura, era chiaro che Lin Ming non stesse fingendo di essere tranquillo. Questo la lasciò perplessa.


Da dove proveniva questo Nono Anziano dell'Antico Sect di Eone?


Lin Ming sentì lo sguardo di Sheng Mei. Aprì lievemente gli occhi e ricambiò lo sguardo con sicurezza.


Aveva regolato le sue condizioni per tutto questo tempo, assicurandosi di essere al picco delle sue forze perché aveva la sensazione che la battaglia contro Sheng Mei non sarebbe stata affatto facile!


Senza menzionare la forza formidabile di Sheng Mei e la sua coltivazione superiore, bisognava anche contare il fatto che Lin Ming aveva assunto la forma di un abissale al momento. Poteva mostrare una forza limitata al momento.


Il vero sé di Lin Ming era localizzato nel mondo interno della sua forma abissale. Anche se il suo vero sé e la personificazione potevano unire le forze, sarebbe stato difficile per lui mostrare la sua potenza nascondendo la sua identità da Sheng Mei.


Lin Ming aveva il presentimento che forse erano destinati a combattere.


In tutti questi anni che l'aveva conosciuta, non avevano avuto un rapporto d'amore, ma erano stati sia nemici che amici. Si erano affrontati e confrontati l'un l'altro.


Dall'ultima prova della Strada Asura alla comprensione dei princìpi sulle piattaforme del santuario dell'Universo del Sogno Akashico, fino a come a Lin Ming era stata data la caccia nel continente Tianyan 12.000 anni fa e ad ora...


Lin Ming fece un respiro profondo e chiuse gli occhi, entrando in uno stato etereo.


Tuttavia, in confronto a Lin Ming, Fuoco di Eone non riuscì a mantenere la compostezza.


Perché aveva scelto di confrontarsi con Sheng Mei!


In termini di forza, Fuoco di Eone era quasi allo stesso livello di Luce di Eone. Se Sheng Mei aveva sconfitto Luce di Eone così facilmente, allora anche il suo incontro sarebbe finito alllo stesso modo.


"Questa donna è troppo terrificante!"


Fuoco di Eone si incupì.


"La tua battaglia inizierà tra tre giorni. Devi fare di tutto per vincere. L'intensità della sua energia è inferiore alla tua, ma ti supera in quanto a leggi. Quando la affronterai, i tuoi attacchi non dovranno essere dispersivi e maestosi, ma più precisi."


L'Anziano Dio di Eone gli diede un consiglio.


In quel momento ormai nessuno dell'Antico Sect di Eone badava a Lin Ming. All'inizio temevano che Lin Ming li avrebbe umiliati, ma ora anche Luce di Eone aveva perso. Se un Empireo come Lin Ming avesse perso, non poteva essere più vergognoso dello scontro che avevano appena perso.


.....


Queste battaglie tra Vere Divinità continuarono, una al giorno.


Dopo che lo scontro di Sheng Mei finì, ci fu la seconda battaglia tra Nulla dell'Inferno e un altro Anziano della Strada del Re Oscuro.


Nulla dell'Infinito era l'abissale più famoso e prestigioso tra gli Anziani del Palazzo dell'Inferno che erano nel fiore degli anni. Era l'abissale più forte che il Palazzo dell'Inferno aveva mandato ed era anche quello dal potenziale maggiore.


Quando aveva scelto un avversario, non aveva optato per Sheng Mei perché non sapeva quanto fosse forte, così aveva selezionato un'altra Vera Divinità di livello inferiore.


Ma ora Nulla dell'Inferno rimpianse un po' la sua decisione. Desiderava proprio affrontare Sheng Mei, un talento così enorme.


Tuttavia, quando salì sulla Ruota del Re Oscuro e rivolse lo sguardo verso la fazione della Strada del Re Oscuro, non vide Sheng Mei. Non era apparsa nemmeno, chiaramente non era interessata a questa battaglia.


Nulla dell'Inferno si accigliò. Era chiaro che non fosse degno della sua attenzione ai suoi occhi.


L'incontro di Nulla dell'Inferno terminò con la sua vittoria. Anche se non era stato facile, non era affatto agitato. Era tutto avvenuto con ordine.


Un risultato del genere rientrava nelle aspettative di molti abissali.


Nulla dell'Inferno era davvero potente. Ma per la gente dell'Antico Sect di Eone la pressione era fin troppo grande.


Il Palazzo dell'Inferno aveva già vinto un incontro, mentre non si sapeva ancora se avrebbero vinto.


Se avessero perso tutti e tre gli scontri, allora sicuramente sarebbero caduti in una posizione estremamente passiva durante la loro avventura nella tomba del Dio Demoniaco.


E poi, al terzo incontro, riapparì Sheng Mei!


L'avversario di Sheng Mei proveniva dal Palazzo dell'Inferno ed era anche la Vera Divinità più debole dei tre.


Gli Anziani del Palazzo dell'Inferno erano diversi da quelli dell'Antico Sect di Eone. Tra le Vere Divinità che avevano mandato, Nulla dell'Inferno era il più potente, ce n'era un secondo più debole e il terzo era ad un livello ancora inferiore. La sua età era lievemente più alta del dovuto e la sua forza era carente. Era stato portato qui solo per fare numero.


Nessuno pensava che questo Anziano avesse perfino la più remota possibilità di vincere quando i due sfidanti si fronteggiarono sulla Ruota del Re Oscuro.


I membri dell'Antico Sect di Eone potevano solo sperare che questo Anziano debole avrebbe fatto consumare un po' di energia a Sheng Mei, così che le possibilità di vincere di Fuoco di Eone aumentassero un po'.


Perché in seguito ci sarebbe stata la battaglia tra Fuoco di Eone e Sheng Mei.


Tuttavia nessuno pensava che, non appena fosse sceso in campo, la Vera Divinità avrebbe detto semplicemente: "Ammetto la sconfitta!"


Questo lasciò senza parole molti spettatori. Anche se avevano già previsto tutti questo risultato, era comunque una Vera Divinità contro un Empireo. Una Vera Divinità aveva ammesso la sconfitta senza badare al suo onore; era semplicemente ridicolo!


E questo fece incupire ancora di più Fuoco di Eone, perché sarebbe stato il prossimo.


E Sheng Mei non aveva consumato nemmeno un briciolo di energia...
                                


                                



