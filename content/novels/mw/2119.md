---
weight: 21190
title: Capitolo 2119 – Imperscrutabile
pubDate: 2025-12-15T08:37:10.502Z
tags:
    - mw
---


<em>Capitolo regolare,
0 capitoli in coda (0 Matteo), 0/5
-Schadenfreude</em>


"Quei nove bastardi del Palazzo dell'Inferno!"


Gli Anziani dell'Antico Sect di Eone fecero una smorfia e si incupirono. Anche se erano alleati, competevano comunque gli uni con gli altri.


Dopo che l'Anziano del Palazzo dell'Inferno aveva ammesso la sconfitta, sarebbe stato il turno di Fuoco di Eone.


Dato che Palazzo dell'Inferno sapeva che avrebbe combattuto contro Sheng Mei per primo, naturalmente non era disposto a spianare la strada per l'Antico Sect di Eone.


Se avessero dovuto perdere, allora avrebbero preferito che perdessero tutti insieme.


Ogni battaglia era separata da un solo giorno. Per una Vera Divinità un solo giorno era veloce come un battito di ciglia.


Gli abissali presenti aspettarono un giorno. Poi il terzo incontro di Sheng Mei iniziò e il suo avversario era Fuoco di Eone!


Erano già trascorsi due giorni da quando Sheng Mei aveva affrontato Luce di Eone. Non aveva consumato molte energie fin dall'inizio e dato che aveva avuto un altro giorno per riprendersi, era tornata al picco delle sue condizioni.


"Anziano Fuoco di Eone, puoi farcela! Credo in te!"


Gridò qualcuno dalla parte del Palazzo dell'Inferno. L'Anziano che l'aveva detto poteva essere considerato in parte amico nei confronti dell'Antico Sect di Eone, ma nonostante questa cosiddetta amicizia avrebbero riso allegramente pugnalando alle spalle o godendo delle disgrazie degli altri.


Fuoco di Eone si irrigidì sul posto quando sentì queste parole. La sua faccia si arrossò e lanciò un'occhiataccia verso l'Anziano che aveva parlato, dicendo gelidamente: "Umpf, aspetta e vedrai!"


Mentre saliva sul palco, era ben consapevole della sua forza e sapeva che questa battaglia sarebbe stata difficile. Anche così, non pensava che l'esito dello scontro fosse già deciso.


Questo perché Sheng Mei aveva sconfitto Luce di Eone usando l'ingegno. Visto l'entusiasmo di vincere, Luce di Eone aveva usato diverse potentissimi tecniche, ma erano state tutte parate da Sheng Mei con pochi sforzi. Così Luce di Eone aveva consumato sempre più energie, mentre Sheng Mei non aveva usato molta forza. Da quel punto in avanti era stato destinato ad essere sconfitto.


Così Fuoco di Eone aveva intenzione di competere contro Sheng Mei in una battaglia di tecniche e guadagnare tempo il più possibile. Credeva che con la sua coltivazione, la base della sua energia fosse molto più profonda della sua. Alla fine sarebbe stato lui l'ultimo a rimanere in piedi.


Era questo che aveva pianificato e l'avrebbe fatto.


Ogni Vera Divinità aveva i suoi metodi e non sarebbe stato così facile sconfiggere Fuoco di Eone. Dopo che salì sul palco, fiamme nere si accesero per tutta la Ruota del Re Oscuro.


Questo fuoco era conosciuto per la sua forza annientante, era il campo di forza di Fuoco di Eone!


<em>'Credete davvero che perderò? Vincerò e ve lo farò vedere!" Lo sguardo di Fuoco di Eone era pieno di brillante spirito combattivo. Mentre il campo di forza si accese attorno a lui, la sua sicurezza aumentò rapidamente!


Generalmente parlando, se un abissale al di sotto dello stadio di Vera Divinità fosse entrato in questo campo di forza, allora sarebbe rimasto incenerito. Ma figuriamoci Fuoco di Eone, perfino una Vera Divinità avrebbe dovuto consumare un'enorme quantità di energia per resistere.


Fuoco di Eone voleva bruciare la forza di Sheng Mei.


Dall'inizio della battaglia, non aveva intenzione di affrontarla direttamente. Aumentò le distanze tra di loro, temporeggiando per consumare le sue forze.


I diversi fendenti di luce di Sheng Mei furono tutti bloccati da Fuoco di eone usando il suo scudo e poi li bruciò.


Più combatteva, più Fuoco di Eone divenne sicuro di sé. E mantenere un campo di forza in realtà non consumava molta forza; era uno dei vantaggi di questo tipo di abilità.


"Anche se è vergognoso, qualsiasi tattica vincente è una buona tattica. Fuoco di Eone sta facendo sicuramente la scelta corretta."


"Il risultato di questa battaglia è un po' disorientante. Mi chiedo chi potrà resistere fino alla fine."


Mentre molti abissali discutevano tra di loro, si resero tutti conto che sarebbe stata una battaglia lunga. Questo perché Fuoco di Eone non era disposto a confrontarsi direttamente con Sheng Mei e due Vere Divinità avrebbero potuto combattere per diversi giorni in questo modo.


Tuttavia Lin Ming sapeva che in realtà lo scontro non sarebbe durato ancora a lungo. Questo perché Sheng Mei non era solo un'esperta delle leggi della Vita e della Morte.


Luce fredda brillò negli occhi di Sheng Mei. La spada d'osso nelle sue mani tracciò un cerchio nell'aria per poi infilzare la Ruota del Re Oscuro.


<em>Shua!</em>


Con la lama come centro, si sollevarono venti freddi ululanti. Uno strato gelido apparì sull splendido viso di Sheng Mei e i marchi dei fiori sulla sua fronte divennero blu.


Stese con calma la mano destra. Incantevoli petali di fiori apparirono, increspandosi nell'ambiente attorno mentre si diffondevano per tutta la Ruota del Re Oscuro!!


<em>Hiss!


Hiss!</em>


Sheng Mei emanò un'aura mistica e fredda. Alzò le mani al vuoto, tracciando immagini splendide e delicate. Immagini di fiocchi di neve apparirono nell'aria, galleggiando e intrecciandosi, pieni di un fascino infinito.


<em>'La Misteriosa Formazione di Ghiaccio Celeste...'</em>


Lin Ming sussultò. In passato, quando aveva incontrato per la prima volta Sheng Mei nella Strada Asura, lei aveva usato questa tecnica durante la quinta prova della Strada Asura, mentre affrontavano l'Inferno e il Ghiaccio Polare Immortali.


Quando l'Inferno Immortale era apparso all'inizio, era stata Sheng Mei a fronteggiarlo praticamente da sola. E ciò su cui aveva contato per farlo erano le sue leggi del ghiaccio, la formazione da Battaglia del Ghiaccio Estremo e la Misteriosa Formazione di Ghiaccio Celeste!


Il ghiaccio e il fuoco erano nemici. Questo era il motivo per cui Sheng Mei era sicura di poter affrontare da sola l'Inferno Immortale.


Tuttavia alla fine aveva fallito. Visto che aveva dovuto occuparsi della maggior parte della difesa contro gli attacchi dell'Inferno Immortale, aveva consumato troppa energia e non era riuscito ad ucciderlo.


Quando il Ghiaccio Polare Immortale era apparso dopo, Sheng Mei e Lin Ming avevano unito le forze per superare la quinta prova finale.


Ora, dopo che erano passati 12.000 anni, la Misteriosa Formazione di Ghiaccio Celeste aveva raggiunto un livello indescrivibile.


Quando apparì, un'energia spaventosamente gelida coprì l'intera Ruota del Re Oscuro, ricoprendola con uno strato di ghiaccio!


Energia fredda si scontrò con le fiamme ardenti rilasciate da Fuoco di Eone. Per un po' il ghiaccio si sciolse, ma anche gran parte delle fiamme fu divorata e si spense!


Il palco si era trasformato in un mondo di ghiaccio e fuoco!


Mentre gli spettatori assistevano a questa intensa battaglia tra domini, strabuzzarono gli occhi.


Stavolta Sheng Mei non stava contando su delle tecniche astute, ma stava usando la sua forza per resistere direttamente alla forza di Fuoco di Eone!


Durante uno scontro tra domini, anche se si trattava di leggi, era sopratutto una competizione di forza assoluta!


L'Anziano Fuoco di Eone cambiò espressione!


Non si sarebbe mai immaginato che Sheng Mei avesse raggiunto un livello così sorprendente nelle leggi del ghiaccio!


Solo da questo punto di vista, chi fosse riuscito a coprire il campo di battaglia con il suo dominio sarebbe entrato in vantaggio e probabilmente avrebbe ottenuto la vittoria alla fine!


Fuoco di Eone riversò immediatamente altra forza nel suo dominio.


<em>Rumble rumble rumble!</em>


In uno scontro di potere delle leggi, innumerevoli rune del ghiaccio e del fuoco si ruppero. Le rune circondavano Sheng Mei, sembravano enormi e splendidi petali di fiori che formavano degli strati!


Tuttavia, alla fine, Sheng Mei era ad un livello superiore. In una collisione di forza e in termini di leggi era in vantaggio!


Il vuoto si congelò e le fiamme furono divorate. Fuoco di Eone strinse i denti, perle di sudore stavano già colando lungo al sua fronte.


<em>Shua!</em>


Un paio di ali si spiegarono da dietro Sheng Mei. Iniziò a volare e strati di rune la coprivano, sembrava una dea celeste.


Quando Sheng Mei spiegò le ali, anche la sua Misteriosa Formazione di Ghiaccio Celeste cambiò colore. I sei petali da blu scuro divennero neri.


Neve nera e ghiaccio si agitarono per la Ruota del Re Oscuro, misteriosi e potenti, portando con loro la forza divorante del potere della morte.


In quel momento, sia Sheng Mei che Fuoco di Eone non si erano mai attaccati. Era diventata una collisione tra campi di forza.


Il tempo passò, secondi e minuti. Dopo quasi altre due ore, sempre più sudore imperlava il volto di Fuoco di Eone mentre aveva consumato metà delle sue energie.


Invece Sheng Mei respirava solo un po' più velocemente. Fin dall'inizio aveva mantenuto una calma assoluta.


Dato che lo scontro era arrivato a questo punto, non c'era più bisogno di continuare. Sheng Mei aveva già dimostrato la sua forza. In termini di leggi di ghiaccio, superava completamente le fiamme di Fuoco di Eone!


"A... Ammetto la sconfitta..."


Disse a fatica Fuoco di Eone, desolato.


Aveva pensato che avrebbe potuto perdere, ma non si sarebbe mai immaginato che sarebbe stato sconfitto direttamente in uno scontro tra domini, un campo in cui eccelleva e di cui era così orgoglioso.


<em>Woosh!</em>


Immediatamente le fiamme nel cielo si dispersero completamente e gli strati di ghiaccio si ruppero, trasformandosi in innumerevoli puntini di luce che si alzarono al cielo per poi diventare una nuvola densa di neve che iniziò a cadere gentilmente...


Sembrava una scena splendida come quella di un sogno.


E in quel momento Sheng Mei lasciò sbalorditi molti abissali.


Aveva vinto il suo terzo incontro.


Se fosse stata solo una vittoria, nessuno sarebbe stato sorpreso. Ma in questa battaglia aveva mostrato tecniche completamente nuove e non aveva mai usato queste abilità durante il primo incontro.


Dava proprio la sensazione che avesse una grande forza imperscrutabile...
                                


                                



