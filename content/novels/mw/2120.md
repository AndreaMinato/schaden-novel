---
weight: 21200
title: Capitolo 2120 – La Battaglia non è Finita
pubDate: 2025-12-15T08:37:10.502Z
tags:
    - mw
---


<em>Capitolo regolare,
0 capitoli in coda (0 Matteo), 0/5
-Schadenfreude</em>


"Questa Devota dell'Oscurità è troppo terrificante. Durante la sua prima battaglia con Luce di Eone non ha nemmeno usato tutta la sua forza."


Quando Sheng Mei aveva combattuto contro Luce di Eone, aveva contato sulle Sacre Scritture per vincere. E durante il suo scontro con Fuoco di Eone, aveva usato il suo campo di forza di ghiaccio per batterlo. Per questo gli spettatori non poterono che pensare che Sheng Mei non avesse mostrato tutta la sua potenza fin dall'inizio.


Avrebbe vinto usando le sue abilità e non era inferiore ad una Vera Divinità anche in un combattimento frontale.


Forza formidabile, leggi misteriose, il suo sangue di angelo oscuro, quel paio di ali nere terrificanti e quella misteriosa spada d'osso che poteva oltrepassare il livello di Vera Divinità.


Così tanta potenza distillata in un solo corpo. Era una donna semplicemente troppo terrificante.


"Se avesse abbastanza tempo, chissà a che livello arriverebbe questa donna in 100.000 anni..."


"Il picco assoluto delle Vere Divinità abissali, se si sottoponesse anche lei al rituale, chissà a che livello arriverebbe!"


Molti Anziani rimasero sbigottiti. Sheng Mei aveva raggiunto un livello superiore al loro e in futuro forse sarebbe diventata la sovrana dell'abisso!


In realtà anche Lin Ming era rimasto sbalordito da lei.


Era cresciuta davvero molto rispetto a 12.000 anni fa. In questi anni doveva aver fatto molte esperienze e le sue leggi, fondamenta e ogni altro aspetto erano cambiate qualitativamente!


"Se continua così, allora Sheng Mei..."


A Lin Ming venne un'idea. Al momento l'Imperatore Spirituale doveva essere ancora in isolamento a raffinare l'Anima Eterna.


Se Sheng Mei avesse superato il rituale abissale, allora sarebbe diventata una Vera Divinità. Data la sua forza e il suo potenziale, forse avrebbe avuto una possibilità di liberarsi dal controllo dell'Imperatore Spirituale?


Lin Ming ci pensò per un breve momento, ma poi abbandonò l'idea. Aveva il presentimento che l'Imperatore Spirituale fosse la persona più terrificante che avesse mai visto in tutta la sua vita.


Anche se l'Imperatore Spirituale era in isolamento, non avrebbe comunque permesso a Sheng Mei di fuggire da lui.


Forse era venuta nell'Abisso Oscuro per ordine dell'Imperatore Spirituale.


Ad esempio forse l'Imperatore Spirituale voleva usarla per ottenere una delle eredità totemiche abissali?


Lin Ming non sapeva quali fossero i piani dell'Imperatore Spirituale, né com'erano le eredità totemiche o come sarebbero state utili per lui.


Se le sue ipotesi erano corrette, che livello doveva aver raggiunto l'Imperatore Spirituale? Lin Ming aveva difficoltà ad immaginarlo. Non doveva essere... al di sopra dello stadio di Vera Divinità, vero?"


"È... impossibile!"


Lin Ming scosse la testa. Era impossibile che fosse così facile andare oltre il divino!


Mentre Lin Ming era perso nei suoi pensieri, Sheng Mei gettò un'occhiata verso di lui. Dopo aver sconfitto Fuoco di Eone, Sheng Mei non lasciò il palco, rimase sulla Ruota del Re Oscuro e continuò a fissare Lin Ming.


Il suo sguardo sembrava una luce di spada, puntando dritta verso gli occhi e il cuore di Lin Ming.


Lin Ming ricambiò il suo sguardo in silenzio.


Gli angoli delle labbra di Sheng Mei si mossero lievemente. Non usò nessuna trasmissione del suono, ma Lin Ming poteva intuire il significato dietro questo sguardo. Sembrava che stesse dicendo: "Ti sto aspettando..."


Molti notarono che Sheng Mei stava guardando Lin Ming.


"È quel tipo. La Devota dell'Oscurità lo sta guardando..."


"Quel tipo ha proprio una sfortuna nera. All'inizio la Devota dell'Oscurità non avrebbe avuto motivo di preoccuparsi di una persona così irrilevante, ma sembra che... non lo lascerà andare. La Devota dell'Oscurità è sempre stata orgogliosa e arrogante, e sembra particolarmente sensibile a chi osa chiedere la sua mano. Sembra che anche se la loro battaglia sarà estremamente impari, quel tipo verrà picchiato brutalmente. Potrebbe perfino morire..."


"Se muore allora muore. Quando la Devota dell'Oscurità ha stabilito le sue regole, ha detto che chiunque chiedesse la sua mano avrebbe dovuto firmare un contratto della vita e della morte. Data la forza e la posizione della Devota dell'Oscurità, l'Antico Sect di Eone non avrebbe fatto nulla se avesse ucciso un mero Anziano Empireo.


Al momento per molti abissali Lin Ming era diventato un pagliaccio.


Visto che Sheng Mei aveva vinto tre incontri consecutivi contro Vere Divinità, lo scontro tra lei e Lin Ming ora era diventato solo una farsa.


In realtà al momento gli Anziani dell'Antico Sect di Eone si sentivano bruciare le guance. In particolare quando Sheng Mei li guardava desideravano poter trovare un buco dove nascondersi.


Due delle loro Vere Divinità erano state sconfitte da Sheng Mei.


E c'era anche Lin Ming. Dopo un po' di giorni avrebbe combattuto contro di lei. Poteva già annientare Vere Divinità, così a chi importava di un Empireo...?


"Luna di Eone, dipende tutto a te. Devi vincere!"


Disse il Grande Anziano ad un abissale alto e robusto vicino a lui.


Luna di Eone era l'ultima speranza dell'Antico Sect di Eone.


"Se perderai anche tu, allora il nostro Antico Sect di Eone non avrà ottenuto nemmeno una vittoria. Così non solo perderemo la faccia, ma nella tomba del Dio Demoniaco saremo in una posizione completamente passiva."


Nell'Abisso Oscuro vigeva la legge della giungla. Il più forte diventava più potente e il più debole perdeva le forze.


Il motivo per cui due delle organizzazioni totemiche era riuscita a risaltare rispetto alle altre era per via della loro potenza sufficiente ad occupare più risorse.


Così erano diventate sempre più terrificanti.


"Capisco."


Luna di Eone strinse i denti. In quanto ultima speranza dell'Antico Sect di Eone, sentì una forte responsabilità.


Tuttavia il prossimo non era lui, ma un Anziano del Palazzo dell'Inferno.


Anche questo Anziano aveva scelto di sfidare Sheng Mei.


La sua forza era inferiore a Nulla dell'Inferno ed era ordinaria perfino in confronto a Fuoco di Eone.


Naturalmente non c'era nessuna suspence.


Sheng Mei vinse!


Questo fu anche l'ultimo incontro di Sheng Mei.


Così aveva vinto tutti e quattro gli scontri, in tre aveva combattuto e in uno il suo avversario aveva ammesso la sconfitta.


Era un successo davvero spaventoso!


"Qualcuno al picco dello stadio di Empireo ha vinto quattro incontri consecutivi contro Vere Divinità. È senza precedenti..."


Un abissale di un piccolo Sect sospirò profondamente.


Ora nell'intero Abisso Oscuro nessuno avrebbe dubitato del brillante futuro di Sheng Mei. Prima o poi sarebbe diventata un'esperta di massimo livello!


E in quel momento l'ultimo incontro stava per iniziare. Luna di Eone salì sul palco!


Questo sarebbe stata l'ultimo scontro della competizione. Agli abissali dell'Antico Sect di Eone si strinse il cuore. Porsero molta attenzione a Luna di Eone; questa era una battaglia che non potevano assolutamente permettersi di perdere.


L'avversario di Luna di Eone era un abissale della Strada del Re Oscuro che sembrava relativamente più debole.


Naturalmente questo solo relativamente. Tutti gli Anziani della Strada del Re Oscuro capaci di rappresentare il loro Sect per entrare nella Tomba del Dio Demoniaco erano forti.


Luna di Eone si impegnò con tutte le sue forze in questa battaglia.


Non rivelò immediatamente i suoi assi nella manica quando salì sul palco, né sottovalutò il suo avversario. La battaglia continuò con fare ordinato, i primi colpi per sondare il terreno divennero sempre più potenti, diventavano contrattacchi, finte e cariche. Luna di Eone fece di tutto per sconfiggere il suo avversario.


Tuttavia l'Anziano della Strada del Re Oscuro non era un debole qualunque.


Contrattaccò ad ogni passo questa raffica di attacchi.


I due Anziani furono cauti con le loro mosse. Non sembrava che ci fosse molta differenza tra la loro forza.


Così la battaglia continuò per molto tempo.


Combatterono per un intero giorno, consumando una grande quantità di energia. Anche così, quando lo scontro raggiunse un impasse, ci fu un cambiamento.


Quando l'Anziano della Strada del Re Oscuro si scontrò nuovamente con Luna di Eone, proprio quando finì il suo colpo una fluttuazione di energia nera sfrecciò dalla sua fronte.


Questa corrente nera sembrava l'anima di un qualche demone feroce e volò nel mare spirituale nemico.


Luna di Eone emise un grido di dolore quando venne colpito. Come se fosse posseduto, iniziò a tremare violentemente.


L'Anziano della Strada del Re Oscuro si approfittò di questo attimo di secondo e scagliò un'artigliata contro il petto di Luna di Eone!


<em>Puff!</em>


Luna di Eone gridò miserabilmente mentre veniva scaraventato via.


I due abissali avevano consumato circa la stessa quantità di energia. Ora questo forte attacco sarebbe stato sufficiente per decidere l'esito della battaglia!


Così l'Anziano della Strada del Re Oscuro vinse!


Il pubblico rimase in silenzio per diversi respiri di tempo, poi iniziò a riempirsi di entusiasmo.


L'Anziano della Strada del Re Oscuro chiaramente stava crescendo qualcosa nella sua mente, qualcosa di simile ad un'antica anima malvagia. Questo spirito non era troppo potente e se Luna di Eone fosse stato al picco delle sue condizioni, non sarebbe stato ferito affatto da questa entità.


Ma visto che Luna di Eone aveva consumato la maggior parte della sua forza, questa antica anima malvagia era riuscita ad attaccare ed era diventata la goccia che aveva fatto traboccare il vaso.


E l'Anziano della Strada del Re Oscuro era riuscito ad approfittarsi di questa breve paralisi per sconfiggere Luna di eone!


Probabilmente l'aveva pianificato fin dall'inizio. La scelta di Luna di Eone di combattere con fare regolare era stata ben accettata dal suo avversario.


Così l'Antico Sect di Eone perse tutti e tre gli incontri!


Per un po' gli abissali della Strada del Re Oscuro esultarono rauchi. Alcuni membri di Sect più piccoli mostrarono espressioni gongolanti.


Gli Anziani dell'Antico Sect di Eone invece erano più che scontenti.


Bisognava sapere che il Palazzo dell'Inferno aveva vinto uno scontro, mentre loro avevano subìto una sconfitta totale.


Non solo avevano perso ogni beneficio, ma anche la faccia; non era diverso dal perdere tutto contro il nemico!


"Ahahah! Anziano Dio di Eone, bel combattimento!"


A lato, la Vera Divinità di livello intermedio che presiedeva la competizione ridacchiò.


"Le nostre tecniche sono state inferiore a quelle degli altri, così possiamo solo accettare le nostre sconfitte con sincerità."


Dio di Eone riuscì a stento mantenere una parvenza di compostezza e disse un po' di parole cortesi. E dietro di lui, gli altri discepoli dell'Antico Sect di Eone si agitavano, ovviamente desideravano andarsene non appena possibile.


Questi discepoli potevano sentire chiaramente le discussioni degli abissali attorno. Quando un muro stava per collassare, tutti volevano darci una spinta. I membri delle piccole organizzazioni volevano liberare un posto tra le sei organizzazioni totemiche.


Dopotutto Eone era morto da tempo e il suo libro era scomparso senza lasciare traccia. Era il momento che l'Antico Sect di Eone abbandonasse la sua posizione.


"Andiamo!" Dio di Eone fece un cenno, pronto a partire.


Era inutile rimanere. Più fossero rimasti, più sarebbero stati ridicolizzati.


I discepoli dell'Antico Sect di Eone ne furono sollevati. Si affrettarono ad alzarsi, desiderando di potersi teletrasportare via da qui, non volevano rimanere un momento di più.


Tuttavia una voce fredda e incantevole risuonò per il pubblico: "Dove state andando? La battaglia deve ancora finire!"


Gli abissali presenti rimasero sbalorditi. Si girarono e videro che la donna che stava parlando era avvolta da una foschia oscura. Era la Devota della Strada del Re Oscuro.
                                


                                



