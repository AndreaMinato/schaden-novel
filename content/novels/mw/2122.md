---
weight: 2122
title: Capitolo 2122 – Battaglia di Talenti Orgogliosi
pubDate: 2025-12-15T08:37:10.503Z
tags:
    - mw
---


<em>Capitolo sponsorizzato, ringraziamo Federico!
19 capitoli in coda (9 Federico + 10 Fabio), 0/5
-Schadenfreude</em>


Sheng Mei atterrò sulla Ruota del Re Oscuro fluttuando come una farfalla nera, a cento piedi di distanza di Lin Ming, e lo guardò.


Una sola separazione era durata 12.000 anni. Dopo averla ritrovata così all'improvviso, nemmeno Lin Ming capiva cosa provava nei confronti di questa donna che aveva influenzato profondamente la sua vita.


In quel momento sarebbe stato sbagliato dire che non fosse emozionato. Ma questa emozione era nascosta profondamente, così in superficie si mostrava calmo come un placido lago e il suo sguardo era tagliente come una spada.


Anche Sheng Mei sembrava tranquilla mentre fronteggiava Lin Ming.


Rilasciò lentamente la sua aura in modo da coprire l'intera Ruota del Re Oscuro.


E in confronto alla piattaforma dall'intento omicida intenso e agitato, sotto il palco invece era pieno di risate rauche. Era un incontro che nessuno degli spettatori poteva prendere seriamente. In questa situazione, gli Anziani dell'Antico Sect di Eone erano pieni di amarezza e umiliazione, si sentivano male.


Un paio di ali nere si spiegarono da dietro Sheng Mei, aprendosi come la coda di un pavone nero, e poi avvolsero il suo corpo perfetto. Sheng Mei osservò Lin Ming, un bagliore scintillo dai suoi occhi.


Quando Sheng Mei rivelò le sue ali, l'atmosfera tra il pubblico si calmò un po'. All'inizio tutti pensavano che questo scontro sarebbe durato un momento e che Sheng Mei avrebbe dovuto fare al massimo una mossa.


Tuttavia ciò che successe li sbalordì. Sheng Mei aveva rilasciato le sue ali da angelo e questo dimostrava che avrebbe almeno usato la sua stirpe speciale.


Era davvero necessario per affrontare un mero Empireo di livello superiore?


In quel momento anche Lin Ming brandì la sua arma, una lancia d'osso nera.


In effetti era la lancia del Drago Nero, ma in quel momento era coperta da uno spesso strato d'osso. Questo era un osso di demone diviso dalla personificazione demoniaca di Lin Ming. Non solo avvolgeva completamente la lancia del Drago Nero, ma la rendeva molto più spessa, lunga e pesante, dandole un aspetto incredibilmente feroce e orribile, come se fosse la spina dorsale estratta da un gigante.


Sembrava ben adatta alla figura torreggiante da abissale di Lin Ming.


Sheng Mei non riconobbe la lancia del Drago Nero nascosta, ma quando vide la posizione di Lin Ming, provò una strana sensazione.


In quel momento Lin Ming si mosse!


Il suo intero corpo pareva una lancia divina nascosta in uno scrigno di legno per innumerevoli anni, coperta di polvere. Dopo aver lasciato lo scrigno, la sua luce divina era fiorita, sconvolgendo il pubblico!


Questa era solo luce prodotta da energia chiaramente, ma questo bagliore trapassò il campo di forza protettivo della ruota del Re Oscuro e proiettò un'enorme pressione sugli abissali presenti.


"Questo è..."


"Cosa?!"


Il pubblico rumoroso si tranquillizzò all'improvviso. Senza che gli abissali avessero abbastanza tempo per reagire, Lin Ming si era già precipitato di fronte a Sheng Mei!


La lancia si abbatté su di lei e l'arma si piegò come una vera spina dorsale mentre frustava verso la vita di Sheng Mei! Una parte del campo di forza della Ruota del Re Oscuro sostenuta dai dodici totem si deformò a causa della sua potenza!


"Mm?!"


Era accaduto tutto in un attimo. Le pupille di Sheng Mei si contrassero. Pensava che Lin Ming potesse essere fuori dal comune, ma non si aspettava che la sua prima mossa sarebbe stata così formidabile. Questo colpo era semplice e privo di eleganza, ma mentre deformava con fare barbaro il campo di forza, le ricordava che questo attacco non era affatto inferiore al colpo di una Vera Divinità abissale di livello inferiore!


Questa persona misteriosa dalla coltivazione inferiore poteva scagliare un attacco del genere?


<em>Woosh!</em>


Luce di spada nera brillò. Sheng Mei menò un fendente verso il basso sulla lancia d'osso. Ma a causa dell'enorme peso della lancia e l'incredibile divario di dimensione tra le due armi, Sheng Mei fu scaraventata via!


Sembrava un uccello nero in difficoltà tra i venti.


Sfrecciò rapidamente e si posizionò al confine del campo di forza per scaricare l'impatto del colpo di Lin Ming.


A causa dello slancio spaventoso, ogni passo che faceva increspava la barriera di luce!


E in quel momento Lin Ming continuò ad avanzare. Data la sua corporatura molto più robusta, sembrava un falco che inseguiva un coniglio!


<em>Bang!</em>


La lancia di Lin Ming calò dall'alto con fare spietato. Sheng Mei la evitò e l'arma impattò contro la barriera di luce. Il campo di forza del Re Oscuro tremò violentemente sotto la forza terrificante di Lin Ming!


<em>Bang!


Bang!


Bang!</em>


Lin Ming batté con forza la lancia più volte. Ogni colpo era incredibilmente veloce, ma Sheng Mei sembrava una foglia di salice che fluttuava al vento, riusciva a stento ad evitare ciascun attacco pericoloso. Il campo di forza del Re Oscuro dovette sopportare tutti questi attacchi terrificanti!


Questo campo di forza del Re Oscuro era potente, ma tremava sempre di più come se fosse sul punto di rompersi sotto la costante raffica di mosse!


Vedendo la barriera lucente attorno alla Ruota del Re Oscuro tremare come una bolla di sapone al vento, pronta a scoppiare, gli spettatori rimasero ad occhi spalancati.


Le loro espressioni erano piene di shock, sbigottimento e incredulità. Le loro espressioni erano così piene di emozioni contrastanti che sembravano linee di formazioni complesse.


Era questa la forza di un Empireo?


Il Nono Anziano dell'Antico Sect di Eone era considerato un idiota da tutti, eppure possedeva una tale forza bruta!


Molti abissali non volevano riconoscere la vera potenza di Lin Ming, così avevano pensato che il campo di forza stesse tremando a causa della sua forza bruta. Dopotutto lo avevano deriso e definito un idiota, ma se non lo fosse stato, allora sarebbe stato ovvio vedere chi era il vero idiota!


Nessuno voleva ammettere di essere un imbecille, così, anche se la realtà era di fronte ai loro occhi, nessuno di loro voleva riconoscere la potenza di Lin Ming.


Ma presto non poterono trovare più un motivo per consolarsi...


<em>Crash!</em>


Si sollevarono venti ululanti. Le ali di Sheng Mei batterono e la sua velocità aumentò rapidamente. La sua figura si trasformò in un'ombra confusa, così rapida che la maggior parte degli abissali presenti non riusciva a seguire i suoi movimenti.


Sheng Mei era veloce e la sua comprensione delle leggi era elevata; nessuno lo poteva negare.


La sua sola carenza era in quanto a forza fisica. Tuttavia nessuno dei presenti pensava che, anche in questa situazione, il Nono Anziano sarebbe riuscito a competere con la rapidità di Sheng Mei.


Anche Lin Ming si ridusse in una serie di innumerevoli immagini residue. Come della foschia nera che si sollevava, erano tutti coperti da strati di oscurità.


Erano alla pari in quanto a velocità! Questa dimostrazione praticamente superava le capacità di gran parte delle Vere Divinità di livello inferiore.


Non solo Lin Ming possedeva una terrificante forza fisica, ma anche una velocità spaventosa. Solo per questi due aspetti poteva contendere facilmente con una Vera Divinità di livello inferiore!


Avvolti da strati di luce, Lin Ming e Sheng Mei sembravano due meteore che sfrecciavano nel cielo, inseguendosi l'un l'altro. Era una scena davvero splendida!


Tutti gli spettatori rimasero senza parole.


Questo Nono Anziano dell'Antico Sect di Eone non era diverso da un mostro, qualcuno ancora più anormale di Sheng Mei. Sheng Mei era al picco dello stadio di Empireo, ma questo mostro era solo un Empireo di livello superiore.


Le espressioni scherzose e provocatorie degli Anziani della Strada del Re Oscuro si erano irrigidite da molto tempo.


Per quanto riguardava le altre piccole organizzazioni, i loro membri che si aspettavano un bello spettacolo rimasero ad osservare lo scontro con sguardo vacuo, come se avessero visto dei fantasmi.


E i più scioccati furono gli Anziani dell'Antico Sect di Eone. Fino ad ora erano stati a disagio e si erano agitati in continuazione, e avevano avuto la sensazione che gli sguardi degli innumerevoli abissali attorno a loro fossero come formiche che camminavano per tutto il loro corpo, facendoli desiderare di strisciare a terra.


Ma in un batter d'occhio si erano congelati come statue, i loro occhi erano fissi sulle immagini residue sulla Ruota del Re Oscuro.


Questo mostro proveniva davvero dal loro Antico Sect di Eone? Era davvero il Nono Anziano dell'Antico Sect di Eone?


Tutti gli abissali dell'Antico Sect di Eone erano increduli. Prima di venire nella Strada del Re Oscuro, erano stati in contatto con Lin Ming per molto tempo. Ma non si sarebbero mai immaginati che fosse così anormale, un Empireo di livello superiore capace di affrontare una Vera Divinità. Questa sorta di talento forse non esisteva nemmeno dieci miliardi di anni fa nei tempi antichi, ma un Anziano spuntato fuori dal nulla aveva un talento così terrificante?


La tenda di luce tremò sempre di più, ogni attacco la faceva entrare in risonanza.


Non c'erano solo gli attacchi di Lin Ming, anche quelli di Sheng Mei!


<em>Bang!</em>


Ci fu un'esplosione. Lin Ming e Sheng Mei si scontrarono a mezz'aria!


L'intera tenda di luce scoppiò per poi ritirarsi lentamente. Anche se non si era rotta, le terrificanti luci di lancia e di spada avevano fatto sudare freddo ogni abissale al di sotto dello stadio di Vera Divinità.


Avevano la sensazione che qualcuno stesse puntando un'arma verso la loro fronte!


Era troppo terrificante!
                                


                                



