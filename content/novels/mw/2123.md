---
weight: 21230
title: Capitolo 2123 – Demone Asura
pubDate: 2025-12-15T08:37:10.503Z
tags:
    - mw
---


<em>Capitolo sponsorizzato, ringraziamo Federico!
18 capitoli in coda (8 Federico + 10 Fabio), 0/5
-Schadenfreude</em>


Lin Ming e Sheng Mei erano a duecento piedi di distanza l'uno dall'altra sulla ruota del Re Oscuro.


I due si fissarono immobili. Solo il potere demoniaco che bruciava e i fuochi gelidi sulle loro armi ricordavano a tutti quanto era stata intensa la battaglia.


"Tu... cosa sei..."


La voce gelida di Sheng Mei riecheggiò per il pubblico. Sapeva bene che era impossibile che un abissale superiore come Lin Ming spuntasse dal nulla.


Tuttavia non poteva trovare nessun indizio su di lui riguardo alla sua stirpe, la sua aura, le sue tecniche o qualunque altro aspetto.


Questo abissale gli dava una strana sensazione. sembrava calmo, ma sembrava una sorgente profonda in una montagna, un talento eterno che guardava dall'alto il mondo con sdegno con uno spirito invincibile e misterioso.


Lin Ming rimase in silenzio. Si limitò a sollevare la lancia del Drago Nero, l'asta crepitava a causa delle ossa. In quel momento sembrava essere diventata un serpente fatto di ossa neere, era dotata di una forza incredibile e poteva seguire delle traiettorie astute!


Lin Ming desiderava sempre di più combattere. Questa enigmatica Sheng Mei non era diversa da un indovinello e aveva influenzato la sua vita in innumerevoli modi. E lei, negli ultimi dieci miliardi di anni, era diventata una dei più grandi talenti, sia nell'Abisso Oscuro che nei 33 Cieli. Era una persona che aveva il potenziale per diventare una figura terrificante come il Sovrano Immortale.


Questo era un incontro dettato dal destino e sarebbe iniziato oggi.


Lin Ming fece un respiro profondo, le sue pupille marrone ambra scure si contrassero lentamente. Il potere dei demoni formò un serpente nero attorno a lui che ondeggiava selvaggiamente.


Il vero io di Lin Ming era seduto nel mondo interno della personificazione demoniaca. Sopra di esso, nove stelle brillanti si erano manifestate; erano le Nove Stelle del Palazzo del Dao!


Lin Ming non poteva rivelare il suo vero corpo per combattere, né poteva usare apertamente le leggi che Sheng Mei conosceva bene.


Altrimenti, solo contando sull'intuito che provava e vedendo le leggi uniche di Lin Ming, come poteva non capire la sua vera identità?


Quando le Nove Stelle del Palazzo del Dao apparirono, la forza di Lin Ming aumentò rapidamente. Tutta questa forza si infuse costantemente nella personificazione demoniaca, potenziandola.


<em>Woosh!</em>


Lin Ming svanì. Con uno slancio soverchiante, si lanciò verso Sheng Mei!


Il suo corpo demoniaco si fuse con la lancia d'osso, formando una luce divina sconvolgente!


Dopo che la personificazione demoniaca era stata potenziata dalle Nove Stelle del Palazzo del Dao, la durezza del suo fisico poteva competere con quella di un tesoro da Vera Divinità.


Attaccò Sheng Mei con la lancia con uno slancio tale che sembrava poter trapassare l'universo sconfinato. Le leggi abissali si intrecciarono con la forza delle Nove Stelle del Palazzo del Dao, roteando come un fiume di astri e creando enormi stelle giganti che girarono attorno all'asta.


Quest'arma possedeva un'energia soverchiante e un'aura opprimente. I discepoli abissali attorno non poterono trattenersi dal tremare. Avevano la sensazione che questa luce di lancia contenesse una forza che avrebbe potuto divorarli e iniziarono a ritirarsi nel panico. Perfino molte Vere Divinità impallidirono.


Di fronte ad un attacco così potente, lo sguardo di Sheng Mei tornò a brillare. Le sue ali nere scintillarono con un bagliore metallico mentre rivelavano le loro rune demoniache, luci di stelle fluttuavano su di esse.


"Via!"


Le ali batterono, piegandosi rapidamente per affrontare direttamente l'attacco sconvolgente di Lin Ming.


Arrogante e piena di sicurezza, Sheng Mei contò solo sulle sue ali angeliche invincibili per affrontarlo.


<em>Bang!</em>


Le ali nere si scontrarono con il bagliore accecante della luce di lancia di Lin Ming. Come due stelle che impattavano tra di loro, miliardi di rune abissali furono annientate mentre fili di leggi si rompevano!


Questo enorme impatto fece tremare di nuovo il campo di forza della Strada Oscura con violenza, come se fosse sul punto di lacerarsi.


Mentre i totem che sostenevano il campo di forza dovevano sopportare la pressione, diecimila spiriti sembrarono ululare. Energia demoniaca si gonfiò mentre le ombre si sollevavano, pareva che un antico abissale impareggiabile stesse emergendo dallo sconfinato fiume del tempo per proteggere questa barriera.


Rulli di tamburi da guerra tuonarono, facendo ronzare l'aria. Una potenza demoniaca ancora più formidabile stabilizzò il campo di forza del Re Oscuro.


Tuttavia l'attacco di Lin Ming non finì qui.


Con un grido, Lin Ming attivò il potere del sangue Asura nel mondo interno della sua personificazione. Scaglie spesse coprirono il suo corpo e, dietro il suo vero io, emerse il fantasma di un dio della guerra Asura.


Nelle sue mani roteavano lentamente tre ruote simili a macine.


Questo era il potere del Sutra Asura.


<em>Peng!


Peng!


Peng!</em>


Le tre ruote si frantumarono, riducendosi in innumerevoli rune che si fusero con il corpo della personificazione demoniaca. Tutto questo era accaduto nel suo mondo interno, così gli spettatori non videro questo fenomeno.


Tutto ciò che poterono osservare furono i muscoli della personificazione demoniaca che si contorcevano all'impazzata. Le sue giunture rilasciarono crepitii esplosivi e il suo corpo divenne ancora più torreggiante!


Le ossa e le scaglie sul corpo di Lin Ming divennero più dure e sempre più feroci. Un paio di corna ricurve spuntarono dalla sua testa.


La personificazione di Lin Ming si era trasformata in un feroce demone Asura. I cambiamenti nel suo vero io erano pochi, mentre la personificazione demoniaca era diventata davvero terrificante.


Molti abissali strabuzzarono gli occhi a causa della pressione.


"Metamorfosi di un abissale superiore!"


Gli abissali erano simili ai saggi di certi clan che potevano trasformarsi. Dopo la metamorfosi, ogni aspetto della loro forza sarebbe stato potenziato!


In realtà trasformarsi non era strano, in particolare per abissali superiori dal talento sbalorditivo. Non sarebbe stato sufficiente a destare interesse, ma il punto principale era che Lin Ming aveva già dimostrato una forza anormale. Un Empireo di livello superiore capace di affrontare una Vera Divinità per competere con Sheng Mei.


E adesso si era anche trasformato!


"Cielo, questo tipo è semplicemente un mostro!"


Disse un Anziano di un Sect minore con voce tremante. Al momento Lin Ming sembrava poter affrontare perfino una Vera Divinità di livello inferiore di massimo livello!


"Che... possa davvero sconfiggere la Devota dell'Oscurità...?" Sussurrò Dio di Eone, il suo viso rugoso si era irrigidito.


Se uno avesse potuto sconfiggere la Devota dell'Oscurità, allora sarebbe riuscito a diventare il talento numero uno dell'Abisso Oscuro, qualcuno che un giorno forse avrebbe potuto controllare questo piano.


Lin Ming, Sheng Mei.


Entrambi erano talenti orgogliosi e se avessero coltivato in coppia il loro livello sarebbe aumentato con una rapidità incredibile.


Quel momento sarebbe arrivato molto presto, forse non appena sarebbero passati 100.000 anni. Allora a che livello sarebbero arrivati?


Inoltre cosa sarebbe successo loro se avessero superato il rituale della tomba del Dio Demoniaco...


L'Anziano Dio di Eone lo trovava difficile da immaginare.


In effetti non solo gli spettatori reagirono con shock, perfino Sheng Mei stessa impallidì.


"Ancora!"


Gridò Lin Ming. Sollevò la lancia del Drago Nero e la strinse con entrambe le mani per fare un altro affondo!


E stava cercando di infilzare proprio le ali di angelo di Sheng Mei!


Questa scena fece gridare allarmati gli ammiratori della devota!


Le ali di un angelo oscuro erano potenti, ma avevano comunque i loro limiti. In altre parole, Sheng Mei forse non sarebbe riuscita ad usarle per bloccare questo assalto! E se il colpo fosse stato troppo intenso, allora le sue ali forse si sarebbero perfino rotte!


Durante questo momento critico, gli occhi di Sheng Mei brillarono di luce fredda. Batté le mani e apparirono innumerevoli fiori cristallini.


Aveva formato milioni di sigilli di leggi. Ogni sigillo conteneva la fonte del ghiaccio. Un'atmosfera gelida iniziò a diffondersi per il mondo, formando un muro di ghiaccio alto migliaia di piedi.


Dominio del ghiaccio profondo!


Dopo aver superato nove rivoluzioni di reincarnazione, Il corpo mortale di Sheng Mei aveva raggiunto al perfezione e la sua forza era diventata decine di milioni di volte superiore rispetto a prima. Aveva studiato a fondo le leggi del ghiaccio e ora poteva congelare e distruggere perfino una parte del Grande Dao stesso.


Ma quando la lancia di Lin Ming impattò contro il muro, la tempestò di colpi, spaccandola con una forza capace di frantumare un pianeta!


La lancia d'osso attaccò incessantemente. In confronto a Sheng Mei, Lin Ming sembrava un'aquila che si stava precipitando su una rondine!


Quando il muro di ghiaccio fu sul punto di spaccarsi, Lin Ming strinse la lancia del Drago Nero e fece un ultimo affondo.


<em>Crack!</em>


Il muro di ghiaccio si ridusse in innumerevoli pezzi, facendo trattenere il respiro ai molti spettatori.


La lancia di Lin Ming si scontrò con le ali nere di Sheng Mei!


<em>Chiii!</em>


Risuonò un suono irritante. Sotto l'impatto, la lancia d'osso di Lin Ming si piegò come un arco. Sheng Mei usò il braccio sinistro per sorreggersi le ali e con la mano destra strinse la spada per resistere all'attacco di Lin Ming!


Le sue ali d'angelo adesso erano coperte da leggeri rivoli di sangue!
                                


                                



