---
weight: 21240
title: Capitolo 2124 – Colpo di Spada Assassino
pubDate: 2025-12-15T08:37:10.503Z
tags:
    - mw
---


<em>Capitolo sponsorizzato, ringraziamo Federico!
17 capitoli in coda (7 Federico + 10 Fabio), 0/5
-Schadenfreude</em>


Sangue scioccante colò lungo le ali nere di Sheng Mei, tingendole di rosso.


La potente e feroce personificazione demoniaca di Lin Ming e la splendida figura delicata di Sheng Mei formavano un netto contrasto.


La lancia sembrava che avrebbe potuto trafiggere le ali di Sheng Mei e infilzarla. I molti Anziani spettatori colavano già con sudore freddo.


La lancia del Drago Nero si era piegata fino a diventare curva come una luna crescente e Sheng Mei fu costretta ad arretrare fino al confine della barriera di luce.


Tuttavia i due sembravano essersi congelati al momento. Dopo che l'attacco di Lin Ming era stato indebolito dal dominio di ghiaccio, aveva perso metà della sua forza. Alla fine era stato bloccato con successo da Sheng Mei.


Il suo slancio era stato interrotto!


Senza l'impatto dell'energia naturalmente era impossibile per la lancia trafiggere le ali oscure di Sheng Mei.


Lin Ming si accigliò lievemente. Alla fine, che usasse le Nove Stelle del Palazzo del Dao o il sangue Asura, visto che il suo vero io non poteva apparire, inevitabilmente sarebbe stato in svantaggio visto che doveva incanalare l'energia nella sua personificazione demoniaca.


In quel momento Lin Ming ebbe un brutto presentimento e si ritirò rapidamente.


<em>Weng!</em>


Prendendo in prestito la forza della lancia del Drago Nero dalla sua forma curva, Lin Ming sfrecciò indietro come un dardo, la sua velocità arrivò rapidamente al massimo.


Ma nel frattempo la spada d'osso di Sheng Mei apparì di fronte a lui all'improvviso.


La luce di spada era ancora più rapida di lui!


Sopra la lama della spada, energia e leggi si agitavano selvaggiamente. Decine di migliaia di raggi si intrecciarono e formarono un fiore di loto rosso sangue che sembrava inghiottire ogni fonte di luce attorno.


Un fendente ordinario e semplice conteneva una vastità indescrivibile, uno strano potere che sembrava poter distruggere lo spazio e il tempo.


La carne e il sangue di Lin Ming sembravano essere stati già da questa spada d'osso, facendo accelerare il suo battito cardiaco.


E non importava quanto si ritirasse velocemente, la spada d'osso lo seguiva subito come se fosse autoguidata. Se fosse rallentato anche un secondo allora la lama gli avrebbe trapassato la testa.


Era un fendente potenziato dalle leggi della vita e della morte e sembrava che avesse scatenato il giorno del giudizio.


Un solo attacco, non sarebbe tornato senza aver annientato il suo spirito e la sua vita!


Ad un solo pollice di distanza, Lin Ming poteva sentire la sua essenza demoniaca protettiva trafitta, dalla sua fronte stava già colando del sangue!


Non appena rimase ferito, la forza vitale di Lin Ming iniziò a scomparire lentamente, estratta dalla strana spada d'osso!


Ogni forma di vita si sarebbe indebolita lentamente di fronte alle leggi della morte, annientata!


La forza vitale di Lin Ming allo stesso modo veniva inghiottita dalle leggi della morte di Sheng Mei.


"Sua altezza la Devota dell'Oscurità ha usato le sue leggi!"


Molti abissali della Strada del Re Oscuro iniziarono ad agitarsi. La forza fisica di Sheng Mei era relativamente debole in confronto agli altri. La sua velocità era ordinaria e il campo in cui eccelleva sopratutto erano le leggi!


E per la vasta maggioranza degli abissali, il loro punto più debole tendeva ad essere le leggi.


In particolare per un abissale torreggiante e robusto come Lin Ming. Probabilmente aveva dovuto pagare una stirpe così potente e un corpo così formidabile con un mare spirituale più piccolo, facendo sì che percepire le leggi fosse più difficile.


Forse da qui le sorti della battaglia si sarebbero ribaltate!


Molti Anziani della Strada del Re Oscuro aspettava con impazienza che accadesse. In effetti oltre il 95% degli Anziani speravano che Sheng Mei vincesse. La Devota dell'Oscurità aveva innumerevoli legioni di ammiratori ed erano già abituati al suo talento incredibile. Per quanto riguardava Lin Ming, gli abissali presenti provavano solo invidia nei suoi confronti.


Solo l'Antico Sect di Eone sperava che Lin Ming potesse vincere. In tal caso avrebbero potuto intrattenere rapporti più stretti con la Strada del Re Oscuro e ottenere ancora più vantaggi dalla tomba del Dio Demoniaco.


Uno correva, l'altra inseguiva. La Ruota del Re Oscuro non era grossa e a causa del campo di forza di confinamento, lo spazio al suo interno era piccolo e stretto. Tuttavia per Lin Ming e Sheng Mei non era affatto un problema, perché durante il rapido inseguimento usavano costantemente le leggi dello spazio e quindi per loro lo spazio aveva già perso ogni significato.


Ma non importava quanto Lin Ming sfrecciasse agilmente nello spazio, la spada di Sheng Mei rimaneva puntata verso la sua fronte!


"Leggi delle Sacre Scritture?"


Una luce brillante scintillò nello sguardo di Lin Ming. La spada di Sheng Mei rifletteva completamente i suoi occhi marrone scuro come uno specchio.


Con un pensiero, un occhio demoniaco sanguinoso spuntò nella fronte di Lin Ming, come una roccia che emergeva dalla lava. Lo sguardo di quest'occhio demoniaco emanava una strana aura, come se potesse vedere oltre ogni menzogna e illusione. L'occhio fissò la spada d'osso.


Era la forma fusa dell'Occhio Daevico del Palazzo del Dao e le Pupille Tre >Vite. Tuttavia, dopo essersi unito al suo vero io con la sua personificazione e aver usato il potere demoniaco per trasformarlo, aveva assunto questo aspetto.


Lin Ming aveva già studiato le leggi delle Sacre Scritture. Ora, grazie all'occhio demoniaco, poteva vedere tutto chiaramente.


Poteva osservare bene le miriadi di leggi sopra la spada d'osso.


Sheng Mei aveva fatto molti più progressi nelle Sacre Scritture rispetto a Lin Ming, ma questo non significava che non potesse raggiungerla.


In quel momento l'Occhio Daevico e le Pupille Tre Vite registrarono completamente la tecnica di Sheng Mei, che si incise profondamente nella sua memoria.


Lin Ming chiuse gli occhi e quando li riaprì, irradiarono una luce divina che poteva vedere oltre ogni enigma. Contando sulla sua comprensione e il palazzo dell'Occhio Daevico, poteva trovare il punto più vulnerabile nell'attacco di Sheng Mei.


<em>Woosh!</em>


La lancia del Drago Nero attaccò un'altra volta!


La lancia nera come la pece si riempì di fiamme. Come un drago d'osso ruggente, si lanciò verso un punto in particolare.


Era un'arma divina raffinata dal maestro della Strada Asura. Anche se non era l'arma usata dal vero io del maestro della Strada Asura, era comunque incredibilmente potente. La lancia scosse il campo di forza demoniaco, facendo scoppiare migliaia di soli neri sulla sua punta e inondando di luce il pubblico.


<em>Zhang!</em>


La lancia del Drago Nero si scontrò con la spada d'osso di Sheng Mei, che iniziò a rallentare nonostante la sua abilità nell'inseguire la vita e la morte. Le rune delle leggi che aleggiavano sulla lama iniziarono a scoppiare, frantumandosi in migliaia di pezzi.


<em>Peng!</em>


Le rune danzarono nell'aria, dissipandosi come stelle della notte che scomparivano nel cielo del mattino.


Sheng Mei impallidì. Com'era possibile?!


Non avrebbe mai pensato che Lin Ming sarebbe riuscito a contrattaccare e ad analizzare la sua mossa!


Aveva usato le leggi più elevate, così com'era riuscito a distruggerle? Era una coincidenza?


Prima che Sheng Mei potesse capire cos'era appena accaduto, il secondo attacco di lancia di Lin Ming piombò su di lei.


<em>Zheng!</em>


Ci fu un'altra collisione. Stavolta Lin Ming non scelse il punto più debole di Sheng Mei, ma solo una parte relativamente più debole.


Questo perché il potenziale di Sheng Mei era stato già infranto a metà dal primo colpo di lancia. Per quanto riguardava la quantità rimanente di energia, Lin Ming avrebbe potuto gestirla con calma. Non era necessario che ogni colpo attaccasse il suo punto più debole, perché farlo avrebbe sicuramente destato i suoi sospetti. Dopotutto le leggi delle Sacre Scritture non erano facili da analizzare.


Lin Ming non voleva rivelare troppo le sue capacità per evitare che Sheng Mei potesse dedurre la sua identità.


Se non poteva lanciare attacchi continui verso il punto più debole di Sheng Mei, allora avrebbe scagliato una raffica di colpi sempre più selvaggia.


Un colpo di lancia dopo l'altra, in un momento Lin Ming aveva attaccato cento volte, una tempesta di petali!


Sheng Mei sentì le braccia intorpidirsi. Si irrigidì all'improvviso!


<em>Peng!</em>


Sempre più rune scoppiarono nel cielo. I capelli di Sheng Mei danzarono selvaggiamente mentre aggrottava le sopracciglia!


Lin Ming aveva preso l'iniziativa e lei in realtà era provata!


Ciò che la scioccava di più era che Lin Ming non aveva usato la forza bruta per metterla in difficoltà, ma aveva usato la sua comprensione delle leggi!


Come poteva essere?


Anche se gli attacchi seguenti di Lin Ming sembravano selvaggi e feroci, in realtà evitavano le sezioni più forti dei suoi colpi. La sola differenza era che i suoi attacchi non erano raffinati come il primo.


<em>Hum!


Hum!


Hum!</em>


La raffica di attacchi creò un tornado al centro del campo di forza abissale. La pressione del vento squarciò l'aria, scontrandosi con il campo di energia e facendolo gemere.


Le onde d'urto infernali rilasciate dai due combattenti fecero sentire sotto pressione alcuni discepoli più deboli. Alcuni di loro non ebbero altra scelta se non evocare il loro potere demoniaco per resistere.


"Umpf!"


Epoca dell'Oscuro tossì freddamente. Evocò il suo campo di forza, permettendo ai discepoli più deboli di riprendere fiato.


In quel momento però l'Anziano Epoca dell'Oscuro era considerevolmente scontento. Anche soppresso dai dodici totem, questo Nono Anziano mostrava una forza incredibile. Da dove era spuntato fuori?


Di questo passo non sarebbe passato molto tempo prima che questo Nono Anziano lo superasse.


Se questo Nono Anziano voleva sposare Sheng Mei, forse non sarebbe stato così male. Sarebbe stato un bene che questo grandissimo talento si unisse alla Strada del Re Oscuro. In futuro questo Nono Anziano poteva rimanere a fianco di Sheng Mei e i due avrebbero potuto dominare l'abisso.


Ma il punto del problema era, Sheng Mei aveva la stessa opinione?


L'Anziano Epoca dell'Oscuro rifletteva.


E in quel momento sopra il palco Lin Ming era già in vantaggio. La lancia del Drago Nero continuò la sua offensiva inarrestabile, una raffica che fluiva in avanti come mercurio liquido. Sheng Mei invece era costretta a ritirarsi e le leggi della vita e della morte sulla sua luce di spada venivano disperse da Lin Ming!
                                


                                



