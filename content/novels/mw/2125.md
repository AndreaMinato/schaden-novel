---
weight: 21250
title: Capitolo 2125 – Loto Rosso delle Nove Rivoluzioni
pubDate: 2025-12-15T08:37:10.503Z
tags:
    - mw
---


<em>Capitolo sponsorizzato, ringraziamo Federico!
16 capitoli in coda (6 Federico + 10 Fabio), 0/5
-Schadenfreude</em>


<em>Crack!</em>


Le rune della vita e della morte si frantumarono, causando una pioggia di luce dal cielo.


Sheng Mei aveva condensato le leggi delle Sacre Scritture nella sua spada. Ora che il suo attacco era stato infranto da Lin Ming, la lancia del Drago Nero continuò ad avanzare, puntando dritta verso la sua fronte!


Sheng Mei era già arretrata al confine del campo di forza del Re Oscuro, senza modo di ritirarsi. E la potente energia che Lin Ming aveva rilasciato aveva bloccato il vuoto circostante, così le leggi dello spazio erano inutilizzabili.


In quel momento Lin Ming batté la lancia del Drago Nero nelle mani, riversando più potere demoniaco che poteva nell'arma.


L'energia formò un osso di drago sull'asta. Ruggì selvaggiamente e si lanciò verso Sheng Mei con un impeto inarrestabile, cercando di divorarla!


Durante questo momento critico molti abissali gridarono allarmati. Alcuni pensarono perfino che Sheng Mei sarebbe morta a causa dell'attacco, una giada così preziosa sarebbe stata fatta a pezzi!


Sembrava che una piuma raffinata sul palco fosse sul punto di essere bruciata da un'enorme fiamma demoniaca. Il forte contro il debole, una creatura orribile contro dello splendore, questo impatto visuale era scioccante!


Questo Nono Anziano dell'Antico Sect di Eone era troppo terrificante!


Di fronte a lui, perfino l'invincibile Sheng Mei pareva delicata.


<em>Hu!!


Hu!!


Hu!!</em>


Fiamme demoniache fremettero. In quell'istante Sheng Mei chiuse gli occhi!


Non schivò più, né avrebbe potuto farlo. Il marchio del fiore di loto a nove petali sulla sua fronte iniziò a vorticare e ad emanare una lieve energia, come se stesse nascendo un mondo al suo interno.


Il tempo sembrò fermarsi. Proprio quando la lancia del drago arrivò a tre pollici dalla fronte di Sheng Mei, apparì una brillante luce nera che si intrecciò in un enorme motivo a fiore.


Ogni petalo sembrava formare un piccolo mondo pieno di nascita e distruzione.


Sheng Mei aveva studiato molto più approfonditamente la Grande Arte della Reincarnazione rispetto a Lin Ming. Dopo che il fiore di loto si era formato, ogni petalo aveva condensato i desideri e le speranze di ognuna delle sue reincarnazioni.


Il fiore di loto delle nove rivoluzioni vorticò, era come nove Sheng Mei che attaccavano  insieme!


<em>Crack!</em>


La lancia del Drago Nero puntò verso il cuore del loto delle nove rivoluzioni. L'asta si incurvò, ma non riuscì a procedere ulteriormente.


Poi Sheng Mei si mosse.


Quella spada d'osso strana e misteriosa si fuse nelle sue braccia. Le dita sottili di Sheng Mei si unirono mentre puntava il braccio verso il petto di Lin Ming.


Dato che la spada d'osso era entrata nel suo corpo, la lama e la donna erano diventati una cosa sola.


Le dita di Sheng Mei distrussero direttamente le fiamme demoniache che circondavano Lin Ming. L'osso di drago rilasciò un ululato acuto per poi scoppiare!


La mano di Sheng Mei però fu troppo veloce. Trapassò all'istante il vuoto e presto fu sul punto di attraversare l'essenza demoniaca protettiva dell'avversario!


Anche se la personificazione demoniaca di Lin Ming era incredibilmente robusta, sarebbe rimasta ferita gravemente se fosse stata squarciata da queste dita di spada. Questo perché la mano di Sheng Mei non avrebbe trapassato semplicemente la sua pelle, ma la forza terrificante e le leggi contenute nell'attacco l'avrebbero fatto a pezzi. Se fosse accaduto, l'esito dello scontro sarebbe stato già deciso!


In un attimo, Lin Ming incrociò le braccia al petto usando le lame d'ossa nei suoi gomiti per resistere all'attacco di Sheng Mei.


<em>Crack!</em>


La punta della spada si scontrò con le lame dei gomiti di Lin Ming, per poi frantumarle. Le dita continuarono ad avanzare, tagliando le scaglie di Lin Ming e trapassando il suo braccio destro!


Ma contando su questa breve resistenza, Lin Ming cambiò la traiettoria del colpo. La luce di spada fu deviata verso la spalla sinistra.


Il sangue schizzò. Lin Ming fece una smorfia. La forza contenuta in queste dita non era affatto semplice; includeva le leggi della vita e della morte.


La potenza delle dita irruppe nel suo corpo e si trasformò in energia di spada. Questa energia poteva crescere continuamente e distruggeva la sua forza. Anche così, non si indeboliva molto facendolo.


Naturalmente questa caratteristica era dovuta alle leggi della vita. Allo stesso tempo l'energia di spada era incredibilmente tirannica, assorbiva la vitalità di Lin Ming con una forza dominante mentre assorbiva il suo sangue e indeboliva i suoi muscoli.


Le leggi della vita e della morte erano state usate insieme. Un ordinario abissale toccato da questo attacco probabilmente avrebbe perso ogni forza combattiva.


Perfino Lin Ming sentì un profondo dolore assalirlo. I meridiani furono scossi dall'energia, sembravano sul punto di rompersi!


Il suo corpo fu scaraventato rapidamente all'indietro per mille piedi a causa dell'impatto.


<em>Bang!</em>


Lin Ming impattò contro la barriera lucente del campo di forza del Re Oscuro, facendola tremare violentemente.


Lin Ming tossì una boccata di sangue. Strinse la lancia del Drago Nero e il suo enorme corpo atterrò sulla Ruota del Re Oscuro!


<em>Gu-dong!</em>


Il palco tremò con violenza. Lin Ming alzò la testa. Non avrebbe mai pensato che Sheng Mei sarebbe riuscita ad usare una mossa del genere anche quando era stata messa all'angolo.


Tuttavia Sheng Mei, questa fata eterea, era impallidita lievemente. Era ovvio che non fosse stato facile per lei usare la forza delle nove reincarnazioni.


La Grande Arte della Reincarnazione aveva anche un effetto del genere?


Poteva condensare il potere della volontà delle nove reincarnazioni e sigillarla nella fronte, per poi farla scatenare con una forza di gran lunga superiore al normale. Era una mossa estremamente terrificante.


La Grande Arte della Reincarnazione che Lin Ming praticava non era l'originale creato dal maestro delle Sacre Scriture, era ciò che aveva percepito. Così c'erano delle differenze tra la sua versione e quella di Sheng Mei.


Anche così era ben consapevole che la Grande Arte della Reincarnazione era incredibilmente difficile. L'ottava e la nona rivoluzione lo sarebbero state ancora di più.


Il motivo per cui Sheng Mei poteva trasformarsi così tanto e affrontare una Vera Divinità di livello inferiore con la sua coltivazione al picco dello stadio di Empireo era probabilmente dovuto al fatto che aveva completato la nona rivoluzione.


Si poteva dire che Sheng Mei avesse raggiunto il picco delle leggi delle Sacre Scritture.


Ma le Sacre Scritture e il Sutra Celeste di Lin Ming andavano in direzioni opposte, una si concentrava sull'universo interno e l'altra su quello esterno. In confronto a Sheng Mei che studiava una sola via, naturalmente Lin Ming era indietro.


Lin Ming non sapeva quale fosse l'età esatta di Sheng Mei, ma poteva immaginarsi che probabilmente avesse almeno decine di migliaia di anni. Se era arrivata a questo punto alla sua età, questo significava che in futuro avrebbe avuto la possibilità di arrivare al livello del Sovrano Immortale e del maestro della Strada Asura.


Ma mentre Lin Ming era sbalordito, così lo era Sheng Mei.


Quel fiore di loto rosso delle nove rivoluzioni che aveva appena usato era una delle sue mosse assassine finali. Forse avrebbe potuto uccidere perfino una Vera Divinità abissale di livello inferiore usandola!


Non si trattava di sconfiggere o ferire, ma di uccidere!


Sheng Mei non avrebbe voluto rivelare una tecnica del genere sul palco, ma Lin Ming era semplicemente troppo formidabile. Dato che non era riuscita ad entrare in vantaggio, poteva solo usare questa mossa.


Non credeva che questa tecnica avrebbe potuto ferire gravemente Lin Ming; voleva solo utilizzarla per assicurarsi la vittoria.


Tuttavia sembrava che non fosse successo nulla a Lin Ming. Si rialzò immediatamente.


La percezione di Sheng Mei era connessa alla sua energia di spada. Sentiva che l'energia di spada che avrebbe dovuto divorare la vitalità di Lin Ming invece era finita inghiottita da lui.


Sembrava che nel corpo di Lin Ming ci fosse un vortice nero che poteva divorare ogni cosa. Annientava lentamente la sua forza e scioglieva lentamente perfino le più alte leggi delle Sacre Scritture.


Come ci era riuscito?


Quando ripensò a come Lin Ming aveva distrutto la sua mossa assassina, Sheng Mei era sempre più incredula. Questo abissale superiore aveva raggiunto un tale livello nella percezione delle leggi. Era per via del suo talento o forse all'occhio sulla sua fronte?


Sheng Mei non poteva immaginarsi che tipo di stirpe potesse essere così sconvolgente.


Non era solo lei ad essere scioccata, anche gli Anziani della Strada del Re Oscuro erano irrequieti. Sapevano tutti quanto era potente il loto rosso delle nove rivoluzioni. Perfino l'Anziano Epoca dell'Oscuro avrebbe dovuto affrontare con cautela un colpo del genere, eppure Lin Ming l'aveva bloccato.


Questo tipo non aveva solo raggiunto il pinnacolo in quanto a forza e a velocità, ma aveva raggiunto un livello stravolgente anche nel campo delle leggi. Era semplicemente incomprensibile.


E in quel momento qualcosa lasciò ancora di più senza parole gli spettatori. I muscoli sul braccio e sulla spalla di Lin Ming iniziarono a contorcersi.


La personificazione demoniaca stava iniziando a rivelare le sue spaventose capacità difensive e rigenerative.


Le dita di spada di Sheng Mei contenevano il potere della volontà e della speranza delle sue nove reincarnazioni. Se avessero toccato appena un ordinario abissale, lo avrebbero ucciso in un istante, eppure Lin Ming stava iniziando a rigenerare lentamente il suo corpo; era fin troppo assurdo!


Sheng Mei spalancò gli occhi e si sentì sotto una pesante pressione. Aveva il presentimento che questo scontro sarebbe stato incredibilmente difficile e avrebbe anche rischiato di essere sconfitta!


E se avesse perso questo non significava che avrebbe dovuto coltivare in coppia con questo mostro?


Pensando a questo, a Sheng Mei venne l'impulso di vomitare.


Anche se sentiva che c'era qualcosa di speciale in Lin Ming, anche se percepiva una strana connessione, non poteva accettare assolutamente di andare a letto con questo mostro...


Per lei non sarebbe stato un destino migliore della morte.
                                


                                



