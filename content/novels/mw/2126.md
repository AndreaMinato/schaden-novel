---
weight: 2126
title: Capitolo 2126 – Il Finale
pubDate: 2025-12-15T08:37:10.503Z
tags:
    - mw
---


<em>Capitolo sponsorizzato, ringraziamo Federico!
15 capitoli in coda (5 Federico + 10 Fabio), 0/5
-Schadenfreude</em>


Per un po' l'atmosfera nel palco divenne solenne.


Tutti gli abissali si ammutolirono. Lin Ming e Sheng Mei erano l'uno di fronte all'altra, si fissavano con determinazione.


Il corpo di Lin Ming iniziò a rigenerarsi lentamente.


Gli spettatori fissarono storditi la ferita sul braccio di Lin Ming che quasi si ricuciva insieme e non riuscirono più a rimanere fermi.


"Cosa sta facendo sua altezza la Devota dell'Oscurità? Come mai non sta facendo nulla e rimane a guardare mentre quel tipo guarisce? Che utilità ci sarebbe nel parlare di onore? D'altronde questa è una battaglia dalle condizioni imparziali e visto che il Nono Anziano è ferito, sarebbe completamente giustificabile attaccarlo quando è in difficoltà, come mai la Devota dell'Oscurità non lo attacca?"


Chiese con ansia un giovane abissale. La maggior parte degli abissali qui sostenevano  Sheng Mei e pochi desideravano che Lin Ming vincesse-


"Non è che non desidera attaccare, ma non può farlo. La Devota dell'Oscurità ha consumato una considerevole quantità di energia, come potrebbe tornare a combattere così presto?"


Disse un abissale più vecchio. A questo punto la battaglia aveva raggiunto il culmine.


Lin Ming e Sheng Mei si erano scambiati delle ferite!


Se avessero continuato a lottare, lo scontro sarebbe diventato ancora più brutale e avrebbero dovuto sfoderare tecniche di combattimento più disperate, come bruciare fonte spirituale od essenza di sangue per ottenere una forza superiore.


E in questa competizione un comportamento del genere sarebbe stato contro le regole. dopotutto questo era un mero confronto di tecniche, non una battaglia all'ultimo sangue. Qualsiasi mossa che poteva causare perdite permanenti o che avrebbe causato la morte di entrambe le parti era proibito. Perché se qualcuno avesse potuto usare una tecnica del genere, allora anche tutti gli altri l'avrebbero fatto, e il gioco non sarebbe valso la candela.


Mentre l'abissale più vecchio parlava, tutti rivolsero lo sguardo verso Sheng Mei. In quel momento una forza continuava a crescere in lei, aumentando lentamente la sua potenza.


Aveva appena usato il loto rosso delle nove rivoluzioni, fondendo insieme il potere della speranza e il desiderio delle nove reincarnazioni. Era come nove Sheng Mei che attaccavano insieme, così la quantità di potere demoniaco che aveva consumato era nove volte superiore!


Se un normale praticante di arti marziali o abissale avesse usato un attacco del genere, avrebbe esaurito tutte le forze.


Sheng Mei invece era impallidita lievemente e stava recuperando lentamente le forze. Questo per via del potere vitale delle leggi delle Sacre Scritture, la sua vitalità del sangue e la sua forza fisica erano molto più resistenti e si sarebbero ristorate più velocemente rispetto a quelle di un normale coltivatore al suo stesso livello.


Quando videro la scena, gli spettatori rimasero storditi dallo stupore.


Le capacità rigenerative di Lin Ming erano sbalorditive, ma anche quelle di Sheng Mei lo erano!


Lin Ming e Sheng Mei erano solo due mostri. Non solo avevano una forza, leggi e velocità terrificanti, ma anche la loro resistenza era anormale!


Se uno avesse voluto combattere con creature così anormali, allora non si poteva avere nessun punto debole, altrimenti ogni debolezza sarebbe stata sfruttata e avrebbe deciso l'esito dello scontro!


Nell'intero Abisso Oscuro, chi avrebbe osato competere con loro?


"Non perderò!"


Sheng Mei lanciò un'occhiataccia verso Lin Ming, i suoi occhi gelide scintillavano.


Chiunque potesse sconfiggerla al suo stesso livello avrebbe potuto coltivare in coppia con lei. Lo aveva detto lei stessa ed era stato confermato dalla Strada del Re Oscuro. Era impossibile per lei rimangiarsi ciò che aveva detto.


Non voleva fare compromessi con Lin Ming e probabilmente cercare di farlo sarebbe stato inutile. Poteva solo usare tutte le sue forze e sfruttare la sua potenza per fare stancare Lin Ming.


E per puro caso, anche Lin Ming aveva un piano del genere.


La mossa assassina di Sheng Mei era il loto rosso delle nove rivoluzioni ed era qualcosa che al momento Lin Ming non poteva affrontare. Una volta che avessero combattuto, sicuramente sarebbe rimasto ferito. Il solo lato positivo in questo era che Sheng Mei non avrebbe potuto utilizzare più volte questa tecnica perché consumava troppa energia.


Così Lin Ming si preparò ad usare la sua forza per resistere di più di Sheng Mei e ottenere la vittoria alla fine.


Lin Ming sapeva che Sheng Mei poteva contare sulle leggi della vita, ma lui era ancora più sicuro, perché aveva ancora il suo vero io nel mondo interno della personificazione demoniaca!


Non poteva usarlo per combattere, così non poteva fare nulla contro Sheng Mei perché non era in grado di mostrare il picco della sua potenza.


Tuttavia il vero io risiedeva nel suo mondo interno e poteva trasmettere continuamente energia nel corpo della sua personificazione. Chi poteva competere con lui in termini di resistenza?


Era come un combattimento due contro uno. Inoltre entrambe le sue parti avevano una resistenza anormale!


Finché il combattimento fosse continuato di questo passo, allora ne sarebbe emerso vittorioso.


Dopo un bastoncino di incenso di tempo, Lin Ming sentì che le sue ferite erano più o meno guarite. Così passò all'attacco!


Quando si mosse non usò nemmeno la lancia del Drago Nero, ma scagliò un semplice pugno.


Il suo pugno fu come una meteora, tuonò verso il petto di Sheng Mei!


<em>Weng! Weng! Weng!</em>


Le leggi abissali si condensarono in un vortice di rune attorno al pugno di Lin Ming, formando un buco nero divorante. Diversi draghi di sangue si precipitarono fuori dal buco nero, ruggendo e schioccando le fauci verso Sheng Mei!


Ognuno di questi draghi sanguinosi conteneva il potere del divoramento. In realtà erano simili ai tentacoli di Fame!


"Leggi del Divoramento?!"


Tutti gli spettatori lo videro chiaramente. Pochi nell'Abisso Oscuro potevano padroneggiare questa legge tirannica che permetteva di inghiottire la forza degli altri per poi usarla, divorare la carne e il sangue dei nemici per usarlo come nutrimento.


Era una legge estremamente crudele e malvagia, era invidiata da ogni abissale!


"Questo moccioso, come può comprendere le leggi del divoramento?! È troppo esagerato!"


Nessuno dubitava della stirpe di Lin Ming. Era ragionevole che possedesse le leggi del Divoramento, perché erano uno dei segni di un abissale superiore.


Sheng Mei non schivò i tentacoli. Le sue sopracciglia delicate si aggrottarono e menò un fendente, tagliandoli tutti!


<em>Ca!</em>


La luce di spada brillò. Il sangue schizzò!


Sheng Mei aveva già intenzione di temporeggiare, così naturalmente non si sarebbe lasciata sfuggire l'occasione di scambiare attacchi con lui. Credeva che con le sue leggi a sostenerla, sarebbe stata lei a persistere fino alla fine.


Lin Ming era davvero anormale, ma forse non sarebbe riuscito a competere con lei sotto questo aspetto!


Inoltre, parlando di resistenza, in realtà si trattava sopratutto di determinazione. Se uno fosse stato più determinato, avrebbe potuto superare i suoi limiti.


Sheng Mei era sicura della sua determinazione, perché non poteva assolutamente perdere questa battaglia!


Non aveva più vie di fuga. Non osava immaginare di accoppiarsi con quell'enorme abissale e di come sarebbe stato disgustoso e vomitevole.


<em>Rumble rumble rumble!</em>


L'intensa collisione sollevò ondate di energia e fecero tremare violentemente il campo di forza del Re Oscuro. In un respiro di tempo, Lin Ming e Sheng Mei si scambiarono oltre cento attacchi.


Combattevano velocemente senza fare nemmeno una pausa. Cercavano di preservare più forza possibile anche mentre cercavano di fare stancare l'avversario.


Questa era una breve, ma furiosa battaglia che aveva un enorme costo in quanto ad energia!


Sia Sheng Mei che Lin Ming naturalmente avevano intuito il piano dell'avversario; avevano pensato alla stessa idea per vincere.


Lo sguardo di Sheng Mei brillò con intento combattivo e sorrise.


E mentre lo sguardo di Lin Ming rimaneva indifferente, era pieno di sicurezza!


Erano entrambi certi di vincere perché erano fiduciosi nei loro assi nella manica nascosti che li rendevano molto resistenti!


Mentre il combattimento arrivava al culmine, divenne sempre più intenso e selvaggio.


Molti abissali videro solo un'enorme tempesta sollevarsi dentro il campo di forza del Re Oscuro!


Nessuno poteva vedere chiaramente cosa stava accadendo!


"Stanno facendo una competizione di resistenza... sembra che siano alla pari, così hanno deciso di usare il tempo per decidere l'esito dello scontro!"


Disse un Anziano della Strada del Re Oscuro.


"Sua altezza la Devota dell'Oscurità ha una resistenza terrificante... figuriamoci abissali dello stesso livello, perfino una Vera Divinità potrebbe non competere con lei. Ma anche il suo avversario è un mostro. Sembra che sia tutto possibile per lui. Sua altezza la Devota dell'Oscurità forse potrebbe perdere!"


Intervenne un altro Anziano della Strada del Re Oscuro.


Nella Strada del Re Oscuro, la posizione dei membri presenti era decisa dalla forza.


La posizione di questo Anziano era inferiore a Sheng Mei, così parlava di lei usando un tono rispettoso.


In quel momento però Epoca dell'Oscuro ridacchiò. Disse: "La battaglia è arrivata già fino a questo punto e sto iniziando a vedere le cose diversamente. Forse perdere potrebbe non essere affatto negativo..."


"Oh? Intende...?"


"Nemmeno l'Antico Sect di Eone sa da dove proviene il Nono Anziano. Dopo questa battaglia cercheremo più informazioni su di lui. In realtà non sarebbe fattibile che la Devota dell'Oscurità non si sposi per il resto della vita. Anche se a lei può non importare, la sua stirpe è così eccellente. Se non verrà ereditata dai suoi discendenti non sarebbe solo uno spreco?"


"Dobbiamo trovare un modo per farla sposare. E se la Devota dell'Oscurità della Strada del Re Oscuro si volesse sposare, chi potrebbe competere con lei? Questo Nono Anziano è spuntato fuori dal nulla e anche se può non piacermi troppo, devo riconoscere che è il miglior candidato possibile..."


Mentre parlava, gli altri Anziani annuirono.


In effetti era vero.


Ai loro occhi, Lin Ming era un'ottima scelta. L'Abisso Oscuro era una terra dove gli esperti venivano riveriti e se un abissale superiore come Lin Ming avesse desiderato sposare qualcuno, allora avrebbe attirato innumerevoli abissali donne.


Nell'abisso, potenti e vigorosi abissali dalle corporature torreggianti, se fossero stati abbastanza forti, sarebbero stati molto più ben accolti rispetto agli incubi di bell'aspetto. E Lin Ming, con la sua forza e i suoi muscoli sporgenti corrispondeva perfettamente a questi requisiti.


Tuttavia non si sarebbero mai immaginati che Sheng Mei non fosse affatto capace di accettare il senso estetico degli abissali. Non poteva assolutamente!
                                


                                



