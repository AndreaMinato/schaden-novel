---
weight: 2127
title: Capitolo 2127A – Conclusione
pubDate: 2025-12-15T08:37:10.504Z
tags:
    - mw
---


<em>Capitolo regolare,
15 capitoli in coda (5 Federico + 10 Fabio), 0/5
-Schadenfreude</em>


La battaglia tra Lin Ming e Sheng Mei sulla Ruota del Re Oscuro continuò.


I due avevano mantenuto una velocità estrema. Ogni volta che si scambiavano delle mosse sembrava che dei pianeti si scontrassero.


Sheng Mei stese le ali. Raffiche ululanti avvolsero il suo corpo, la sua figura sfrecciava in modo imprevedibile e bizzarro!


<em>Woosh!</em>


La lancia del Drago Nero squarciò il vuoto, mirando con fare selvaggio verso il petto di Sheng Mei e passandoci attraverso!


Molti abissali si spaventarono, ma un momento dopo quella "Sheng Mei" svanì, lasciando solo la lancia del Drago Nero, era solo un'immagine residua.


La vera Sheng Mei era già apparsa dietro Lin Ming. La sua spada calò dall'alto, la luce di spada si gonfiò come un'onda nera turbolenta e ruggente!


In quell'istante, nel mondo interno della personificazione demoniaca apparì l'albero del Dio Blasfemo. L'aria si riempì di energia demoniaca mentre un albero d'osso svettava verso l'alto. Fuoco demoniaco e fulmini ulularono, contaminati dal potere demoniaco mentre ricevevano la turbolenta luce di spada.


<em>Bang!</em>


La luce di spada e il potere demoniaco di Lin Ming esplosero e svanirono insieme. Lin Ming non si girò nemmeno. La lancia del Drago Nero arrivò da dietro ruggendo, la punta tracciò un cerchio mentre spazzava!


Sheng Mei fu scaraventata via come un petalo di fiore da questa forza terrificante. La sua essenza protettiva demoniaca tremò violentemente e non poté che unire le ali per resistere all'attacco di Lin Ming.


<em>Woosh!</em>


Sheng Mei fu scaraventata via come una meteora dal tremendo impatto. Cadde contro la barriera del campo di forza del Re Oscuro. Ma, prima che gli spettatori potessero gridare allarmati, era scomparsa.


Un momento dopo la lancia del Drago Nero colpì l'area in cui si trovava prima l'avversaria. Risuonò un'altra esplosione terrificante!


L'intensità di questa battaglia stordì e meravigliò gli spettatori!


La maggior parte dei presenti non riusciva a vedere il combattimento tra Sheng Mei e Lin Ming. Solo il costante tremito del campo di forza e i bagliori d'ombra attorno alla barriera ricordava loro quanto era crudele e selvaggia questa battaglia.


Il tempo passò.


Due ore, quattro ore...


L'intenso combattimento continuò per tutto questo tempo senza una sola possibilità che qualcuno riprendesse fiato.


Ogni mossa veniva affrontata da una resistenza ugualmente terrificante. Lin Ming e Sheng Mei contavano entrambi sulle loro potenti capacità rigenerative per continuare a lottare.


Con il passare del tempo, Sheng Mei si allarmò sempre di più!


Questa battaglia era più lunga del previsto. Entrambe le parti cercavano di esaurire le forze dell'altro.


Ma, mentre continuavano a combattere come aveva programmato, il risultato era andato oltre le sue previsioni.


La resistenza di Lin Ming era troppo spaventosa. Chiunque consumasse così tanta energia, figuriamoci un Empireo, perfino una Vera Divinità avrebbe esaurito completamente le energie, come una lampada che aveva finito l'olio.


Ma Lin Ming continuò ad avanzare, diventando sempre più brutale con il passare del tempo!


La forza di Sheng Mei invece si stava indebolendo. Nonostante le leggi delle Sacre Scritture fossero sconvolgenti, la cosiddetta "crescita infinita" aveva i suoi limiti. Di questo passo forse sarebbe stata la prima a crollare.


Sheng Mei era già rallentata.


Gli spettatori lo avevano notato. Inaspettatamente la Devota dell'Oscurità della Strada del Re Oscuro era in svantaggio in quanto a resistenza.


La perseveranza era un aspetto importante della forza di un praticante di arti marziali.


In realtà, fin dall'inizio, Lin Ming aveva consumato più energia di Sheng Mei. Questo perché, sia in termini di dimensioni e potenza, usava molte più energie di lei.


Anche così, sarebbe riuscito a persistere di più.


<em>Ca!</em>


Un altro raggio di luce di spada attaccò Lin Ming per poi essere disperso. Nel momento in cui si frantumò il fendente, la lancia del Drago Nero scattò come una vipera dritta verso le costole sinistre di Sheng Mei!


Era un'angolazione estremamente difficile, ma Sheng Mei non schivò. La sua ala sinistra si stese e puntò verso la lancia del Drago Nero!


<em>Crack!</em>


Risuonò il rumore di un forte impatto. Dalla superficie della lancia del Drago Nero si dispersero pezzetti d'osso!


Ma l'ala sinistra di Sheng Mei era stata quasi trafitta dalla lancia del Drago Nero e ora sanguinava!


Lo sguardo di Lin Ming brillò con sorpresa. Sheng Mei aveva contato quasi solo sulla forza del suo fisico per resistere e non aveva usato il suo potere demoniaco. Altrimenti la sua ala non sarebbe stata lacerata da questo attacco.


Poi però Sheng Mei stese il braccio e afferrò la lancia del Drago Nero. Il suo braccio delicato e bianco come la giada si avvolse attorno alla spessa lancia del Drago Nero, stringendola!


<em>Ka ka ka ka!</em>


Il vuoto attorno a Sheng Mei si frantumò. Una fenice di ghiaccio ululò e si lanciò sulla lancia del Drago Nero. Per un po' l'arma iniziò a congelarsi rapidamente e Lin Ming che la stava stringendo si fermò all'improvviso. Energia gelida si stava precipitando verso di lui da ogni direzione.


Sheng Mei aveva rilasciato un'altra volta il suo campo di forza di ghiaccio, ma stavolta lo aveva ridotto il più possibile, tutto per comprimerlo attorno a Lin Ming. Senza dubbio stava rischiando tutto con questa mossa!


Dalla fronte di Sheng Mei iniziò a brillare il loto delle nove rivoluzioni.


Il vuoto sembrò sollevarsi e tremare. Il fiore di loto tornò a manifestarsi in nove rivoluzioni di mondi. Quando questi mondi si unirono insieme, rivelarono montagne e fiumi, piante, bestie e uccelli, milioni, miliardi di esseri viventi che nascevano e venivano distrutti.


In ogni mondo sedeva a gambe incrociate una Sheng Mei. Questo era il potere della speranza e del desiderio delle sue nove reincarnazioni.


Le nove Sheng Mei unirono le mani in preghiera, le loro espressioni erano di suprema riverenza.


In quel momento il loro potere della speranza e del desiderio si radunò, formando un fiume dorato di stelle che si avventò su Lin Ming!


Era questa la sua mossa finale?!


Le pupille di Lin Ming si rimpicciolirono. Sheng Mei non aveva esitato a subìre ferite per bloccarlo. Tutto questo per tenerlo ad una distanza ravvicinata dove avrebbe potuto usare le nove rivoluzioni per attaccarlo. Lo stava facendo perché aveva scoperto di non poter competere con lui in termini di resistenza.


Stavolta, vedendo le nove rivoluzioni dei mondi condensate nella luce di spada, Lin Ming mantenne la calma. Il sangue Asura iniziò a bruciare nel suo mondo interno.


Perfino le tre personificazioni di essenza, energia e divino di Lin Ming riversarono la loro forza nella copia demoniaca senza esitare.


Un bagliore accecante scintillò dagli occhi di Lin Ming. Nel suo mondo interno, la Ruota Asura si fuse e fu coperta dal potere dei demoni. Poi la ruota Asura si trasformò in un'enorme ruota demoniaca che si sollevò dietro Lin Ming.


Potere demoniaco selvaggio riempì l'aria. Un demone impareggiabile apparì, spingendo lentamente la ruota. Era il fantasma formato dall'Asura.


La ruota conteneva migliaia e milioni di grandi demoni che ruggivano. Dentro c'era anche la carne e l'essenza di sangue dell'abissale totemico Fame.


Mentre la ruota girava, Lin Ming usò entrambe le mani e la spinse.


Aveva riversato tutta la sua forza in questa ruota e ora stava fronteggiando il fiore di loto delle nove rivoluzioni di Sheng Mei.


<em>Ka ka ka ka ka!</em>
                                


                                



