---
weight: 21280
title: Capitolo 2128 – Matrimonio
pubDate: 2025-12-15T08:37:10.504Z
tags:
    - mw
---


<em>Capitolo regolare,
14 capitoli in coda (4 Federico + 10 Fabio), 0/5
-Schadenfreude</em>


Nella Ruota del Re Oscuro, la densa pioggia di luce si disperse. Molti dei discepoli attorno e gli Anziani delle organizzazioni abissali dovevano ancora reagire. Poi molti iniziarono a discutere piano tra di loro. Non si sarebbero mai immaginati che ci sarebbe stato uno scontro del genere.


"Membri della Strada del Re Oscuro, siete pronti ad annunciare la fine dell'incontro?"


Il Grande Anziano dell'Antico Sect di Eone si alzò, attirando gli sguardi di molti abissali vicini.


Senza dubbio l'Antico Sect di Eone provava orgoglio e felicità, e aveva ottenuto un grande onore di fronte a tutti.


Molti Anziani di grandi organizzazioni presenti desideravano rimpiazzare l'Antico Sect di Eone. Quando guardarono Dio di Eone, mostrarono espressioni piene di invidia e riluttanza.


L'Anziano della Strada del Re Oscuro arbitro tossì con imbarazzo. Poi salì sulla ruota e annunciò ad alta voce: "La battaglia è finita. Il vincitore è il Nono Anziano dell'Antico Sect di Eone!"


Il futuro sposo rimase in silenzio. Molti Anziani si resero conto che sapevano nemmeno adesso il nome di questo Nono Anziano dell'Antico Sect di Eone.


"Allora... riguardo al matrimonio, credo che tutti i membri della Strada del Re Oscuro non se lo siano dimenticati, vero?"


Disse di nuovo Dio di Eone guardando gli Anziani e poi gettando un'occhiata verso Sheng Mei. In quel momento gli Anziani della Strada del Re Oscuro mostrarono espressioni piene di emozioni e, per quanto riguardava Sheng Mei, era più pallida del normale.


Durante l'ultimo colpo, a causa delle leggi usate da Lin Ming, la sua aura stranamente familiare e come si era trattenuto alla fine, Sheng Mei aveva provato una strana sensazione, era qualcosa che stuzzicava la sua mente, ma che non poteva definire.


Per un po' fu incuriosita da questa strana emozione. Ma dopo aver sentito le parole dell'Anziano Dio di Eone, tutto ciò che provava nei confronti di Lin Ming svanì all'improvviso.


Nelle sue pupille si rifletteva l'incarnazione demoniaca di Lin Ming. Questo mostro nero feroce era coperto di scaglie sparse e i due spuntoni d'osso sporgevano dai suoi gomiti si erano spezzati. Il suo intero corpo era coperto anche di sangue e sembrava che fosse ferito più gravemente di lei.


In quel momento i suoi occhi marrone scuro la fissarono.


Ormai Lin Ming aveva disattivato la metamorfosi Asura ed era tornato nelle sue dimensioni normali. Naturalmente questo in confronto alle forme di vita dei 33 Cieli. Era comunque torreggiante e robusto, e anche se Sheng Mei era alta, arrivava solo sotto il suo petto.


Sheng Mei trovava difficile accettare che questo mostro l'avesse sconfitta e che prsto l'avrebbe sposata.


"Ahahah!"


In quel momento Anziano Epoca dell'Oscuro rise e avanzò frettolosamente. Apparì sopra la ruota del Re Oscuro, proprio tra Lin Ming e Sheng Mei.


"L'Anziano Dio di Eone ha ragione. Dato che il Nono Anziano ha vinto, allora naturalmente manterremo la nostra promessa e permetteremo alla nostra Devota dell'Oscurità di sposare il vostro Nono Anziano tenendo una grande cerimonia di coltivazione in coppia!"


L'Anziano Epoca dell'Oscuro accettò prontamente, sorprendendo gli Anziani di organizzazioni minori. I discepoli più giovani invece si avvilirono. Anche se Sheng Mei non avesse sposato Lin Ming, erano consapevoli di non avere possibilità. Ma avevano ancora difficoltà ad accettare che la dea più perfetta dell'intero Abisso Oscuro sarebbe stata violata da un demone così torreggiante e feroce. Avevano la sensazione che il tesoro più perfetto sarebbe stato contaminato.


Le palpebre di Sheng Mei fremettero quando sentì le parole dell'Anziano Epoca dell'Oscuro. Guardò Lin Ming ma non si espresse. Tuttavia la luce nel suo sguardo divenne chiaramente molto più gelida...


"Mi fa piacere sentire questa dichiarazione dall'Anziano Epoca dell'Oscuro!" Dio di Eone rise. "Allora... domani il mio Antico Sect di Eone preparerà una dote per questo matrimonio. Che ne dice?"


"Ahah! L'Anziano Dio di Eone è troppo cortese. Possiamo discuterne ulteriormente, dopotutto questa dev'essere una grande occasione per tutti noi."


L'Anziano Epoca dell'Oscuro non si oppose, dal suo punto di vista sarebbe stato positivo anche per la Strada del Re Oscuro.


"Allora riguardo alla data di questa cerimonia..." Continuò a dire l'Anziano Dio di Eone. Aveva intenzione di confermare pubblicamente la data così da poter evitare future notti di problemi.


Anche se Lin Ming sembrava essere spuntato fuori dal nulla e la sua vittoria aveva sbigottito tutti gli abissali, alla fine era comunque un Anziano del loro Antico Sect di Eone. Se avesse potuto usarlo per salire sul grande albero che era la Strada del Re Oscuro, allora l'Anziano Dio di Eone avrebbe colto assolutamente l'occasione.


Dopotutto l'Antico Sect di Eone aveva dovuto affrontare una crisi dopo l'altra e innumerevoli organizzazioni lo stavano adocchiando, in attesa che crollasse così da poterlo rimpiazzare.


"Ahah, l'Anziano Dio di Eone è piuttosto impaziente. Tuttavia manca ancora un po' di tempo prima dell'apertura della tomba del Dio Demoniaco, così se terremo la cerimonia di coltivazione in coppia prima di allora, anche se sarà un po' frettoloso, non vedo il motivo per cui non potremmo farlo!"


Epoca dell'Oscuro si sfregò il mento e osservò Lin Ming. Logicamente sarebbe stato meglio che Lin Ming tenesse la cerimonia di coltivazione in coppia dopo essere entrato nella tomba del Dio Demoniaco visto che era un luogo pieno di pericoli in cui poteva accadere di tutto.


Tuttavia, dal punto di vista di Epoca dell'Oscuro, un genio impareggiabile come Lin Ming probabilmente avrà avuto una vita incredibilmente difficile. Se non altro non gli sarebbe dovuto succedere nulla nella tomba del Dio Demoniaco. Se avessero potuto tenere la grande cerimonia di coltivazione prima del tempo, sarebbe stata una prova della fiducia della Strada del Re Oscuro nei confronti di Lin Ming e questo li avrebbe aiutati a rafforzare il loro rapporto con lui in futuro.


Epoca dell'Oscuro e Dio di Eone continuarono ad accordarsi, sembrava quasi che avrebbero tenuto il matrimonio oggi.


In quel momento Sheng Mei ebbe difficoltà a rimanere calma. Se non avesse detto nulla, temeva che tra diversi giorni avrebbe dovuto sposare Lin Ming di fronte a tutti questi abissali.


A causa dell'apertura della tomba del Dio Demoniaco, tutte le organizzazioni connesse con la Strada del Re Oscuro si erano radunate qui e sarebbero state invitate.


Mandò una trasmissione del suono a Lin Ming: "Devo parlare con te..."


"Di cosa c'è bisogno di parlare?" Lin Ming gettò un'occhiata verso di lei. Vedendo il suo viso pallido, provò una strana sensazione.


Era estremamente complessa che sembrava provenire da emozioni negative, dal piacere di vendicarsi. Ma inevitabilmente era dovuto anche ai sentimenti poco chiari che provava nei confronti di Sheng Mei.


Ciò che era rimasto più impresso in lui era stata la freddezza e la spietatezza di Sheng Mei quando aveva preso la sua Anima Eterna e se n'era andata.


Ma quando aveva perso le forze e le energie, sull'orlo della morte, fu in quel momento che aveva sentito il calore e la pienezza portata dalla fonte spirituale e dall'essenza vitale di Sheng Mei.


Se non fosse stato per questo, allora non sarebbe riuscito a capire il Samsara della vita e della morte prima di morire e non avrebbe compreso la Grande Arte della Reincarnazione per rinascere lentamente.


Sheng Mei gli aveva fatto una grazia che gli aveva salvato la vita. Tuttavia Lin Ming non aveva capito chiaramente le ragioni dietro le sue azioni. Questo l'aveva spinto ad essere diffidente e in guardia quando trattava con lei, ma anche premuroso nei suoi confronti.


A causa delle sue azioni e della promessa imminente della coltivazione in coppia, Sheng Mei non riuscì a mantenere la sua fredda arroganza. Invece si era innervosita e fatta cogliere dal panico e Lin Ming non poté trattenersi dal trarre soddisfazione da questo tipo di vendetta.


Anche se aveva fatto così tante esperienze, era ancora difficile per Lin Ming sbarazzarsi di questa parte della sua natura umana.


"Chi sei? Da dove provieni? Qual è il tuo nome?" Chiese Sheng Mei.


"Non sono cose di cui ti devi preoccupare. Per quanto riguarda il mio nome, puoi chiamarmi Nono Anziano."


Lin Ming non aveva intenzione di rivelarle la sua identità. Anche se voleva credere in lei, Sheng Mei comunque era alleata con l'Imperatore Spirituale ed era una persona dai rapporti complicati con la Strada del Re Oscuro. C'era anche la possibilità che fosse un'abissale, una nemica mortale.


In questo tipo di situazione, Lin Ming non poteva garantire che Sheng Mei non l'avesse tradito se fosse stata minacciata o tentata da qualcosa, ad esempio nel caso fosse stata tentata dal picco delle arti marziali che desiderava alla follia.


Inoltre Lin Ming aveva il presentimento che Sheng Mei fosse controllata fino ad un certo punto dall'Imperatore Spirituale. Se non altro, l'Imperatore Spirituale era consapevole di tutto quello che faceva. In tal caso, allora sarebbe stato fin troppo pericoloso rivelarle la sua identità.


Sheng Mei si accigliò, chiaramente insoddisfatta della sua risposta.


Dopotutto probabilmente presto avrebbero condotto una grande cerimonia di coltivazione in coppia e lui non le avrebbe detto nemmeno il suo nome.


"Voglio fare un patto con te!"


Disse gelidamente Sheng Mei. Non voleva più perdere tempo con Lin Ming. Il breve periodo di buona volontà che provava nei suoi confronti era già terminato.


Perfino Sheng Mei non poteva spiegarsi chiaramente perché avrebbe avuto anche la minima impressione favorevole nei confronti di questo abissale barbarico che emanava un'aura malvagia.


"Che genere di accordo?" Lin Ming alzò le sopracciglia, interessato.
                                


                                



