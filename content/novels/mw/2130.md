---
weight: 2130
title: Capitolo 2130 – Dubbio
pubDate: 2025-12-15T08:37:10.504Z
tags:
    - mw
---


<em>Capitolo sponsorizzato, ringraziamo Federico!
13 capitoli in coda (3 Federico + 10 Fabio), 0/5
-Schadenfreude</em>


"Il Libro di Eone! Hai davvero il Libro di Eone!!"


Epoca dell'Oscuro scorse con lo sguardo Lin Ming e poi osservò l'Anziano Dio di Eone.


In quel momento Dio di Eone stava mostrando un'espressione piena di emozioni contrastanti, ma chiaramente non era stato sorpreso dalla comparsa improvvisa del Libro di Eone. Allora Epoca dell'Oscuro capì immediatamente cosa stava accadendo. In realtà l'Antico Sect di Eone aveva portato il tomo fin dall'inizio e, con l'intenzione di fargli ottenere una posizione più salda, aveva spinto il Nono Anziano promosso di recente a sfidare Sheng Mei.


"Fratello Dio di Eone, e pensare che me l'hai nascosto per tutto questo tempo!"


Dio di Eone sorrise con amarezza. Epoca dell'Oscuro probabilmente pensava che fosse stato consapevole della potenza di Lin Ming fin da prima, e che così avesse solo finto di non sapere.


Questa ipotesi contrariò Dio di Eone, che però non cercò di dare inutili spiegazioni. Invece guardò il Libro di Eone con un po' di emozioni contrastanti.


Anche se Lin Ming era talentuoso, chissà cosa sarebbe successo se avesse portato il Libro di Eone nella tomba del Dio Demoniaco.


Naturalmente sperava che Lin Ming avrebbe potuto superare il rituale abissale e diventare un totem.


Ma se Lin Ming fosse davvero asceso e diventato Eone, ciò che sarebbe successo fece provare un po' di ansia a Dio di Eone. Allora Lin Ming avrebbe governato su tutto l'Antico Sect di Eone e le vite di tutti gli Anziani sarebbero state nelle sue mani.


"Anziano Epoca dell'Oscuro, ho intenzione di portare il Libro di Eone nella tomba del Dio Demoniaco. Non dovrebbero esserci problemi, vero?"


Chiese Lin Ming. Epoca dell'Oscuro rimase in silenzio per un momento.


In quel momento era un po' spaventato dalla forza di Lin Ming. Questo membro della giovane generazione era già arrivato ad un tale livello, e se avesse portato il Libro di Eone nella tomba e avesse superato il rituale, chissà cosa sarebbe successo.


"Non c'è nessun problema." Disse con solennità l'Anziano Epoca dell'Oscuro mentre faceva un respiro profondo.


In quel momento anche Sheng Mei osservò Lin Ming con uno sguardo pieno di emozione: "Così... avevi il Libro di Eone fin dall'inizio."


"Sì..." Lin Ming gettò un'occhiata verso di lei e la vide sospirare piano.


Questo lieve sospiro lo sorprese un po'; perché stava reagendo così?


Sheng Mei rimase silenziosa per un po' di tempo, come se stesse esitando dal parlare. Alla fine scosse la testa e disse con una trasmissione del suono: "Sai che prezzo dovrai pagare per portare il Libro di Eone nella tomba del Dio Demoniaco?"


"Diventerò l'obiettivo di tutti. Ne sono ben consapevole."


"E non cambierai idea?" Chiese Sheng Mei.


Lin Ming sorrise: "Non hai intenzione anche tu di entrare nella tomba del Dio Demoniaco con un altro libro cerimoniale?"


"Io..." Sheng Mei sospirò un'altra volta: "Sono diversa da te. Ti consiglio di rinunciare..."


"Perché?" Lin Ming si accigliò. Era rimasto confuso dall'avvertimento di Sheng Mei, perché aveva la sensazione che non stesse dubitando della sua forza o del suo talento, ma che ci fossero altri motivi dietro.


"Posso dire solo questo. Che tu mi creda o no, sta a te."


Sheng Mei non disse più altro. Le sue parole raggelarono Lin Ming.


Forse... sapeva qualcosa di cui lui non era a conoscenza.


.....


La competizione tra le tre grandi organizzazioni terminò.


E in seguito ci fu la gara tra i Sect più piccoli. E questo incluse alcuni Empirei delle tre grandi organizzazioni.


Non entravano solo Vere Divinità nella tomba del Dio Demoniaco, c'erano anche Empirei e il loro obiettivo era di entrare nelle sezioni più esterne e superficiali della tomba senza partecipare alla competizione per ottenere l'eredità dei totem.


L'Antico Sect di Eone aveva portato alcuni discepoli che avrebbero partecipato al campo di battaglia delle organizzazioni più piccole.


Dato che c'erano molti, gli incontri sarebbero continuati per un mese.


E durante questo periodo di tempo Lin Ming era andato con calma in isolamento.


Il posto dove risiedeva era solo a diverse decine di piedi dal cortile di Sheng Mei.


Nell'Abisso Oscuro l'atmosfera era relativamente barbara e selvaggia. In confronto alle forme di vita dei 33 Cieli, erano molto più noncuranti e spesso preferivano seguire la loro natura primaria e sensuale.


Così, dato che Lin Ming e Sheng Mei erano già fidanzati, non sarebbe stato un problema se fossero vissuti insieme e avessero coltivato in coppia. Così sarebbe stato più conveniente che le loro residenze fossero vicine.


Se avessero coltivato in coppia e avessero fatto progressi, sarebbe stato di grande beneficio per la loro avventura imminente nella tomba del Dio Demoniaco.


Alla fine però sia Sheng Mei che Lin Ming si diressero verso le loro rispettive stanze e non si rivolsero più la parola.


Il loro unico incontro era stato tre giorni fa. Lin Ming, sotto la supervisione di Sheng Mei, lesse il libro nero dall'inizio alla fine, memorizzando ogni runa, scritta e legge.


Il libro nero della morte era profondo ed esoterico, ma per Lin Ming non fu difficile ricordarlo tutto visto che aveva capito profondamente le leggi della morte.


L'apertura della tomba del Dio Demoniaco si stava avvicinando.


Mentre studiava il libro nero della morte, Lin Ming pensò anche al consiglio di Sheng Mei.


In questi giorni, a parte studiare le leggi, Lin Ming esaminò le informazioni riguardo alla tomba del Dio Demoniaco.


La tomba del Dio Demoniaco si apriva ad intervalli casuali. A volte si sarebbe aperta dopo dieci milioni di anni, ma a volte anche ogni cento milioni o anche dopo un miliardo di anni.


E il motivo principale per questo era perché trovare un tomo cerimoniale non era affatto facile.


Ma negli ultimi miliardi di anni, la tomba era stata aperta decine di volte. Eppure, quanti abissali totemici erano nati? Era questo il dettaglio che preoccupava di più Lin Ming.


Se la tomba del Dio Demoniaco conteneva alcuni pericoli nascosti che, secondo Sheng Mei, sarebbero stati difficili da superare perfino per lui, allora forse non erano apparsi abissali davvero capaci di completare il rituale e diventare un totem.


Tuttavia, studiando gli antichi testi, scoprì che le informazioni riguardo agli abissali che erano entrati nella tomba del Dio Demoniaco erano proprio poche.


Non era affatto normale. Era chiaro che alcune informazioni fossero state nascoste così che le future generazioni non scoprissero nulla.


Le informazioni riguardo ai diversi totem erano incredibilmente nascoste.


Alcuni erano scomparsi, altri morti e perfino quelli ancora vivi apparivano raramente, come se avessero intenzioni di rimanere nascosti per sempre.


Ad esempio l'Ordine Demoniaco di Malvagio. Alcuni abissali credevano che il totem fosse morto e altri che fosse ancora vivo. Nessuno era riuscito a giungere ad un accordo.


Oscuro era vivo, ma alcuni Anziani non lo avrebbero visto nemmeno in tutta la loro vita.


C'era anche il sovrano del grande regno demoniaco del Diluvio: Diluvio. Era l'ultimo dei sei totem di cui Lin Ming era a conoscenza.


Diluvio aveva fondato un regno dal dominio incredibilmente vasto. Era un super Reame Divino e la sua forza superava perfino quella della Strada del Re Oscuro!


In effetti il suo regno era conosciuto come il più grande Sect dell'intero Abisso Oscuro. Sotto il suo comando c'erano altre due organizzazioni totemiche e un numero di Sect satelliti più piccoli. La loro alleanza era l'avversario più grande della fazione della Strada del Re Oscuro.


Per quanto riguardava questo "Diluvio", secondo le sparse note storiche, aveva superato il rituale due miliardi di anni fa per ascendere e diventare il totem più nuovo della tomba del Dio Demoniaco.


Solo per questo era evidente che la tomba del Dio Demoniaco non fosse una zona mortale assoluta. Negli ultimi miliardi di anni, anche se erano nati pochissimi totem, erano comunque apparsi.


L'esistenza di Diluvio riempì di dubbi Lin Ming. Se potevano emergere dei totem dalla tomba, che significato c'era dietro l'avvertimento di Sheng Mei?


Sheng Mei non avrebbe dovuto sapere che era umano. Credeva che fosse un abissale. In altre parole, questo pericolo valeva per tutti gli abissali.


Lin Ming sarebbe entrato nella tomba del Dio Demoniaco come un abissale e i pericoli che avrebbe affrontato non sarebbero stati diversi dagli altri.


I pericoli indifferenziati sarebbero stati relativamente migliori. Se non altro l'Abisso Oscuro non avrebbe prodotto un regno mistico assolutamente letale dove avrebbero mandato a morire i loro talenti più forti.


Lin Ming non riusciva a capire, così continuò ad indagare su Diluvio. Diluvio era il totem più giovane, ma era anche incredibilmente misterioso; si rivelava raramente anche nel suo regno.


Sembrava che Oscuro e Diluvio fossero nemici mortali. Le leggende dicevano che questi due supremi guerrieri avevano combattuto una volta nel sedicesimo piano e l'area attorno nel raggio di miliardi di chilometri si era ridotta ad un deserto dove erano morte innumerevoli persone.


Lin Ming scosse la testa mentre leggeva queste informazioni. Sembrava che l'Abisso Oscuro e la tomba del Dio Demoniaco stessero nascondendo qualche segreto. Ma non importava che pericoli ci fossero, doveva comunque esplorarla.


Non poteva rinunciare ad un'occasione del genere perché non gli rimaneva molto tempo...


Lin Ming iniziò un isolamento intermittente, percependo le leggi.


Continuò ad allenarsi senza avvertire il passare del tempo. Il giorno dell'apertura della tomba del Dio Demoniaco si stava avvicinando.
                                


                                



