---
weight: 21310
title: Capitolo 2131 – Figlio dell'Oscurità
pubDate: 2025-12-15T08:37:10.504Z
tags:
    - mw
---


<em>Capitolo sponsorizzato, ringraziamo Federico!
12 capitoli in coda (2 Federico + 10 Fabio), 0/5
-Schadenfreude</em>


Nel profondo della notte, Sheng Mei era seduta a gambe incrociate nella sua stanza, avvolta dalla luce nera. migliaia di ciocche di capelli fluttuavano attorno a lei, emanando una lieve fragranza incantevole.


Sembrava la fonte di ogni oscurità nell'universo. Finché un raggio di luce si fosse avvicinato, sarebbe stato divorato.


Sheng Mei stava radunando le forze per prepararsi ad avanzare allo stadio di Vera Divinità. In realtà era incredibilmente vicina al suo obiettivo.


Come una pozza d'acqua di notte, anche se era seduta nella sua stanza, poteva sentire chiaramente il flusso d'energia attorno a lei. Percepì che non troppo lontano da lei, la circolazione dell'energia iniziò ad accelerare, come si stesse per scatenare una tempesta.


"È lui..."


Sheng Mei aprì gli occhi, spostando lo sguardo verso una certa direzione della stanza cupa.


Si stava rivolgendo verso la residenza dove si trovava Lin Ming.


Sheng Mei rimase a guardare per molto tempo e poi sospirò gentilmente. Non solo per Lin Ming, ma anche per sé stessa. Negli ultimi anni aveva portato fin troppe responsabilità, questioni di cui nessuno era a conoscenza. Dall'esterno sembrava vivere una vita infinitamente gloriosa e meravigliosa, ma allo stesso tempo aveva resistito ad un Samsara che andava oltre ogni comprensione...


In quel momento le leggi abissali iniziarono ad agitarsi nella stanza oscura. Le leggi e l'energia si condensarono insieme, creando un piccolo vortice in cui c'era un semplice specchio di bronzo.


<em>Shua!</em>


Con un fragore, un portale spaziale nero apparì sulla superficie dello specchio di bronzo.


Il portale si attivò, emettendo una luce nera nebbiosa. Assochilometriva alle fauci di un'antica bestia feroce e crudele.


Vedendo questo, Sheng Mei si accigliò. Nascose la sua espressione malinconica e tornò alla sua indifferenza spietata.


"Apprendista junior..."


Risuonò una voce dal portale, era bassa e mascolina, magnetica e piacevole da ascoltare.


Un demone abissale con un'armatura da battaglia viola uscì dal portale spaziale.


Quando apparì, il mondo circostante sembrò entrare in risonanza con lui, battendo a ritmo con i passi dell'uomo, come se il vero significato del dao abissale stesse apparendo.


Era uno dei partecipanti che si sarebbe unito alla spedizione nella tomba del Dio Demoniaco: Figlio dell'Oscuro!


Quando le tre grandi organizzazioni della Strada del Re Oscuro, l'Antico Sect di Eone e il Palazzo dell'Inferno avevano tenuto le loro competizioni tra Vere Divinità, la Strada del Re Oscuro aveva mandato sei maestri, tra i quali c'era Sheng Mei. Tra di loro, solo uno era nelle fasi intermedie: Figlio dell'Oscuro!


A causa della sua coltivazione elevata, nessuno dell'Antico Sect di Eone e del Palazzo dell'Inferno avrebbe osato sfidarlo. Invece molti degli Anziani avevano scelto la persona che sembrava più debole: Sheng Mei. Ma con loro sgomento avevano scoperto che Sheng Mei era incredibilmente spietata e aveva sconfitto tutti e quattro gli abissali che avevano pensato di batterla.


"La forza dell'apprendista junior sta diventando sempre più feroce, presto avanzerai allo stadio di Vera Divinità. Temo che una volta che l'apprendista junior diventerà una Vera Divinità, nemmeno io potrò competere con lei."


Figlio dell'Oscuro ridacchiò, il suo tono era gentile.


Questa voce non sembrava appartenere affatto ad un abissale. Un alto e robusto abissale come Figlio dell'Oscuro di solito aveva una voce fragorosa e tonante come una campana che avrebbe fatto ronzare le orecchie.


Ma Figlio dell'Oscuro parlava come un modesto gentiluomo di una delle razze dei 33 Cieli, con una voce gradevole come una fresca brezza di primavera.


"Mm... non è..."


Mentre parlava, Figlio dell'Oscuro tirò fuori una tavoletta di giada nera e la rigirò tra le dita un po' di volte.


"Manca poco più di un mese prima dell'apertura della tomba del Dio Demoniaco. Questi sono i tuoi ordini e la divisione dei doveri tra di noi è esplicitamente chiara. Tuttavia spero anche che l'apprendista junior coopererà con me."


Figlio dell'Oscuro lanciò la tavoletta di giada a Sheng Mei con un'espressione giocosa. Sheng Mei sondò la tavoletta. Ci volle solo un respiro di tempo per esaminarla tutta.


Impassibile, Sheng Mei ruppe la tavoletta di giada: "Capisco."


"Mm, ottimo!" Disse tutto sorrisi Figlio dell'Oscuro.


Vedendo la sua reazione, il suo naso non poté trattenersi dal fremere diverse volte e disse con soddisfazione: "La coltivazione dell'apprendista junior sta aumentando sempre di più, e con la tua Grande Arte della Reincarnazione che ha raggiunto la perfezione, la tua aura sta diventando ancora più incantevole, ahah!"


Commentò con fare frivolo Figlio dell'Oscuro. Sheng Mei non rispose. Invece il suo sguardo gelido rimase fisso su di lui.


"Cheh, troppo spietata!" Disse Figlio dell'Oscuro, un po' annoiato. Continuò: "Quel Nono Anziano dell'Antico Sect di Eone è abbastanza capace. E pensare che è quasi riuscito ad ottenerti! Ma che peccato, ha perso la sua occasione. In futuro temo che non avrà un'altra opportunità!"


Sheng Mei non voleva badare ai suoi commenti assurdi e disse: "So che avete indagato sul Nono Anziano negli ultimi giorni. Avete scoperto qualcosa?"


"No." Figlio dell'Oscuro scosse la testa, il suo sguardo era sospettoso. "Il suo talento è superiore al tuo e questo in sé è inconcepibile. Ma... ci saranno sempre sorprese in questo mondo, proprio come è riuscito in qualche modo a trovare il Libro di Eone che era scomparso da così tanto tempo. Avrà incontrato la sua occasione fortunata quando ha trovato il Libro di Eone. Tuttavia non importa, perché non importa cos'ha incontrato, è come noi."


Disse con sicurezza Figlio dell'Oscuro. Sheng Mei rimase in silenzio. Non solo Figlio dell'Oscuro non era riuscito a trovare nessuna informazioni riguardo al Nono Anziano dell'Antico Sect di Eone, ma Sheng Mei aveva scoperto non solo di non essere delusa, ma di provare un'inspiegabile speranza e gioia.


All'inizio temeva che questo misterioso Nono Anziano potesse avere un'identità problematica. Se Figlio dell'Oscuro avesse scoperto qualcosa, sarebbe intervenuto prima del tempo.


Per quanto riguardava la strana speranza che provava, nemmeno lei poteva spiegarselo. Tuttavia pensò che, una volta che arrivava un'apocalisse, ci sarebbero stati sempre eventi imprevisti e straordinari. E queste anomalie avrebbero sempre dato la sensazione che la situazione potesse migliorare...


"Ti ho chiesto informazioni sui 33 Cieli. Hai indagato?"


L'Abisso Oscuro era isolato dai 33 Cieli. Nemmeno trasmettere informazioni una sola volta era facile.


Sheng Mei non era un'abissale, così poteva lasciare l'Abisso Oscuro se lo desiderava. Tuttavia la sua libertà era limitata, così non se n'era andata dall'Abisso Oscuro per molto, molto tempo.


Se avesse voluto scoprire qualcosa riguardo i 33 Cieli, avrebbe dovuto chiedere a Figlio dell'Oscuro.


Nemmeno Figlio dell'Oscuro poteva lasciare l'Abisso Oscuro, ma aveva alcuni metodi particolari per cui poteva ottenere informazioni riguardo ai 33 Cieli.


Figlio dell'Oscuro ridacchiò: "I 33 Cieli? Stessa vecchia storia, non è cambiato nulla!"


Sentendo queste parole, Sheng Mei rimase in silenzio per un momento: "Sta ancora continuando la guerra tra i saggi e gli umani?"


"Mm, sì..."


"Non ci sono stati cambiamenti?"


"Che cambiamenti ci possono essere stati? L'umanità si sta ancora nascondendo nell'universo selvaggio. Se il Sovrano dei Saggi Zaohua non fosse andato in isolamento, allora l'umanità sarebbe perita da tempo. Ma presto si estingueranno."


Le parole di Figlio dell'Oscuro furono un po' irritanti.


Sheng Mei lo guardò come se volesse intuire qualcosa dalla sua espressione, ma gli occhi marroni di Figlio dell'Oscuro contenevano solo derisione.


Sheng Mei non voleva credere alle sue parole, ma sapeva che era la versione più ragionevole e anche la più probabile.


Se ci fosse stato un ribaltamento della situazione sarebbe stato un miracolo.


Sheng Mei scosse la testa e non ci pensò più.


Vedendo la sua reazione, Figlio dell'Oscuro sorrise compiaciuto. Disse: "L'apprendista Senior si sta preoccupando per qualcuno nei 33 Cieli o forse c'è un altro problema?"


Sheng Mei non rispose. Invece chiuse gli occhi e tornò a meditare.


"Puoi andare." La sua voce risuonò nell'aria.


Ma Figlio dell'Oscuro continuò a dire: "Ahahah! Apprendista junior, non c'è bisogno di continuare a sognare! Tutto ciò che devi fare è essere ubbidiente e completare gli ordini che ti sono stati dati! Dovresti sapere che tutto quello che accade nei 33 Cieli non ha nessun significato! Tutto quello che succede è solo una farsa prima che arrivi la fine del mondo. In futuro diventeremo leggende, eterni e tutti e 33 i Cieli apparterranno a noi. Le vite di qualche formica sono insignificanti. Quando c'è un'inondazione, le formiche annegheranno tutte, anche quelle più forti!"


Disse Figlio dell'Oscuro, sembrava che nel suo discorso ci fosse un significato nascosto.


Tuttavia Sheng Mei non sembrò sentirlo mentre continuava a rimanere seduta con calma a meditare.


Figlio dell'Oscuro sogghignò, fissò Sheng Mei con una luce selvaggia e avida.


In quel momento però la sua espressione si irrigidì. Sentì che il potere demoniaco attorno era diventato caotico!


Questo...


Figlio dell'Oscuro espanse la sua percezione in ogni direzione. Poi divenne un po' allarmato. Qualcuno stava avanzando di livello in questo momento!
                                


                                



