---
weight: 21320
title: Capitolo 2132 – Empireo di livello superiore
pubDate: 2025-12-15T08:37:10.504Z
tags:
    - mw
---


<em>Capitolo sponsorizzato, ringraziamo Federico!
11 capitoli in coda (1 Federico + 10 Fabio), 0/5
-Schadenfreude</em>


In quel momento, nel campo sensoriale di Figlio dell'Oscuro, potere demoniaco si stava radunando con forza, formando un enorme vortice nero.


Pareva che innumerevoli demoni stessero ululando da dentro il vortice, emanando un'aura sconvolgente.


Sempre più energia fluì verso il vortice. Mentre si condensava in fili spessi, sembravano catene che oscuravano il cielo.


Figlio dell'Oscuro si incupì. Sapeva che, nonostante questo vortice fosse sopra la sua testa, il vero centro era in una stanza non troppo lontana; in altre parole, quella del Nono Anziano dell'Antico Sect di Eone.


Era avanzato di livello proprio in questo momento!


"Quel moccioso!"


Figlio dell'Oscuro sapeva che il Nono Anziano dell'Antico Sect di Eone era ancora molto distante dall'avanzare allo stadio di Vera Divinità. Era solo un aumento di livello.


Ma un fenomeno così sconvolgente inquietò Figlio dell'Oscuro.


In quel momento, anche gli abissali di altre piccoli Sect nelle residenze attorno notarono i cambiamenti nel cielo.


Gli abissali Empirei di livello superiore furono molto più fortunati, mentre i guerrieri di livello inferiore e i Re del Mondo sentirono un'enorme pressione sotto le nubi demoniache, una sensazione terrificante che li fece rimanere irrigiditi sul posto.


I Sacri Lord non riuscivano nemmeno a rimanere nelle vicinanze. Non potevano che ritirarsi più volte, altrimenti l'enorme pressione li avrebbe schiacciati e costretti a strisciare.


"Cosa sta succedendo?" Chiese un discepolo. Alcuni giovani non riuscivano a capire da dove provenisse questa pressione o cosa significasse.


"Un abissale superiore sta avanzando di livello."


Rispose un Anziano di un piccolo Sect.


"Un abissale superiore? È uno degli Anziani delle tre grandi organizzazioni?"


Agli occhi degli abissali di basso livello, un fenomeno così sconvolgente probabilmente apparteneva ad una Vera Divinità di livello inferiore che passava al grado intermedio.


Se una delle Vere Divinità più giovani delle tre grandi organizzazioni fosse avanzata di livello prima di entrare nella tomba del Dio Demoniaco, allora sarebbe stata proprio fortunata.


Questo significava che avrebbe avuto più possibilità di sopravvivere nella tomba del Dio Demoniaco e che avrebbe potuto lottare per ottenere più vantaggi.


"No. È il Nono Anziano dell'Antico Sect di Eone..."


Disse un Anziano di un piccolo Sect con un'espressione piena di invidia. Aveva determinato dov'era l'epicentro di questo vortice e sapeva che era il luogo dove si trovava Lin Ming! Questo Lin Ming era già incredibilmente forte e se fosse avanzato di nuovo di livello chi sapeva quanto sarebbe diventato formidabile.


"Il Nono Anziano dell'Antico Sect di Eone, così era lui!"


Molti abissali di basso livello erano rimasti impressionati da Lin Ming. Per loro non era solo il talento numero uno, ma era anche sposato con Sheng Mei, la dea più perfetta nell'Abisso Oscuro.


Pensando a questo, molti abissali guardarono con amarezza l'enorme vortice demoniaco.


Questo Nono Anziano, allo stadio di Empireo, poteva competere con una Vera Divinità, che fosse in quanto a forza, comprensione delle leggi o fenomeni durante un avanzamento di livello. In effetti superava perfino alcune Vere Divinità. Con un'esistenza del genere, come potevano gli altri abissali competere con lui?


Normalmente un Empireo avrebbe potuto superare le Vere Divinità solo in quanto a potenziale. 


Per le altre Vere Divinità, raggiungere gli stadi superiori era la fine del loro percorso.


Ma una volta che Lin Ming fosse diventato una Vera Divinità, avrebbe rivelato una forza incredibile.


In futuro avrebbe potuto perfino raggiungere lo stadio oltre il divino. Era un limite che innumerevoli abissali non potevano nemmeno sperare di superare.


Il vortice demoniaco non si manifestò ancora a lungo. Un enorme imbuto iniziò a formarsi dal vortice e si estese verso il basso.


Ondate di energia demoniaca fluirono per questo imbuto, come se ci fosse un tubo di scolo nel cortile di Lin Ming.


Questo piccolo cortile era estremamente tranquillo e Lin Ming non era nemmeno uscito. Questo formava un netto contrasto con il fenomeno maestoso attorno.


L'energia continuò a riversarsi verso il basso e diventò sempre più selvaggia. Da lontano sembrava che un enorme tornado pendesse dalle nuvole.


Mentre l'energia fluttuava in giù, la pressione soverchiante iniziò ad indebolirsi.


Come una vasca drenata, tutto il potere demoniaco fu prosciugato dal cortile di Lin Ming.


Nel momento in cui tutto il potere demoniaco fu assorbito, una luce nera brillò dalla residenza di Lin Ming!


Alcuni abissali dalla coltivazione più debole cominciarono a ritirarsi istintivamente, come se non potessero sopportare il bagliore della luce. Avevano la sensazione che qualcuno stesse mirando verso le loro teste con delle spade.


Prima che potessero riprendersi, videro un enorme demone Asura tra la luce che si precipitò verso le nuvole. A 10.000 piedi d'altezza, torreggiava sopra la residenza di Lin Ming come una montagna!


Dalla testa di questo demone Asura spuntavano corna ricurve e il suo intero corpo era coperto da feroci placche d'armatura d'osso e spesse catene, i suoi muscoli sporgevano come draghi.


Aveva sei braccia e da ognuno dei suoi sei gomiti si estendevano feroci spuntoni lunghi 2000-3000 piedi. Dietro di esso, si era spiegato un paio di ali demoniache che oscurarono il cielo!


Questo era il Supremo nel mondo interno di Lin Ming. Tuttavia, visto che aveva usato la sua personificazione demoniaca, questo Supremo aveva assunto l'aspetto di un demone. Quando si era fuso con un filo dell'aura del dio della guerra Asura, aveva sviluppato un'aura sbalorditiva, sembrava che stesse per nascere un dio demoniaco!


Questa enorme pressione era quasi insopportabile per gli abissali attorno.


Perfino i Grandi Re del Mondo si sentirono gelare il sangue e i loro cuori quasi smisero di battere.


Era una sensazione terrificante, come se l'enorme demone dovesse solo dare loro un'occhiata per farli disintegrare.


A nessuno piaceva questa sensazione di aver perso il controllo sul loro destino, ma fortunatamente questo fenomeno non durò molto a lungo. Dopo diversi respiri di tempo, l'enorme mostro si rimpicciolì rapidamente per poi scomparire nel cortile di Lin Ming, svanendo dalla vista.


Molti abissali tirarono un lungo sospiro di sollievo. Alcuni dalla coltivazione più debole si inginocchiarono e iniziarono ad ansimare con forza.


Prima, anche se sapevano che Lin Ming era forte, avevano provato solo invidia. Solo adesso avevano capito bene quanto era grande il divario di forza che c'era tra di loro.


Solo il fantasma demoniaco apparso durante questo fenomeno aveva prodotto una pressione sufficiente ad ucciderli!


Questo enorme divario fece capire loro quanto era stata ridicola la loro invidia. Erano stati come delle formiche che invidiavano l'umanità. Anche se vivevano nello stesso modo, non c'erano paragoni tra di loro, così era inutile provare invidia.


Per dirlo senza mezzi termini, non ne erano degni.


Dopo che l'enorme fantasma demoniaco svanì, il cielo tornò alla calma. In lontananza tornarono diverse nuvole, come se non fosse accaduto nulla.


"È avanzato di livello. Un Empireo di livello superiore..."


Una Vera Divinità guardò da lontano il cortile di Lin Ming. Quando sentì l'aura emanata dalla piccola residenza, mostrò un'espressione piena di emozioni contrastanti.


"Sembra che non fosse un Empireo di livello superiore prima, solo di livello intermedio... infinitamente vicino a diventare di livello superiore..."


Mentre parlava, molti giovani abissali rimasero senza parole. Così quando aveva sconfitto Sheng Mei era un Empireo di livello intermedio...


Cosa sarebbe successo se fosse arrivato al picco dello stadio di Empireo?


In quel momento, nella stanza di Sheng Mei, Figlio dell'Oscuro spostò lo sguardo verso la residenza di Lin Ming, i suoi occhi sembravano poter trapassare le barriere.


"Questo tipo! Le sue origini sono troppo inspiegabili!"


Figlio dell'Oscuro si incupì. Era impossibile capire cosa stesse pensando.


Accanto a lui, Sheng Mei rimase in silenzio. Le informazioni che Figlio dell'Oscuro le aveva riferito riguardo ai 33 Cieli l'avevano lasciata un po' avvilita. Anche se non credeva che fosse possibile, aveva sempre sperato che i semi della speranza che aveva corso il rischio di lasciare avrebbero potuto fare nascere un miracolo dopo tutti questi anni.


 Per quanto riguardava il Nono Anziano dell'Antico Sect di Eone apparso dal nulla, Sheng Mei era solo un po' preoccupata e provava rimpianto per lui a causa dello strano intuito che stuzzicava la sua mente. Ma non ci teneva troppo.


Anche se sperava che Lin Ming sarebbe diventato più forte e che forse diventasse il fattore destabilizzante durante la fine del mondo, capiva anche che, non importava quanto fosse diventato forte, sarebbe stato impossibile per lui cambiare la situazione. Perché il vero maestro dietro le quinte era un'esistenza quasi invincibile...


Figlio dell'Oscuro rimase in silenzio per molto tempo. Poi si girò e guardò Sheng Mei.


"Ricorda gli ordini che ti ho dato. Dovresti sapere che prezzo pagherai se disubbidirai!"


Sheng Mei rimase in silenzio come prima. Figlio dell'Oscuro sorrise e diventò un lieve raggio di luce che svanì dalla stanza.


Nell'oscurità danzavano solo le leggi, non era rimasto nulla...
                                


                                



