---
weight: 21330
title: Capitolo 2133 – Il Segreto della tomba del Dio Demoniaco
pubDate: 2025-12-15T08:37:10.505Z
tags:
    - mw
---


<em>Capitolo sponsorizzato, ringraziamo Federico!
10 capitoli in coda (0 Federico + 10 Fabio), 0/5
-Schadenfreude</em>


Dopo che Lin Ming avanzò alle fasi superiori dello stadio superiore, l'atmosfera tornò alla tranquillità. Rimase in isolamento nella sua stanza tutto il giorno e si concentrò sullo studio del libro nero della morte.


Visto che ora possedeva un metodo di coltivazione sistematico del tomo nero della morte, ogni sua comprensione delle leggi della morte e altre esperienze precedenti lo avevano portato ad un enorme miglioramento in pochi mesi.


Le leggi delle Sacre Scritture di Lin Ming progredivano con un ritmo incredibile e insieme ad esse, avvennero cambiamenti sconvolgenti nel suo corpo.


L'universo interno nel suo corpo divenne sempre più perfetto e la forza delle Nove Stelle del Palazzo del Dao divenne più concentrata e profonda.


Ora, visto che Lin Ming aveva sperimentato 7000 anni di sofferenze e reincarnazioni, aveva perfino superato Sheng Mei in quanto a comprensione delle leggi delle Sacre Scritture.


Era in svantaggio rispetto a Sheng Mei quando si trattava di coltivare le leggi delle Sacre Scritture approfonditamente e anche di applicarle con facilità per via del fatto che aveva avuto molto meno tempo a disposizione.


Così l'Abisso Oscuro finalmente poté dare il benvenuto al giorno dell'apertura della Tomba del Dio Demoniaco.


La tomba era localizzata nel diciottesimo piano, anche se aveva questo nome, in realtà era un mondo incredibilmente ampio con un ambiente complesso e innumerevoli pericoli.


Lin Ming salì a bordo della nave d'osso della Strada del Re Oscuro e partì insieme agli altri per la tomba. Lungo la via, la Strada del Re Oscuro distribuì tavolette di giada riguardo alla tomba del Dio Demoniaco, introducendo regole dettagliate, percorsi e anche informazioni riguardo al Santuario. Erano tutte informazioni preziose.


Lin Ming aveva ottenuto molte informazioni riguardo alla tomba del Dio Demoniaco dai ricordi dell'Anziano dell'Ordine Demoniaco ed era preparato mentalmente ad affrontare di tutto. Ma quando lesse la tavoletta di giada, rimase scioccato.


Questo perché la tavoletta di giada non conteneva solo informazioni riguardo alla tomba del Dio Demoniaco, ma anche i segreti riguardo all'Abisso Oscuro, incluse anche alcune note storiche dell'universo che risalivano a 100 miliardi di anni...


Secondo questa tavoletta di giada, la tomba del Dio Demoniaco era il regno mistico più antico, sia nell'Abisso Oscuro che nei 33 Cieli.


Era esistito da tempo immemore. Era già straordinario se un regno mistico avesse avuto una storia di dieci miliardi di anni, in effetti già così sarebbe potuto essere classificato come il regno mistico più antico dei 33 Cieli.


Ma la comparsa della tomba del Dio Demoniaco risaliva a 100 miliardi di anni!


C'era anche la possibilità che fosse esistita 150 o anche 200 miliardi di anni fa.


La tomba del Dio Demoniaco era un mondo lasciato dall'universo precedente.


Lin Ming era consapevole che nel vasto cosmo, ogni cosa, che fossero fiori, bestie, corpi celesti o anche grandi mondi, aveva una vita.


Ma anche il vasto universo dei 33 Cieli aveva una sua durata vitale e un giorno sarebbe collassato e sarebbe stato distrutto. La cosiddetta Distruzione.


Dopo la Distruzione, sarebbe arrivata l'era di un nuovo universo.


In questo nuovo universo, si sarebbero evolute nuove creature, nuove vite, nuove razze e una nuova civilizzazione delle arti marziali... questo era il Samsara di un universo.


Si riteneva che l'attuale vasto universo dei 33 Cieli fosse nato 100 miliardi di anni fa.


E solo dopo decine di miliardi di anni fa che le antiche razze erano nate lentamente. La loro civilizzazione delle arti marziali si era sviluppata rapidamente e aveva raggiunto un'epoca dorata di prosperità. Gradualmente, si erano espansi per tutti e 33 i Cieli e quel periodo era stato lo zenit per tutte le forme di vita dell'universo.


Ma secondo questa tavoletta di giada, prima che i 33 Cieli nascessero, era esistito un altro vasto universo composto da diciotto livelli.


I residenti originari di questo universo si definivano demoni, così il loro universo era stato chiamato allo stesso modo.


Erano assetati di sangue e adoravano i massacri. Iniziavano imprudentemente delle guerre, prosperarono e crearono una loro potente civilizzazione delle arti marziali.


Ma erano ben consapevoli che sarebbe arrivato un giorno in cui il loro universo sarebbe collassato su sé stesso e sarebbe stato distrutto.


Quando i diciotto livelli dell'universo demoniaco sarebbero stati distrutti, nessun demone sarebbe stato abbastanza fortunato da sopravvivere. Quest'apocalisse imminente era come una spada di Damocle che pendeva sulle loro teste.


Ma 150 miliardi di anni fa, o forse ancora prima, nacque un guerriero impareggiabile tra i demoni. Era una figura fin troppo potente. Secondo le note della tavoletta di giada, nessuno poteva competere con lui ed era rimasto imbattuto anche in seguito. Era la creatura più potente mai esistita e nemmeno il maestro della Strada Asura poteva competere con lui.


Era il dio della razza demoniaca. Creò un universo indipendente che poteva coesistere a fianco di quello dai diciotto livello. Questo universo indipendente conteneva leggi trascendenti ed era stabile quanto quello originale.


Non solo, aveva preso diciotto semi di mondi inferiori e li aveva usati per assorbire la forza dell'universo demoniaco dai diciotto livelli. Voleva usare la tomba del Dio Demoniaco come fondamento per creare una copia dell'universo demoniaco.


Questa figura era definita Dio Demoniaco.


L'universo che aveva creato era stato chiamato universo del Dio Demoniaco.


Le sue intenzioni era di creare un rifugio per evitare la Distruzione.


Ma nemmeno il Dio Demoniaco e il suo grande mondo non riuscirono a resistere alle leggi dell'Annientamento della Distruzione.


Così, per richiesta del Dio Demoniaco, tutti i grandi guerrieri della razza demoniaca sarebbero dovuti entrare nel suo universo prima di morire e lasciare lì i loro corpi, evolvendo in qualcos'altro.


Dopo la morte, l'energia nei loro corpi si sarebbe fusa con i confini e lo spazio dell'universo del Dio Demoniaco, rafforzandolo costantemente.


Le leggi che si dissipavano dai loro corpi sarebbero state incorporate in quelle dell'universo del Dio Demoniaco, rendendolo sempre più forte e perfetto per resistere all'impatto delle leggi che sarebbero arrivate dopo la distruzione dell'universo demoniaco dai diciotto piani.


Così, per miliardi di miliardi di anni, sempre più esperti demoniaci morirono nell'universo del Dio Demoniaco. Era un vero cimitero per loro. Alla fine così divenne la tomba del Dio Demoniaco.


La tomba del Dio Demoniaco poteva essere definita la base forgiata con la carne, il sangue e le anime di innumerevoli demoni. Era il fondamento dell'universo!


La tomba del Dio Demoniaco divenne sempre più forte e stabile. E poi discese la Distruzione.


Negli ultimi cento anni, per fare raggiungere il picco della forza alla tomba, la razza demoniaca aveva iniziato a fare un sacrificio.


Per tutti e diciotto i livelli, grandi quantità di demoni di basso livello furono uccisi e il loro sangue fu usato per annaffiare l'universo.


Per quanto riguarda i demoni superiori rimasti, entrarono nella tomba del Dio Demoniaco. E durante i loro ultimi momenti, unirono le forze per resistere alla Distruzione nella tomba del Dio Demoniaco.


Ci riuscirono.


Durante gli ultimi momenti della Distruzione, oltre il 90% dei demoni superiori non riuscirono a sopportare l'impatto delle leggi celesti e morirono. Anche la forza e le leggi nei loro corpi si radunarono nella tomba, assimilate.


I demoni superiori rimasti furono abbastanza fortunati da poter sopravvivere e recuperare le forze nella tomba del Dio Demoniaco.


I diciotto semi del mondo secondari germogliarono uno alla volta, formando alla fine l'Abisso Oscuro dai diciotto piani.


I sopravvissuti della razza demoniaca continuarono a vivere e diventarono abissali.


I demoni potevano essere definiti una sola razza, ma in realtà, dopo aver sperimentato un lunghissimo periodo di evoluzione, si erano estese innumerevoli diramazioni che li aveva resi migliaia di volte più complicati e diversi dalle antiche razze.


C'erano abissali di basso e alto livello, privi di intelligenza, saggi, c'erano decine di migliaia di queste sotto-categorie.


Visto che risalivano dall'era universale precedente, avevano mantenuto un'eredità che risaliva ad un universo precedente. Così la forza dell'Abisso Oscuro era incredibilmente formidabile. Così certamente non erano disposti a rassegnarsi a rimanere rane in un pozzo.


In realtà in passato, quando il Dio Demoniaco aveva creato la tomba, aveva anche pensato a questo.


La razza demoniaca, dopo aver superato la grande Distruzione, poteva governare il nuovo universo. Tutto ciò che dovevano fare era sterminare gli indigeni, assumendone il controllo.


Tuttavia, dopo la grande Distruzione, anche se la tomba del Dio Demoniaco era riuscita a rimanere intatta, era comunque scossa dall'energia impetuosa come erba sotto il vento. Si persero nel caso sconfinato derivato dalla distruzione di un universo.


L'Abisso Oscuro era come una grande nave da battaglia della razza demoniaca. Lottarono per spingerla in avanti, attraversando il caos sconfinato finché non trovarono l'universo appena nato dei 33 Cieli.


Superarono il Muro del Sospiro Divino dei 33 Cieli.


Questo diede inizio alla grande guerra di dieci miliardi di anni fa quando l'Abisso Oscuro aveva combattuto contro le antiche razze dei 33 Cieli.


La tavoletta di giada non parlava della guerra.


Tuttavia Lin Ming poteva immaginare che fosse stato il conflitto più brutale e gelido che i 33 Cieli avessero mai sperimentato.


Chissà quanti antichi membri d'élite orgogliosi erano morti in battaglia, quanti antichi Re Divini erano periti.


I partecipanti di questa guerra includevano il maestro della Strada Asura, il Sovrano Immortale, la persona che sembrava essere la reincarnazione di Sheng Mei e ogni sorta di figura sconosciuta di cui Lin Ming non sapeva nulla...


Erano morti sul campo di battaglia o forse erano scomparsi, nessuno sapeva cosa fosse accaduto a loro...


Alla fine le forme di vita intelligenti dei 33 Cieli vinsero. Il prezzo che avevano pagato fu la morte delle antiche razze e la caduta della loro gloriosa civilizzazione delle arti marziali.


Oltre metà dei 33 Cieli erano stati distrutti, diventando zone letali e lande selvagge...
                                


                                



