---
weight: 21340
title: Capitolo 2134 – Principe ereditario del Grande Diluvio
pubDate: 2025-12-15T08:37:10.505Z
tags:
    - mw
---


<em>Capitolo sponsorizzato, ringraziamo Fabio!
9 capitoli in coda (9 Fabio), 0/5
-Schadenfreude</em>


L'enorme nave d'osso continuò a sfrecciare nel vuoto come un fulmine.


Nei diciotto livelli dell'Abisso Oscuro, le leggi, l'energia, tutto era permeato dall'aura selvaggia del passato. Questa era davvero un'atmosfera antica, risaliva ad un periodo oltre dieci o anche cento miliardi di anni fa...


Lin Ming era sulla prua della nave d'osso, guardava dall'alto la terra selvaggia sotto di lui.


Le creature che vivevano nei 33 Cieli erano nemiche degli abissali; era destino.


L'antico Dio Demoniaco degli abissali aveva usato un metodo sconvolgente per trovare una via per la salvezza per i demoni che avevano esaurito il loro destino e che sarebbero dovuti perire durante la grande Distruzione. Ora, dopo la nascita del nuovo universo, erano condannati a lottare fino alla morte gli uni con gli altri.


Per i 33 Cieli, gli abissali erano invasori e distruttori.


Ma per gli abissali, i 33 Cieli erano cibo in una gabbia con una bestia feroce ed era solo naturale che la bestia volesse divorarli.


Ormai era inutile discutere di una morale. Potevano solo... annientare completamente il nemico!


Dopo che la nave d'osso volò per il diciottesimo piano per dieci giorni, finalmente vide delle pianure selvagge in lontananza. E ad un lato delle pianure c'era un'enorme montagna che sembrava essere stata tagliata dall'enorme ascia di un dio. Oltre questa vetta c'era solo un cielo stellato sconfinato!


Era l'entrata della tomba del Dio Demoniaco. Era localizzata al centro del diciottesimo strato e la sua entrata erano queste enormi fauci che conducevano nelle profondità dell'universo.


Sotto la terra si celava lo spazio stellato.


In quel momento Lin Ming vide delle fortezze viola scuro che fluttuavano sopra le pianure distanti.


Queste fortezze assochilometrivano ad enormi meduse. Fluttuavano a centinaia di migliaia di piedi d'altezza, i loro tentacoli ricadevano sulla terra.


"Sono le fortezze volanti del regno demoniaco del Grande Diluvio. Sembra che siano arrivati prima di noi."


Era stato Epoca dell'Oscuro a parlare. Mentre osservava le fortezze, il suo sguardo emise una luce pensierosa.


"Il regno demoniaco del Grande Diluvio..."


Mormorò tra sé e sé Lin Ming. L'abisso aveva sei potenti organizzazioni e si erano divise in due gruppi da tre che poi avevano formato alleanze con Sect più piccoli.


Queste due organizzazioni avevano la Strada del Re Oscuro e il regno demoniaco del Grande Diluvio come loro capi; una fazione era opposta all'altra.


Se si fossero trovati nel diciassettesimo piano, avrebbero potuto mostrarsi rispetto l'un l'altro e coesistere pacificamente, a volte avrebbero anche cooperato in superficie.


Ma nella tomba del Dio Demoniaco, se due fazioni ostili si fossero incontrate, allora avrebbero potuto solo cercare di uccidersi!


La tomba del Dio Demoniaco conteneva molte occasioni fortunate e vantaggi.


Uno degli aspetti più desiderabili della tomba del Dio Demoniaco era un tipo di energia unica che esisteva lì. L'essenza di questa energia proveniva dall'universo precedente ed era l'energia purificata dei demoni che erano esistiti 100 miliardi di anni fa.


Questa energia demoniaca un tempo apparteneva ai corpi di impareggiabili Re Demoniaci dei tempi antichi.


Questa energia era stata raffinata e purificata con attenzione da questi Re Demoniaci e ci avevano perfino fuso le loro conoscenze e l'essenza delle innumerevoli leggi che avevano compreso.


Questa forza era stata accumulata per miliardi di miliardi di anni, fondendosi costantemente e fermentando. Aveva raggiunto un livello inconcepibile in quanto a qualità e nel mondo esterno anche un solo filo di essa sarebbe stata considerata un tesoro supremo.


Gli abissali lo definivano il potere degli dei demoniaci.


Quando un abissale entrava nella tomba del Dio Demoniaco, il loro obiettivo più importante era raffinare questo potere.


L'energia degli dei demoniaci aveva una sua intelligenza spirituale. Radunandone abbastanza, si sarebbe manifestata temporaneamente sulla pelle di un abissale nella forma di un tatuaggio. Ogni abissale avrebbe sviluppato tatuaggi diversi, ma avrebbero condiviso un'immagine simile, un demone feroce.


Questa immagine era definita come un totem abissale.


Inferno, Malvagio, Oscuro, Eone, Diluvio, Fame, il motivo per cui questi sei super abissali erano stati definiti "totem" era per via delle energie degli dei demoniaci.


Nell'Abisso oscuro, questa sorta di totem era considerato il simbolo di un guerriero al picco dello stadio di Vera Divinità o ad un livello ancora superiore.


Quando un abissale entrava nella tomba del Dio Demoniaco, più avessero assorbito questa energia, più totem sarebbero apparsi e così anche le loro coltivazioni sarebbero aumentate.


Dopo che questo abissale avesse lasciato la tomba del Dio Demoniaco, questi totem si sarebbero fusi lentamente con il suo corpo e sarebbero svaniti. Si sarebbero trasformati in vera forza, dando loro benefici sorprendenti.


Tutti gli abissali che entravano nella tomba del Dio Demoniaco speravano di ottenere più potere degli dei demoniaci.


Visto che c'era un limite alla velocità con cui si poteva assimilare il potere degli dei demoniaci e volevano ottenerne di più, avevano scelto un altro metodo; uccidere altri abissali e rubare il potere degli dei demoniaci che avevano già assorbito.


Questo era un tipo di scorciatoia.


Questo significava anche che una volta entrati nella tomba del Dio Demoniaco ci sarebbe stato sicuramente un grande massacro!


Ma a parte il potere degli dei demoniaci, c'erano anche molte eredità e tesori lasciati da antichi Re Demoniaci impareggiabili.


Per gli abissali, tutto questo era un'enorme fortuna e un'occasione fortunata!


Non solo, visto che la tomba del Dio Demoniaco era stata nutrita dal potere incredibilmente puro degli dei demoniaci, sarebbe nato ogni genere di medicina miracolose e strane bestie preziose, materiali celesti e innumerevoli tipi di occasioni fortunate. Non sarebbe stato strano ottenere un tesoro scioccante.


Tesori, potere degli dei demoniaci, eredità e anche i requisiti per superare il rituale abissale, tutto questo insieme avrebbe inevitabilmente causato lotte all'ultimo sangue!


"Stiamo per scendere. Dopo che entreremo nella tomba, non ci sarà bisogno di mostrare pietà agli abissali dell'alleanza di Diluvio che vedrete. Uccideteli e basta."


Disse freddamente l'Anziano Epoca dell'Oscuro. L'alleanza di Diluvio a cui si riferiva era la fazione creata dal regno demoniaco del grande Diluvio.


"Per quanto riguardava gli abissali della nostra alleanza di Oscuro, se vi incontrerete non uccideteli, altrimenti dovrete pagare un caro prezzo."


Il suo sguardo brillò con fare minaccioso mentre l'Anziano Epoca dell'Oscuro ne stava parlando.


L'alleanza di Oscuro non esisteva solo in nome. Quando i numerosi abissali partivano per la tomba, avrebbero fatto un giuramento seguendo il contratto del Re Oscuro. Se i membri della stessa alleanza avessero ucciso i loro compagni, sarebbero stati puniti dal contratto del re Oscuro.


Tuttavia questo contratto del Re Oscuro in realtà non era stato progettato troppo bene e le punizioni sarebbero state fino ad un certo punto sopportabili.


Così, se avessero incontrato occasioni fortunate sconvolgenti, perfino abissali che appartenevano alla stessa fazione avrebbero potuto contare l'uno sull'altro. Bisognava valutare bene se fosse valso la pena di pagare questo prezzo per i tesori.


Così tutti i membri dell'Alleanza di Oscuro che entrarono nella tomba avevano diversi piani in mente. Tutti loro erano consapevoli delle regole implicite dell'alleanza; se avessero incontrato una fazione ostile, allora avrebbero dovuto cooperare per eliminarli. Poi avrebbero valutato come distribuire il bottino. Se avessero potuto giungere ad una risoluzione pacifica, allora sarebbe andato tutto per il meglio.


Altrimenti tutto sarebbe stato deciso dalla forza.


In quel momento l'enorme nave d'osso discese lentamente.


La postazione dell'Alleanza di Oscuro era separata da quella di Diluvio da cento chilometri. Ogni fazione guardò l'altra mentre volavano a mezz'aria.


Diverse ore dopo entrambe le parti mandarono i loro Anziani e numerosi abissali superiori che sarebbero entrati nella tomba. Arrivarono nella montagna tra le lande selvagge e nel cielo stellato localizzato nelle profondità della terra.


Tra la folla, Lin Ming esaminò silenziosamente gli abissali dell'alleanza di Diluvio.


Se non avesse contato sé stesso, allora l'alleanza di Diluvio aveva portato dodici Vere Divinità, lo stesso numero dell'alleanza di Oscuro.


Questi dodici abissali erano chiaramente i membri d'élite dell'Alleanza di Diluvio!


Di fronte a questi dodici c'era un torreggiante abissale con un'armatura viola. Aveva un viso umano e poteva essere perfino considerato estremamente bello. Tuttavia il suo intero corpo era coperto da scaglie da lucertola e aveva una coda spessa.


Questo abissale dal volto umano era il principe ereditario del regno demoniaco del Grande Diluvio.


<em>'Vera Divinità di livello intermedio...'</em>


Pensò subito Lin Ming mentre guardava il principe ereditario del grande diluvio. Tuttavia era sicuro che non ci fosse un buon valore di riferimento per valutare il livello del principe ereditario.


Poteva sentire un'aura pericolosa provenire dal corpo del principe ereditario del Grande Diluvio. Era chiaro che la forza di questa persona fosse ancora più terrificante del previsto.


"Eheh, il Nono Anziano è piuttosto percettivo."


Una lieve voce risuonò vicino alle orecchi di Lin Ming. Si girò e vide che era stato Figlio dell'Oscuro a parlare.


Lin Ming si raggelò. Non aveva rivelato i suoi pensieri, eppure Figlio dell'Oscuro se n'era accorto.


Lin Ming rimase in silenzio. Era sempre stato in guardia nei confronti di questo Figlio dell'Oscuro. In questi ultimi giorni spesso aveva visto Figlio dell'Oscuro insieme a Sheng Mei, e aveva sentito un'aura pericolosa provenire da lui. In effetti era anche un po' più intensa di quella del principe ereditario del Grande Diluvio...


"Non preoccuparti." Figlio dell'Oscuro ridacchiò. Si girò e non guardò più Lin Ming. "Credo che dovresti evitare il più possibile questo principe ereditario del Grande Diluvio..."


Figlio dell'Oscuro diede questo consiglio e poi sorrise mentre camminava verso quell'uomo. "Principe ereditario del Grande Diluvio, non ti vedevo da così tanto tempo!" La voce ricca e magnetica di Figlio dell'Oscuro riecheggiò nell'aria.
                                


                                



