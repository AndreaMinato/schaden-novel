---
weight: 2136
title: Capitolo 2136 – Prime Uccisioni
pubDate: 2025-12-15T08:37:10.505Z
tags:
    - mw
---


<em>Capitolo regolare,
8 capitoli in coda (8 Fabio), 0/5
-Schadenfreude</em>


<em>Weng! Weng! Weng!</em>


L'energia vibrò. Gli abissali che volarono nella marea non furono divorati, né fatti a pezzi dall'energia terrificante. Invece ci entrarono in risonanza. La luce nera fluì nei loro corpi e poi fuori, formando canali naturali attorno a loro.


Gli abissali attraversarono questi passaggi ed entrarono nella tomba del Dio Demoniaco.


Poi sempre più abissali volarono nella marea di energia.


Più era solido il fondamento, più energia demoniaca un abissale possedeva, più il potere della tomba del Dio Demoniaco sarebbe entrato in risonanza con lui.


Anche Lin Ming volò nella marea. La sua comparsa attirò subito l'attenzione di molti abissali.


Lin Ming non fu particolarmente veloce. Ma quando si sommerse nell'energia impetuosa, il potere dei demoni attorno a lui fu attirato dal suo corpo come se fosse un vero Re Demoniaco e il potere dei demoni strisciava ai suoi piedi, incredibilmente remissivo.


Vedendo questa scena, molti sussultarono. Questa era indubbiamente una reazione naturale causata dalla forza.


<em>Whoosh!</em>


Lin Ming svanì nella marea di energia. Sentì solo un risucchio irresistibile rilasciato dalla luce nera che lo trascinò sempre più velocemente in avanti.


Ogni sorta di immagine caotica e disordinata passò per la mente di Lin Ming, come un torrente temporale che fluiva rapidamente attorno a lui. Sembrava che al tempo stesso fosse passato un attimo e migliaia di migliaia di anni. Poi il caos nella mente di Lin Ming svanì all'improvviso e arrivò in uno spazio incredibilmente strano e vasto.


"Questa è la tomba del Dio Demoniaco?"


Mormorò Lin Ming mentre si guardava attorno.


Era entrato in fin troppi regni mistici straordinari nella sua vita, ma nessuno di essi poteva competere con la tomba del Dio Demoniaco in quanto a livello. Perfino la Strada Asura era di gran lunga inferiore.


Dopotutto era stata solo creata dal maestro della Strada Asura. Nella tomba del Dio Demoniaco invece erano stati seppelliti innumerevoli antichi demoni e la loro carne e il loro sangue avevano forgiato questo mondo insieme!


Lo spazio della tomba del Dio Demoniaco era ampio e antico. Alzando lo sguardo, si potevano ancora vedere le stelle effimere e splendide a decine di migliaia di chilometri d'altezza.


Ogni astro emetteva enormi ondate di potere demoniaco, sembrava che delle vere divinità demoniache stessero dormendo lì. La pressione era soffocante, premeva e imprigionava nel pavimento, abbastanza profonda da fare tremare di paura.


"Mm, queste stelle..."


Lin Ming scoprì all'improvviso qualcosa di insolito in questa terra. In realtà, quando era stato nelle lande selvagge, aveva trovato strano che lo spazio stellato fosse seppellite sottoterra e anche questa volta celeste conteneva un enorme numero di stelle. Sembrava proprio fuori posto.


Fu solo quando Lin Ming entrò nella tomba di persona che scoprì la verità. In realtà le splendide stelle multicolori erano reliquie demoniache!


Quando gli impareggiabili Re Demoniaci morivano, avrebbero lasciato le loro reliquie demoniache, come quella che Lin Ming aveva ottenuto durante la prova finale della Strada Asura.


Le innumerevoli reliquie demoniache erano state lasciate da grandi demoni dei tempi antichi. Erano esistite per oltre 100 miliardi di anni e scintillavano nella volta celeste.


Mentre erano connesse in modi misteriosi, creavano una formazione terrificante!


Questa formazione avvolgeva l'intera tomba del Dio Demoniaco. Era difficile immaginare che livello avessero raggiunto.


In quel momento non fu solo Lin Ming, anche gli altri abissali entrati nella tomba scoprirono che le reliquie demoniache si erano trasformate in stelle.


Ogni reliquia conteneva un'essenza inesauribile e la forza delle leggi che il demone aveva prima di morire; erano tesori supremi insuperati.


Questo spinse alcuni abissali a volare verso questi astri. Anche se non speravano di poter ottenere le reliquie, si sarebbero accontentati di osservarle da lontano e percepire le leggi concentrate al loro interno.


Tuttavia, prima di avvicinarsi, sentirono una pressione terrificante che piombò su di loro come una cascata torrenziale, facendo precipitare gli abissali.


Non rimasero feriti, ma impallidirono a causa dell'impatto improvviso sulla loro vitalità del sangue.


"Che ferocia... questi antichi Re Demoniaci sono morti già da innumerevoli anni e hanno ancora una tale pressione e presenza. Se fossero vivi, non posso nemmeno immaginarmi quanto sarebbero potenti."


Un abissale sospirò profondamente. Con quel gruppo di prima come esempio, gli altri non provarono più ad esaminare le reliquie demoniache.


"Mm... ehi, non è il tipo dell'Alleanza di Oscuro con il Libro di Eone?"


Alcuni abissali videro Lin Ming e i loro sguardi si accesero.


"È lui!"


Tutti quelli che avevano parlato erano Empirei. Guardarono Lin Ming con paura, ma non poterono nascondere l'avidità nei loro sguardi.


Facevano parte dell'Alleanza di Diluvio. Erano Empirei di organizzazioni più piccole.


La forza di Lin Ming era un segreto di cui solo gli abissali dell'Alleanza di Oscuro erano a conoscenza. La Strada del Re Oscuro aveva impedito ogni fuga di notizie ed era impossibile capire se le sparse voci al riguardo fossero vere o no. Dopotutto vedere di persona era sempre meglio che credere ad una diceria a caso.


Questi Empirei di piccole organizzazioni non sapevano a che livello fosse arrivato Lin Ming, ma Figlio dell'Oscuro aveva detto che il talento di Lin Ming superava il suo.


Anche se Figlio dell'Oscuro avesse mentito, se non altro Lin Ming non sarebbe stato più debole di loro.


"Mi sa che non possiamo batterlo. Contattiamo l'apprendista senior e lo facciamo unire alle nostre forze per ucciderlo?"


Mormorò un Empireo. L'apprendista senior di cui parlavano era una Vera Divinità.


"È troppo presto... sono tutti appena arrivati e nessuno ha avuto il tempo di radunare potere demoniaco, né di ottenere occasioni fortunate... per quanto riguarda il Libro di Eone, non oso prenderlo, altrimenti attireremo solo un disastro fatale su di noi!"


"Aspettiamo per ora e mettiamolo all'ingrasso. Quando arriverà il momento, contatteremo l'apprendista senior e lo attaccheremo. Dovrebbe avere molti tesori questo tipo!"


Discussero usando trasmissioni del suono diversi Empirei. In quel momento però spalancarono gli occhi e si rizzarono loro i capelli!


Un abissale nero torreggiante era apparso in mezzo a loro come un fantasma.


Era Lin Ming e mentre osservava i tre Empirei attorno, sorrise. Non aveva sentito le loro trasmissioni del suono, ma come poteva non aver percepito l'ostilità e l'intento omicida che emanavano?


Anche se erano deboli, finché fossero stati ostili Lin Ming non l'avrebbe fatta passare loro liscia, non importava che la tomba si fosse appena aperta o che ci fossero vantaggi nel farlo.


Avrebbe distrutto ogni problema sul nascere.


Questa era la lezione più importante che Ouyang Boyan gli aveva insegnato nella Valle dei Sette Misteri.


"Tu..."


L'abissale che aveva appena iniziato a parlare sussultò. Poteva sentire che, quando Lin Ming era apparso, un campo di forza invisibile aveva bloccato l'area attorno in modo da impedire loro di muoversi!


Perfino i suoi pensieri erano rallentati fino a fermarsi. Prima che potesse capire cos'era successo, vide una luce nera volare verso di loro e la sua energia demoniaca protettiva si squarciò come la carta.


Così tre teste volarono nel cielo!


Il sangue schizzò verso l'alto come una fontana.


Lin Ming aveva stretto la lancia del Drago Nero e aveva fatto una spazzata, decapitando all'istante tre Empirei.


La punta dell'arma non era nemmeno stata macchiata da una goccia di sangue. Lin Ming mise da parte la lancia del Drago Nero. Questi tre Empirei morti non avevano nemmeno una coltivazione alta quanto la sua e l'enorme divario di forza aveva portato a questa brusca fine.


I demoni abissali erano i nemici naturali delle forme di vita dei 33 Cieli. Lin Ming non aveva intenzione di trattenersi o mostrare pietà, figuriamoci con questi abissali che avevano diretto intento omicida verso di lui.


Questa avventura nella tomba del Dio Demoniaco sarebbe diventata inevitabilmente un grande massacro!


<em>Peng! Peng! Peng!</em>


I tre cadaveri decapitati si accasciarono a terra e il loro sangue schizzò sull'antica terra selvaggia. Poi accadde una scena sorprendente.


Il loro sangue fresco fu assorbito velocemente dal suolo come acqua che ricadeva in un mare. Perfino l'energia nei tre Empirei fu estratta lentamente e fu sommersa, fondendosi con il mondo circostante.


Lin Ming sentì che questi tre corpi stavano marcendo lentamente.


All'inizio i cadaveri di Empirei abissali sarebbero rimasti intatti perfino dopo diverse centinaia di migliaia di anni. Ma ora stavano marcendo ancora più velocemente del corpo di un mortale.


Questa situazione poteva solo significare... che la loro potente vitalità del sangue era stata risucchiata.


Dopo aver perso il potere della vitalità del sangue, il corpo non sarebbe diventato altro che una borsa di pelle marcia.


"Allora è così..."


Lin Ming si accigliò lievemente. Gli abissali che morivano nella tomba del Dio Demoniaco sarebbero stati assimilati rapidamente. Questo gli diede la situazione che lo spazio circostante avesse una natura malvagia.


La tomba del Dio Demoniaco era simile alle fauci di un'enorme bestia selvaggia. Tra tutti gli abissali venuti qui, oltre la metà sarebbe morta. E il fato di coloro che morivano sarebbe stato di essere assorbiti lentamente dal mondo.


Una fine del genere faceva rabbrividire.
                                


                                



