---
weight: 2137
title: Capitolo 2137 – Tracciato
pubDate: 2025-12-15T08:37:10.505Z
tags:
    - mw
---


<em>Capitolo sponsorizzato, ringraziamo Fabio!
7 capitoli in coda (7 Fabio), 0/5
-Schadenfreude</em>


Il terreno della tomba del Dio Demoniaco era estremamente pericoloso e crudele.


Alcuni picchi trafiggevano il cielo come grandi spade.


Il suolo di alcuni territori era pieno di crepe che rivelavano abissi neri indescrivibili.


In altri posti si potevano vedere ossa disperse per tutto il terreno, erano di varia dimensione e scintillavano come cristalli neri incrinati.


Si poteva sentire un lieve campo di forza avvicinandosi a queste ossa. In realtà questi resti avevano già esaurito la loro energia, eppure mantenevano ancora un campo di energia che faceva sospirare con emozione.


Senza dubbio, dopo che i proprietari di questi scheletri erano morti, le loro energie avevano fatto una fine simile a quella degli Empirei appena uccisi ed erano stati assorbiti da questo mondo.


Tutto ciò che era rimasto era le loro ossa e un lieve campo di forza. Sarebbero rimasti per sempre seppelliti qui.


Pensando a questo, Lin Ming percepì qualcosa di insolito.


Ogni volta che la tomba del Dio Demoniaco si apriva, innumerevoli membri d'élite abissali si sarebbero radunati in questa terra.


Questi talenti potevano assorbire l'energia purissima che era stata raffinata oltre 100 miliardi di anni fa nella tomba, ma allo stesso tempo oltre l'80% di loro sarebbe perito qui.


L'energia demoniaca nei loro corpi e la forza della loro vitalità del sangue sarebbero state assorbite da questo mondo.


Così l'energia appariva e scompariva, formando un equilibrio particolare che faceva rabbrividire.


Questo significava che gli abissali usavano i morti come fertilizzante così che i guerrieri potessero arrivare ad un livello ancora superiore.


Pensando a questo, Lin Ming sospirò. La brutalità e la legge della giungla dell'Abisso Oscuro non era così semplice. Qui per legge il forte divorava il debole.


In quel momento un'aura demoniaca sbalorditiva passò di fronte a lui. Un raggio di luce nera brillò, la sua intensità fece tremare la terra.


Dalle vibrazioni apparse a mezz'aria si poteva distinguere la vaga figura di un demone feroce. Condensò lentamente la sua energia demoniaca che si era manifestata nel mondo.


Il demone ruggì, la sua voce riecheggiò nel cielo e nella terra.


"Il potere degli dei demoniaci."


Lin Ming strinse gli occhi. Secondo la tavoletta di giada, il potere degli dei demoniaci era vagato nella tomba per oltre 100 miliardi di anni, formando lentamente una sua saggezza spirituale. Se uno avesse potuto fare a pezzi questa energia, avrebbe potuto ottenerne l'essenza.


Il potere degli dei demoniaci era una delle occasioni fortunate più importanti nella tomba del Dio Demoniaco. Molti grandi talenti entravano qui proprio per questo motivo.


Lin Ming avanzò e svanì nel cielo. Scagliò un pugno verso questo demone volante.


<em>Peng!</em>


Con un forte crepitio, il demone ululò miseramente per poi disintegrarsi in fumo e polvere. Si trasformò in un flusso di energia nera che iniziò a dissiparsi.


Lin Ming sporse una mano e radunò lentamente questa energia.


"È davvero pura..."


Lin Ming rimase scioccato. In effetti descrivere questo potere degli dei demoniaci con la parola 'puro' non era sufficiente. Lin Ming aveva visto ogni sorta di occasione fortunata nella sua vita, ma solo in termini di qualità di energia trovata nei regni mistici, nulla poteva competere con il potere degli dei demoniaci di fronte a lui.


Questo perché tra tutti i regni mistici che Lin Ming aveva trovato, quello esistito più a lungo non arrivava nemmeno ad un decimo dell'età della tomba.


L'energia nella tomba del Dio Demoniaco era stata purificata e raffinata per tutto questo tempo, come vino fermentato usando materiali celesti. Dopo 100 miliardi di anni di perfezionamento era diventato impareggiabile.


Ogni abissale che entrava nella tomba del Dio Demoniaco era appassionato di un vino del genere ed era difficile descrivere a parole il suo sapore.


Lin Ming usò la sua forza spirituale per controllare i fili di energia demoniaca che aveva radunato nel suo palmo. Formò il fantasma di un piccolo demone dall'aspetto pieno di vita, sembrava avere una sua coscienza.


Lin Ming strinse il pugno e assorbì direttamente questo fantasma demoniaco.


Un momento dopo un marchio sfocato apparì sul suo braccio.


Era un lieve tatuaggio demoniaco; era il cosiddetto totem.


Per ogni abissale che entrava nella tomba, ci sarebbe stato un limite al numero di tatuaggi che poteva formare grazie al potere degli dei demoniaci.


Alcuni potevano formarne otto, altri dieci o quindici. Ma una volta che avessero superato il loro limite questo numero non sarebbe aumentato più.


Il numero limitato di totem sarebbe dipeso dal talento marziale e dal potenziale dell'individuo.


Naturalmente, più tatuaggi si poteva formare e meglio sarebbe stato. Tuttavia, in realtà, visto che la tomba del Dio Demoniaco era piena di massacri, una maggior quantità di totem avrebbe attirato l'attenzione degli altri. Gli abissali più deboli e piccoli che erano entrati in questo regno mistico avrebbero già ringraziato il cielo se avessero potuto formare tre o quattro totem e sopravvivere.


Per loro il limite di totem non era troppo significativo.


In quel momento Lin Ming vide che all'orizzonte c'erano già degli abissali che stavano iniziando ad uccidersi per lottare per il potere degli dei demoniaci.


Ma questo era solo un piccolo scontro. Una volta che fossero apparsi sempre più, l'intera tomba del Dio Demoniaco sarebbe diventato un inferno sanguinoso.


Lin Ming non si fermò qui a lungo.


Secondo la tavoletta di giada che aveva esaminato, il numero di occasioni fortunate era molto più piccolo ai confini della tomba del Dio Demoniaco e la qualità e la densità di dei demoniaci era anche più bassa. I tesori davvero preziosi sarebbero stati nelle profondità della tomba del Dio Demoniaco.


Naturalmente ci sarebbero stati anche più pericoli.


Lin Ming volò verso le profondità della tomba del Dio Demoniaco. Il suo spazio era estremamente grande da quello dell'esterno.


La tomba del Dio Demoniaco era un grande mondo misterioso costruito per resistere alla grande Distruzione dell'universo precedente. Qui l'intensità dello spazio era stata temprata per 100 miliardi di anni e inondato con la carne e il sangue di innumerevoli Re Demoniaci, e ora aveva raggiunto uno stato quasi indistruttibile.


Anche con la forza assoluta e la sua comprensione delle leggi dello spazio, Lin Ming non poteva comunque utilizzare liberamente il potere dello spazio, né distorcerlo.


E sicuramente non avrebbe potuto romperlo e accelerare il passo con grandi spostamenti del vuoto.


Così, che uno fosse una Vera Divinità o un Empireo, avrebbero dovuto procedere come tutti gli altri e volare. E a causa dell'onnipresente campo di forza, la velocità di tutti gli abissali era stata soppressa.


Ma anche se Lin Ming stava solo volando e non si era fermato molto, il potere degli dei demoniaci che aveva condensato non era inferiore a quello degli altri abissali.


Lin Ming sembrava attrarre queste creature demoniache.


Molti abissali avrebbero cercato ovunque per trovare il potere degli dei demoniaci, trascorrendo diverse ore per trovarne un po'. Per quanto riguardava assorbirlo, forse ci sarebbero stati anche dei conflitti, perché se l'avessero trovato altri abissali, avrebbero dovuto iniziare a combattere per decidere chi avrebbe dovuto ottenerlo.


Lin Ming invece volava in avanti e spiriti demoniaci formati dal potere degli dei demoniaci si avvicinavano a lui di loro iniziativa.


In effetti non stavano cercando Lin Ming, ma il Libro di Eone che portava con sé.


Questo tomo misterioso e antico possedeva un'aura strana e fluttuazioni di energia speciali. Nella tomba del Dio Demoniaco, il Libro di Eone era una luce brillante che attirava le falene o un fiore fresco che attirava api mellifere, attraendo costantemente spiriti demoniaci condensati dal potere degli dei demoniaci.


Questi spiriti non erano troppo forti, Lin Ming li abbatté facilmente e presto Lin Ming condensò un terzo totem sul braccio.


Più si progrediva e più sarebbe diventato difficile formare totem. Ma Lin Ming non aveva fretta. La tomba sarebbe rimasta aperta per molto tempo. Nel suo periodo più breve lo sarebbe stata per sette od otto anni, e forse poteva arrivare perfino a decine o centinaia di anni.


Nella storia dell'Abisso Oscuro a volte la tomba del Dio Demoniaco era rimasta aperta per uno o duemila anni.


Più era lungo il periodo in cui fosse rimasta aperta, più tempo gli abissali entrati avrebbero avuto per cercare occasioni fortunate e il potere degli dei demoniaci. Così quando fossero emersi avrebbero ottenuto anche grandi benefici.


Ma allo stesso tempo ci sarebbe stato un massacro più lungo, così meno abissali sarebbero riusciti ad uscirne vivi.


Lin Ming non cercava guai, ma non significava che non avrebbe incontrato problemi lungo la strada.


Due giorni dopo, Lin Ming sentì fili di lieve intento omicida aleggiare vicino alla sua schiena come una fresca brezza di primavera.


Entrò in allerta, un abissale lo aveva preso di mira!


Il suo ritmo non rallentò minimamente, ma rilasciò la sua percezione in ogni direzione. Tuttavia, sorprendentemente non scoprì chi lo stava seguendo. Questo lo sorprese, questo significava che chi si stava nascondendo era ad un livello che superava le sue aspettative.


'<em>Non dovrebbe essere il principe ereditario del Grande Diluvio...'</em>


Pensò Lin Ming e si calmò. Iniziò a fondere la forza spirituale del suo vero io nella sua percezione.


Il suo vero io possedeva l'Anima Eterna e la forza della sua fonte spirituale non era qualcosa con cui i comuni abissali potevano competere. E dopo aver indagato sulla situazione, divenne pensoso; sembrava che la situazione fosse diversa da quello che si aspettava.


Cadde in contemplazione per un momento e poi cambiò lentamente direzione, volando lontano...
                                


                                



