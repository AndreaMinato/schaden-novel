---
weight: 2138
title: Capitolo 2138 – Un Campo di Battaglia Sigillato
pubDate: 2025-12-15T08:37:10.506Z
tags:
    - mw
---


<em>Capitolo regolare,
7 capitoli in coda (7 Fabio), 0/5
-Schadenfreude</em>


Le lande selvagge grigio genere della tomba del Dio Demoniaco erano piene della pressione di un campo di forza onnipresente. E più si andava avanti, più si intensificava.


Il terreno qui era arrivato ad una durezza inimmaginabile.


Più era alto il livello di un piano, più stabile sarebbe stata stabile la struttura del mondo. La struttura dell''Abisso Oscuro  era già ad un grado superiore rispetto ai 33 Cieli, ma la tomba del Dio Demoniaco li sovrastava tutti.


Al centro, ogni roccia, ogni pollice di terra poteva essere paragonato a ferro divino. Entrando nella tomba, anche se un praticante di arti marziali non avesse trovato occasioni fortunate, solo scavando avrebbe potuto trovare materiali per forgiare armi divine.


Lin Ming superò una montagna tagliente come una spada. Dall'altra parte del picco c'era un canyon vasto e profondo, una terra indomata che sembrava non aver mai visto estranei. Con il passare di innumerevoli anni, si era radunata una considerevole quantità di potere degli dei demoniaci in questa gola.


Più potere degli dei demoniaci si accumulava, più potente sarebbe stato il campo di forza. Lin Ming poté sentirne la potenza dopo un solo passo, il suo respiro accelerò e i suoi movimenti rallentarono di molto.


Lin Ming vide uno scheletro seduto nel canyon. Era ancora completo e le cavità dei suoi occhi sembravano fissarlo.


Lin Ming e questo scheletro si guardarono. Poi Lin Ming sorrise.


Uno spirito demoniaco viola nerastro volò all'improvviso dallo scheletro. Fu incredibilmente veloce e puntò dritto verso la fronte di Lin Ming. Pareva che volesse irrompere nel suo mare spirituale.


Tuttavia Lin Ming era già pronto. Scagliò un pugno!


<em>Peng!</em>


Ci fu un'esplosione fragorosa. Il pugno di Lin Ming conteneva i princìpi intricati della Forza Penetrante e trilioni di fili di potere demoniaco. Le vibrazioni fecero ruzzolare via lo spirito demoniaco viola scuro!


Lo spirito demoniaco ululò di dolore. Sembrava che si fosse reso conto di non poter competere con Lin Ming e si girò per scappare.


"Mm? Non è morto?"


Lin Ming ne fu un po' sorpreso. A quanto pareva era uno spirito demoniaco di alta qualità e il potere degli dei demoniaci che possedeva era anche molto più puro.


Lin Ming fece un passo avanti e scattò. Apparì di fronte allo spirito demoniaco come se si fosse teletrasportato lì e poi gli diede uno schiaffo.


<em>Peng!</em>


L'energia si scatenò, facendo a pezzi lo spirito demoniaco!


Lin Ming sporse una mano e afferrò tutta l'energia che divampava nell'aria. Poi la radunò e la assorbì.


Per un po' sentì ogni poro del suo corpo rilassarsi e aprirsi per divorare il potere del cielo e della terra. Era una sensazione incredibilmente piacevole, come quella di un viaggiatore che non aveva bevuto per diversi giorni che finalmente trovava una sorgente e aveva potuto finalmente dissetarsi.


"Questo potere degli dei demoniaci è davvero meraviglioso. Se coltivassi per cento anni qui, sarebbe come coltivare mille anni fuori. Una volta che accumulerò abbastanza energia, non sarà un problema per me diventare una Vera Divinità..."


Per avanzare allo stadio di Vera Divinità, bisognava accumulare abbastanza energia e solidificare le proprie fondamenta.


Ma l'energia del mondo della tomba del Dio Demoniaco era semplicemente troppo pura. La si poteva integrare fin troppo facilmente negli arti, nelle ossa, nei punti di agopuntura e nei meridiani; non c'era bisogno di raffinarla. Così non avrebbe avuto problemi nello stabilizzare le sue fondamenta.


Questo perché era un piano che aveva raffinato questa energia per cento miliardi di anni. Se un praticante di arti marziali avesse potuto assorbirla, avrebbe dovuto coltivare molto di meno rispetto al normale.


Era una scorciatoia per aumentare il proprio livello.


Naturalmente questo a patto che la comprensione delle leggi potesse tenere il passo. Sarebbe stato inutile aumentare la propria coltivazione senza migliorare le leggi.


Ma Lin Ming aveva coltivato due delle leggi più elevate e praticava l'essenza, l'energia e il divino. Questi risultati andavano ben oltre il livello di una Vera Divinità.


Lin Ming gettò un'occhiata verso il totem sul suo braccio. Con l'energia che aveva assorbita ora, da un terzo, era diventato per metà completo. Questo dimostrava quanto era di alta qualità l'energia che aveva raffinato.


Poi la voce di Lin Ming divenne gelida: "Agli amici dietro che mi stanno seguendo. Mi avete seguito per così tanto tempo, credo che sia il momento che usciate fuori!"


Mentre parlava si girò con calma, posando lo sguardo verso uno spazio vuoto.


Un campo di forza d'energia si rivelò lentamente dal posto che stava osservando. C'era una grossa campana di bronzo.


<em>Clang!


Clang!</em>


La grande campana tuonò e diventò più grande. Ne volarono fuori due figure, una nera e una bianca. Sembravano fantasmi dal loro aspetto.


"Ci hai davvero scoperto?"


Disse sorpresa la figura nera. La sua voce era eterea e tagliente, faceva rabbrividire.


Questi due abissali avevano degli aspetti estremamente strani. Erano bassi, ancora più bassi di un normale umano. I loro corpi erano magri ed emaciati, uno indossava un abito nero e l'altro bianco.


Erano ricoperti da una nebbia lieve, proprio le guardie bianco e nero delle leggende mortali, le divinità che avevano la responsabilità di ricompensare le buone azioni e di punire i malvagi.


"Voi due siete i fantasmi gemelli yin e yang dell'Ordine Demoniaco?"


Lin Ming inarcò un sopracciglio. Quando aveva ucciso l'Anziano dell'Ordine Demoniaco e aveva letto i suoi ricordi, aveva preso familiarità con le figure di alto livello della sua organizzazione.


Questi fantasmi gemelli yin e yang erano Anziani di alto livello dell'Ordine Demoniaco. Erano fratelli ed erano Vere Divinità di livello inferiore. Separati non sarebbero stati considerati grandi guerrieri, ma insieme potevano rivelare una forza combattiva terrificante.


"Ci hai davvero riconosciuti... eheh, consegna il Libro di Eone e il potere degli dei demoniaci che hai assorbito e ti lasceremo andare!"


L'abissale con l'abito bianco ridacchiò e così anche Lin Ming: "Stai ancora a blaterare in un momento come questo? Fate la vostra mossa e basta!"


Lin Ming estrasse direttamente la lancia del Drago Nero, i suoi occhi brillavano pieni di spirito combattivo. Dato che possedeva il Libro di Eone, ovviamente avrebbe attirato le ostilità degli altri.


E affrontare questi fantasmi gemelli yin yang era il miglior modo per mettere alla prova la sua forza.


Aveva cercato intenzionalmente un'area remota per fronteggiarli, tutto per vedere che livello avesse raggiunto la sua potenza dopo aver aperto il settimo palazzo delle Nove Stelle ed essere diventato un Empireo di livello superiore.


"Vuoi morire!"


I fantasmi gemelli yin e yang sogghignarono sinistramente. Con un forte ronzio, la grossa campana di bronzo di fronte a loro tremò all'improvviso e fluttuò sopra le loro teste. Rilasciò un campo di forza continuo che imprigionò lo spazio circostante.


E dopo la campana iniziò a precipitarsi verso il nemico


Lin Ming esaminò la campana. Esitò per un momento, senza cercare di schivarla.


<em>Clang!</em>


Con un forte rimbombo, l'artefatto coprì completamente Lin Ming e i fantasmi gemelli yin e yang.


Lo spazio dentro l'artefatto era di circa duecento piedi di diametro. Per una Vera Divinità, duecento piedi non erano nulla. Dato che erano confinati tutti e tre in uno spazio così stretto, non sarebbe stato diverso dal fare un combattimento ravvicinato.


Vedendo che Lin Ming non aveva cercato di evitare la campana, i fantasmi gemelli yin e yang rimasero sbalorditi.


All'inizio credevano che Lin Ming potesse essere un maestro al livello di una Vera Divinità. Altrimenti Figlio dell'Oscuro non lo avrebbe lodato in modo così esagerato e l'Alleanza di Oscuro non gli avrebbe permesso di portare il Libro di Eone nella tomba del Dio Demoniaco.


Mentre sconfiggere una Vera Divinità era facile, ucciderla sarebbe stato molto più arduo. Dopotutto, se quest'altra parte avesse scoperto la loro presenza e avesse fatto di tutto per fuggire, il combattimento sarebbe durato per troppo tempo e bisognava contare che Lin Ming aveva anche dei compagni nella tomba del Dio Demoniaco.


Se altri abissali dell'Alleanza di Oscuro fossero stati attirati qui, allora il loro piano di dare la caccia a Lin Ming sarebbe fallito.


Così volevano usare la grande campana di bronzo per intrappolare Lin Ming. Se avessero bloccato ogni via di fuga al nemico, allora sarebbe stato molto più facile ucciderlo. All'inizio pensavano che Lin Ming avrebbe lottato e non avrebbe lasciato che la campana lo coprisse così facilmente. Ma dopo aver raggiunto così facilmente il loro obiettivo, provarono una strana sensazione.


Nel frattempo, nello spazio sigillato della grande campana di bronzo, Lin Ming stava esaminando i dintorni con totale compostezza.


Questa campana era un tesoro da Vera Divinità di alta qualità. E non sarebbe stato affatto facile uscirne dato il campo di forza che copriva quest'area.


E il terreno sotto i suoi piedi era la terra della tomba del Dio Demoniaco, era dura come il ferro divino.


In altre parole, una volta che la campana avesse sigillato lo spazio circostante, non solo sarebbe stato difficile per chi era dentro andarsene, ma anche per chi era fuori entrare... inoltre sarebbe stato impossibile capire cosa stesse accadendo dentro l'artefatto.


Questo era un campo da battaglia completamente sigillato.


Pensando a questo, Lin Ming sorrise. Per lui questa era un'ottima opportunità!


"Perché sorridi?" I fantasmi gemelli yin e yang si accigliarono.


Lin Ming scosse pigramente la testa: "Niente, è solo che... non sono uscito ad esercitarmi per molto tempo, così non sono molto in forma. E voi due... mi avete dato questa opportunità perfetta."


Le parole di Lin Ming destarono perplessità nei fantasmi gemelli yin e yang. Cosa significava che non era uscito fuori ad esercitarsi per molto tempo? Chi e cos'era questa persona di fronte a loro?
                                


                                



