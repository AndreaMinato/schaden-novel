---
weight: 21390
title: Capitolo 2139 – La Forza di Lin Ming
pubDate: 2025-12-15T08:37:10.506Z
tags:
    - mw
---


<em>Capitolo regolare,
7 capitoli in coda (7 Fabio), 0/5
-Schadenfreude</em>


Prima che i fantasmi gemelli yin yang potessero reagire, una nebbia pesante eruttò dal corpo di Lin Ming. Questa foschia conteneva una forza potente e profonda che proliferò nell'aria attorno; era il campo di forza primordiale.


L'energia primordiale si diffuse nell'antica campana di bronzo, sigillando completamente il campo di battaglia già isolato dall'esterno.


Immediatamente i fantasmi gemelli yin yang entrarono in guardia. Un Empireo di livello superiore era stato imprigionato da due Vere Divinità in uno spazio sigillato, ma non solo si era fatto prendere dal panico, aveva anche usato un campo di forza per bloccare l'area; sembrava che volesse iniziare un combattimento all'ultimo sangue.


Se questa persona non fosse stata idiota o folle, allora aveva più che abbastanza sicurezza nella sua forza.


E, ripensando a come la Strada del Re Oscuro gli aveva permesso di portare il Libro di Eone nella tomba, le possibilità che Lin Ming fosse un idiota erano quasi zero.


"Interessante. Ti uccideremo, ma sembra che tu voglia divorarci a tua volta. Non temi che scapperemo via?"


"Un mero Empireo di livello superiore vuole contendere con noi due fratelli..."


I fantasmi gemelli yin e yang ridacchiarono, le loro voci erano cupe e malvagie. Si separarono, posizionandosi ad entrambi i lati di Lin Ming. In quel momento Lin Ming stava continuando a rafforzare il campo di forza primordiale, bloccando questo spazio.


Lin Ming scorse con lo sguardo le braccia sotto gli abiti voluminosi dei nemici. In ognuna delle loro braccia c'era un totem.


I marchi non erano fiochi come quelli di Lin Ming. Lin Ming possedeva il Libro di Eone, così sarebbe dovuto essere tra i più veloci nell'assorbire il potere degli dei demoniaci, eppure non era riuscito a superare i fantasmi gemelli yin e yang. Questo significava che dovevano aver ucciso molti abissali dell'Alleanza di Oscuro.


Solo massacrando altri abissali e rubando i loro totem si poteva accumulare rapidamente il potere degli dei demoniaci.


<em>'Dopo averli uccisi, dovrei condensare alla perfezione il primo totem, e forse potrei andare oltre... sfortunatamente il Libro di Eone attira troppo facilmente le ostilità degli altri, così devo affrontare Vere Divinità. Se avessi potuto rimandare questo scontro per un po' di giorni e permettere loro di radunare più potere degli dei demoniaci prima di ucciderli, allora ci avrei guadagnato molto di più...'</em>


Mentre Lin Ming stava pensando questo, i fantasmi gemelli yin e yang stavano iniziando già a precipitarsi verso di lui!


Si coordinavano con esperienza. Nel momento in cui si mossero, avevano già bloccato ogni traiettoria per schivare di Lin Ming!


Nessuno dei due sottovalutò affatto il nemico. Il fatto che Lin Ming avesse usato il campo di forza li aveva resi vigili.


La luce nera e bianca degli abissali inondò il campo di battaglia.


I fantasmi gemelli yin e yang attaccarono usando traiettorie estremamente astute e colpirono da due lati diversi. Un normale abissale avrebbe avuto difficoltà nell'affrontarli.


Ma Lin Ming si limitò a sogghignare.


In un istante il suo mondo interno si aprì e un'energia impetuosa e sconfinata fuoriuscì selvaggiamente!


Questa energia era drasticamente differente da quella demoniaca dell'Abisso Oscuro. L'energia abissale era feroce e fredda, piena di intenso intento omicida. Ma questa invece era vasta, senza però perdere la sua efficacia.


Questo era il potere del divino dei 33 Cieli e anche la forza derivata dall'unificazione di vera essenza, essenza spirituale ed astrale!


<em>Ho!</em>


Come un drago che ruggiva all'orizzonte, risuonò un incredibile ronzio per l'antica campana di bronzo.


Il vero io di Lin Ming si precipitò fuori dal mondo interno della personificazione demoniaca!


Come una spada che usciva dal suo fodero dopo mille anni ad aver accumulato polvere, l'energia divina fuoriuscì, trafiggendo quasi l'artefatto.


"Cosa?!"


I fantasmi gemelli yin e yang furono colti dal panico. In un istante Lin Ming si era diviso in due.


Inoltre ciò che li scioccò di più era che questo Lin Ming non aveva più l'aspetto di un abissale, ma di un membro delle antiche razze o anche un angelo oscuro!


Solo dall'aspetto era impossibile per loro determinare se il vero io di Lin Ming fosse un demone abissale o no. Ma il vasto potere del divino che emanava permise loro di confermare che questa persona apparsa all'improvviso non era un abissale, né un membro delle antiche razze.


Invece, proveniva... dai 33 Cieli!


Pensando a questa possibilità, i fantasmi gemelli yin e yang sussultarono. Qualcuno dei 33 Cieli, com'era potuto apparire nell'Abisso Oscuro?


Che fosse parte di un qualche grande complotto?


Prima che potessero reagire, il vero io di Lin Ming attaccò!


Lin Ming alzò la lancia e fece un affondo. Luci di lancia ulularono, sembrava che potessero sconvolgere l'universo mentre miravano verso l'abissale con l'abito bianco.


E allo stesso tempo, anche la personificazione demoniaca attaccò. Strinse una densa lancia d'osso e colpì l'abissale con l'abito nero!


Senza aver più bisogno di nascondere la sua forza, le sue leggi, in quel le sette grandi stelle del Palazzo del Dao si manifestarono sopra la testa di Lin Ming. Una luce stellare sconfinata si riversò nei corpi del suo vero io e della sua personificazione demoniaca, aumentando la loro potenza.


<em>Bang!</em>


I fantasmi gemelli yin yang non riuscirono a resistere all'impatto. I due tossirono miserabilmente mentre venivano scaraventati via.


<em>Bang! Bang!</em>


Con due forti rintocchi, i due fantasmi gemelli yin e yang si scontrarono con l'antica campana di bronzo, facendola tuonare.


"Cosa... cosa sta succedendo?!"


I fantasmi gemelli yin e yang rimasero sbigottiti. Con una breve occhiata si erano resi conto che questa persona dei 33 Cieli che era apparsa all'improvviso aveva una coltivazione inferiore ad una Vera Divinità, ma come poteva una persona del genere avere una forza così mostruosa?


Un abissale, una forma di vita dei 33 Cieli, che fossero stati un'entità sola fin dall'inizio?


"Porta via la campana!"


Gridò l'abissale con l'abito nero. La situazione era cambiata drasticamente. Avevano già perso ogni controllo su ciò che stava accadendo. Questa forma di vita dei 33 Cieli si era infiltrata nell'Abisso Oscuro e non solo la sua forza era incredibile, ovviamente doveva avere brutte intenzioni. Questo tipo di scoperta importante doveva essere riferita!


"Volete scappare? Continuate a sognare!"


Il vero io di Lin Ming sogghignò. In quel momento anche il mondo interno dell'originale si aprì.


<em>Shua! Shua! Shua!</em>


Volarono altre tre figure.


Erano le personificazioni dell'essenza, dell'energia e del divino. Ora che Lin Ming non doveva nascondere più la sua forza poteva scatenarsi!


<em>Roar!</em>


Riecheggiò il ruggito di un drago nel mondo interno di Lin Ming. Il piccolo drago nero che era rimasto nascosto nel suo mondo interno per tutto questo tempo finalmente si era unito alla mischia!


Xiaohei aveva da tempo raggiunto il picco dello stadio di Empireo. Anche se la sua forza era ancora inferiore a quella di una Vera Divinità, poteva contare sulla sua potente vitalità e sul suo fisico come deterrente in battaglia.


Nell'antica campana di bronzo, anche se Xiaohei si era rimpicciolito fino a raggiungere un infinitesimo della sua forma originale. Occupò comunque quasi metà dello spazio disponibile. Immediatamente diventò affollato dentro!


Xiaohei era come un enorme muro di carne. Combinato con lo spazio primordiale, impedì alla campana di bronzo di aprirsi.


Intenso intento omicida brillò negli occhi di Lin Ming. Aveva pianificato fin dall'inizio di rivelare ogni suo asso nella manica perché non poteva permettere nemmeno ad uno di questi abissali di andarsene.


Doveva ucciderli qui, altrimenti ci sarebbero state conseguenze inimmaginabili!


Quando Lin Ming era stato un Empireo di livello intermedio e non aveva ancora attivato il Palazzo del Gemello, aveva usato ogni mezzo a sua disposizione ed era riuscito ad uccidere una Vera Divinità di livello inferiore. Ora, in questo spazio sigillato e con una forza di gran lunga superiore, non sarebbe stato difficile per lui eliminare queste due Vere Divinità di livello superiore.


"Il potere di yin e yang!"


Il vero io di Lin Ming e la personificazione demoniaca si mossero insieme. Le loro mani si spostarono con coordinazione, disegnando un diagramma del caos primordiale con le dita. Uno sconfinato potere del divino e dei demoni si precipitò fuori dal vero io di Lin Ming e dalla sua personificazione demoniaca, fondendosi insieme ad una ruota yin e yang.


Quest'enorme ruota si precipitò verso l'abissale con l'abito nero!


L'abissale con l'abito nero fu colto dal panico. Allo stesso tempo l'abissale con l'abito bianco fu trattenuto da Xiaohei e dalle tre personificazioni, così non poteva aiutarlo.


Il motivo per cui i fantasmi gemelli yin e yang erano riconosciuti per la loro potenza era perché potevano coordinarsi alla perfezione. Ma una volta che fossero stati divisi, la loro forza combattiva sarebbe calata precipitosamente.


Quando avevano affrontato Lin Ming, era stato due contro uno, ma ora erano due contro sei; era un ribaltamento della situazione davvero incredibile!


L'abissale con l'abito nero impallidì. Aprì la bocca e sputò una piccola forchetta verde.


Innumerevoli spiriti malvagi aleggiavano su questo utensile. Emettevano simili sofferenti ed ululati, facendola sembrare feroce!


Il vero io e la personificazione demoniaca la ignorarono. Continuarono ad attaccare selvaggiamente.


<em>Crack!</em>


La forchetta verde fu scaraventata via!


La ruota yin e yang volò senza rallentare. Allo stesso tempo apparì un fantasma nero dietro di essa.


Durante questo momento critico, l'abissale con l'abito nero ruggì selvaggiamente. Evocò tutto il potere demoniaco nel suo corpo e attaccò la ruota yin e yang con un pugno.


Un momento dopo, un vortice di energia selvaggio roteò per tutto lo spazio sigillato. Sotto la soppressione di Lin Ming, l'energia esplosiva fu trattenuta e così l'antica campana di bronzo non si sarebbe rotta.


Invece questa energia si precipitò verso l'abissale con l'abito nero, che sputò una boccata di sangue scuro mentre veniva scaraventato via!
                                


                                



