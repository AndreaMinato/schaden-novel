---
weight: 21400
title: Capitolo 2140 – Uccidere i fantasmi gemelli
pubDate: 2025-12-15T08:37:10.506Z
tags:
    - mw
---


<em>Capitolo sponsorizzato, ringraziamo Fabio!
6 capitoli in coda (6 Fabio), 0/5
-Schadenfreude</em>


<em>Peng!</em>


L'abissale con l'abito nero impattò contro le mura dell'antica campana di bronzo. L'artefatto aveva già iniziato a deformarsi e l'abissale con l'abito bianco aveva cercato di ritirarla. Tuttavia, a causa del pesante campo di forza primordiale che pesava sull'artefatto e le tre personificazioni di Lin Ming che tenevano occupato il gemello con l'abito bianco, non ci era riuscito.


Vedendo che il suo compagno stava per morire, l'abissale con il vestito bianco emise un grido acuto e straziante.


Sembrava l'urlo di uno spettro impazzito. Mentre gridava, dei marchi rosso sangue iniziarono ad apparire sul suo volto. Questi segni bruciavano come fiamme e crescevano come rampicanti, diffondendosi rapidamente per tutto il corpo dell'abisso con l'abito bianco.


Aveva bruciato la sua essenza di sangue.


E allo stesso tempo, anche il suo gemello era stato messo all'angolo da Lin Ming. Il suo corpo tremò e anche nel suo viso iniziarono ad apparire dei marchi rossi; stava cercando perfino lui di bruciare la sua essenza di sangue.


Due Vere Divinità stavano bruciando insieme la loro essenza di sangue. Unito al loro attacco congiunto, la sua forza combattiva aumentò di un altro livello.


<em>Weng!</em>


L'abissale con l'abito bianco evocò una pagoda d'ossa, era alta solo un pollice, ma quando apparì iniziò ad assorbire l'enorme quantità di vitalità del sangue dai marchi sul volto dell'abissale e poi iniziò a crescere.


L'altro tirò fuori uno stendardo spettrale che frustò contro il vento mentre faceva uscire trilioni di spiriti malvagi. Questi spiriti emettevano ululati irritanti mentre sprofondavano nella pagoda d'osso.


La pagoda d'osso crebbe rapidamente. Con un forte rimbombo, si elevò sempre di più finché non si scontrò con la cima dell'antica campana di bronzo, come un pilastro che la sosteneva dall'interno. E anche allora, la pagoda d'osso continuò a crescere, sembrava che avrebbe sollevato la campana da un momento all'altro.


<em>Peng! Peng! Peng!</em>


Il terreno sotto la pagoda d'osso iniziò a crepitare. Anche il campo di forza primordiale iniziò ad ondeggiare sotto questa potenza tremenda. Gli strati di energia primordiali non erano stabili fin dall'inizio e ora sembrava che l'intero campo di energia sarebbe collassato.


Gli occhi di Lin Ming brillarono con luce fredda. La sua personificazione demoniaca scattò in avanti e scagliò un pugno verso la pagoda d'osso.


<em>Boom!</em>


Nella pagoda d'osso si formò un buco. La personificazione demoniaca continuò a fare avanzare il braccio come una vipera, trapassandola!


Leggi di Fame - Divoramento!


Per un po' il braccio della personificazione demoniaca di Lin Ming assunse l'aspetto dei tentacoli di Fame. Il potere del divoramento si riversò selvaggiamente nella pagoda e il vortice divorante che aveva creato inghiottì molti degli spiriti malvagi, mentre ululavano miserabilmente.


Dopo aver attivato il palazzo del Dao del Gemello, le leggi del divoramento potevano entrare in armonia con la personificazione demoniaca di Lin Ming ancora meglio ed erano in grado di mostrare ancora più potenza.


<em>Hum!</em>


La pagoda d'osso tremò violentemente come se fosse sul punto di disintegrarsi. L'antica campana che si era sollevata un po' tornò a cadere.


"Tu!


Mentre l'abissale vedeva Lin Ming risucchiare tutti gli spiriti che aveva raffinato dopo così tanti sforzi, l'abissale con l'abito nero quasi vomitò sangue per la rabbia. Strinse lo stendardo spettrale e si sollevò una raffica ululante. Strati di energia demoniaca si radunarono insieme, formando un artiglio che puntò verso la personificazione di Lin Ming.


L'abissale con l'abito nero voleva costringere la personificazione demoniaca a ritirarsi, ma in quel momento brillò una luce di lancia accecante che mirò dritta verso l'artiglio dell'enorme demone.


<em>Peng!</em>


Con una forte esplosione, l'artiglio demoniaco esplose in un miasma di foschia e luce nera. Il vero sé di Lin Ming aveva attaccato!


"Tu..."


Vedendo l'attacco di Lin Ming, gli occhi dell'abissale con l'abito bianco divennero rossi come il sangue.


Lin Ming era semplicemente troppo difficile da gestire. Non solo li stava affrontando da solo, poteva anche trattenere entrambi allo stesso tempo.


Nonostante avessero attivato i loro marchi del sangue, questa tecnica segreta non poteva durare troppo a lungo. Una volta che si fosse disattivata, sarebbero stati sconfitti ancora più velocemente.


Dopo aver distrutto l'artiglio, Lin Ming sogghignò freddamente. Risuonarono dei crepitii dal suo corpo e delle scaglie iniziarono a ricoprirlo.


Allo stesso tempo, il fantasma del dio della guerra Asura apparì dietro Lin Ming; il suo vero sé aveva attivato il suo sangue Asura.


Non solo, ma usando l'abilità della Porta della Vita per recuperare l'essenza di sangue, Lin Ming bruciò anche un po' di essenza di sangue.


In quel momento, il vantaggio che avevano ottenuto i fantasmi gemelli yin e yang bruciando la loro essenza di sangue era scomparso.


Potere delle Nove Stelle!


Lin Ming scagliò un pugno. Sette astri fluttuavano dietro di lui, il potere della luce stellare infinita si riversò nel suo corpo, condensandosi nelle sue mani.


L'abissale con l'abito bianco alzò un artiglio demoniaco per bloccare il colpo!


"Aiutami!"


Ruggì l'abissale con l'abito bianco all'altro. In quel momento nessuno dei due poteva perdere tempo con la pagoda d'osso.


Tuttavia, prima che finisse di chiamarlo, impallidì.


Il pugno di Lin Ming conteneva una forza corrosiva e annientante. L'artiglio demoniaco fu sciolto rapidamente e anche la sua vitalità del sangue e la sua forza vitale iniziarono a dissiparsi velocemente!


Questa era una delle mosse che Lin Ming aveva ideato dopo aver ottenuto il libro nero della morte di Sheng Mei e unificandolo alla sua comprensione del Samsara della vita e della morte.


Era un attacco estremamente simile a quello di Sheng Mei.


In un batter d'occhio, le braccia dell'abissale con l'abito bianco erano diventate grigio spento, come se avessero perso tutta la loro forza vitale!


L'abissale con l'abito nero fu colto dal panico. Strinse la forchetta verde e si affrettò ad aiutare il suo compagno. Ma in quel momento, la personificazione demoniaca di Lin Ming rinunciò temporaneamente a divorare la pagoda d'osso e lo attaccò con la lancia.


<em>Bang!</em>


La dura terra della tomba del Dio Demoniaco fu scaraventata via dall'attacco della personificazione demoniaca. L'abissale vestito di nero fu respinto.


Allo stesso tempo, le tre personificazione dell'essenza, dell'energia e del divino iniziarono a circondare l'abissale con l'abito bianco. Stringevano Ruote Asura mentre si precipitavano verso il nemico e lo attaccavano spietatamente.


"Ahh!"


L'espressione dell'abissale con l'abito nero fu sfigurato dalla ferocia mentre lottava. Dopo aver bruciato la sua essenza di sangue sembrava una bestia selvaggia infuriata sull'orlo della morte. Ruppe le Ruote Asura delle personificazioni dell'essenza e dell'energia, ma alla fine il clone del divino riuscì a ferirlo al collo!


<em>Puff!</em>


Il sangue schizzò.


Lo sguardo dell'abissale con l'abito bianco si riempì di orrore e amarezza.


E in quel momento anche il vero sé di Lin Ming scagliò un pugno.


<em>Peng!</em>


Questo pugno impattò contro il petto del nemico, riducendo a brandelli il suo abito.


L'abissale con il vestito bianco sputò una boccata di sangue mentre il suo sguardo iniziava a spegnersi.


L'attacco di Lin Ming conteneva le leggi della vita e della morte. Il potere del divino e dei demoni irruppe nel corpo dell'abissale con l'abito bianco, anche quando le leggi della morte stavano consumando rapidamente la sua vitalità.


I due attacchi consecutivi avevano fatto perdere quasi ogni forza combattiva all'abissale con il vestito bianco.


E in una battaglia dove c'era già un grande divario di forza, perdere così tanta forza significava essere spacciati.


L'abissale con l'abito bianco creò un artiglio demoniaco a fatica, cercando di contrattaccare un'ultima volta. Tuttavia all'improvviso tremò. Una lancia d'osso feroce trafisse la sua schiena e fuoriuscì dal suo petto. Gli spuntoni d'osso si deformarono e strapparono il suo corpo, facendo piovere sangue sul suolo.


L'abissale con l'abito bianco si girò a fatica e vide la personificazione demoniaca di Lin Ming dietro di lui, stringeva una lancia d'osso.


L'abissale con l'abito bianco aveva già perso ogni forza di resistere.


"Secondo fratello!"


Vedendo morire il suo compagno, l'abissale con il vestito nero si disperò. Si era reso conto che era impossibile fuggire da questo mostro da solo.


Ruggì e lanciò la forchetta verde verso Lin Ming con tutte le sue forze. Poi il potere demoniaco aumentò fino al limite e il suo corpo magro iniziò a gonfiarsi.


"Vuole esplodere?"


Una luce fredda brillò negli occhi di Lin Ming. Il suo vero sé e la personificazione demoniaca attaccarono allo stesso tempo e le sue tre personificazioni bloccarono lo spazio.


<em>Bang!</em>


La forchetta verde fu scaraventata via da un colpo della lancia della personificazione demoniaca.


E allo stesso tempo, il pugno di Lin Ming impattò contro il petto dell'abissale con l'abito nero!


Il potere della vita e della morte irruppe nel corpo dell'abissale con l'abito nero.


Il potere demoniaco che il nemico aveva radunato per farsi esplodere all'improvviso fu neutralizzato dall'energia della morte. Come acqua fredda gettata sul ferro riscaldato, l'abissale con l'abito nero iniziò a perdere rapidamente le forze; non poteva più farsi esplodere.


"È finita."


Sotto la soppressione della forza assoluta, l'abissale con l'abito nero non era in grado di rivelare la sua forza devastante. Lui e il suo compagno erano morti con profonda amarezza, avrebbero potuto serbare odio solo nell'oltretomba visto che Lin Ming li aveva uccisi nella loro antica campana di bronzo.


Dopo che i fantasmi gemelli yin e yang morirono, i loro totem scomparirono, trasformandosi in puro potere degli dei demoniaci che fluttuò lentamente verso Lin Ming.
                                


                                



