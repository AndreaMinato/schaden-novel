---
weight: 21410
title: Capitolo 2141 – Coltivare
pubDate: 2025-12-15T08:37:10.506Z
tags:
    - mw
---


<em>Capitolo sponsorizzato, ringraziamo Fabio!
5 capitoli in coda (5 Fabio), 0/5
-Schadenfreude</em>


Uccidere gli altri e derubarli del loro potere degli dei demoniaci sarebbe stato per sempre il metodo più veloce.


La tomba del Dio Demoniaco si era aperta solo da diversi giorni, così i fantasmi gemelli yin e yang avevano accumulato una quantità limitata di potere. Anche così, dopo averli uccisi, il primo totem di Lin Ming aveva raggiunto direttamente la perfezione.


Non solo, ma il secondo totem aveva iniziato ad apparire lentamente. Lin Ming poteva sentire che, nonostante il secondo totem sembrasse lievemente differente rispetto al primo, ci sarebbe voluto molto più potere degli dei demoniaci per farlo manifestare completamente.


La tomba del Dio Demoniaco sarebbe rimasta aperta per molto tempo. Lin Ming avrebbe potuto radunare lentamente il potere degli dei demoniaci senza troppa fretta. Tuttavia temeva che se fosse rimasto per troppo tempo nella tomba, nel frattempo il Sovrano dei Saggi Zaohua sarebbe uscito dal suo isolamento.


Allora l'umanità sarebbe stata di nuovo in pericolo!


Per quanto riguardava contendere con il Sovrano dei Saggi Zaohua, sarebbe tutto dipeso dalla guida di Sogno Divino. Ma non importava cosa sarebbe successo, di sicuro sarebbe stata una battaglia difficile e sanguinosa.


Lin Ming pensò a tutto questo. Scosse la testa, mettendo da parte questi pensieri. Erano questioni inevitabili e tutto ciò che doveva fare adesso era fare tutto il possibile per aumentare la sua forza.


Aveva fin troppi nemici da affrontare.


Il Sovrano dei Saggi Zaohua, l'Imperatore Spirituale incredibilmente misterioso e perfino l'intero Abisso Oscuro!


Ognuno di questi nemici era più forte del precedente. facevano pressione su Lin Ming, ma al suo attuale livello non poteva eliminarne nemmeno uno.


Comunque Lin Ming non si arrese. Questa oppressione era anche la sua grande occasione fortunata.


E se avesse voluto raggiungere il picco delle arti marziali, aveva bisogno di un'occasione fortunata del genere.


Fin dai tempi antichi, i guerrieri impareggiabili spesso avevano bisogno di altre qualità ancora oltre il talento sconvolgente e il destino; avevano anche bisogno che la pressione del mondo li spingesse a compiere imprese più grandi.


Dieci miliardi di anni fa, il Maestro della Strada Asura e il Sovrano Immortale erano stati in una situazione del genere quando avevano fronteggiato l'invasione degli abissali.


Cento miliardi di anni fa, il Dio Demoniaco si era ritrovato in una situazione del genere quando aveva affrontato la Grande Distruzione del suo universo.


Le situazioni creavano gli eroi in questo modo.


Al momento Lin Ming era sulla cresta di quest'onda che stava per scuotere il mondo.


Era stato spinto fino a questo punto e avesse potuto rimanere a testa alta, sarebbe diventato una leggenda che sarebbe stata tramandata per oltre cento miliardi di anni!


.....


La terra era sconfinata e spoglia. Nel mondo della tomba del Dio Demoniaco, a parte spiriti diabolici, non c'erano altre forme di vita a parte gli altri sfidanti.


Ma erano nemici che potevano ucciderti da un momento all'altro.


Questo era un mondo di un'immobilità letale, ma anche un piano dove si nascondevano pericoli ad ogni angolo. Rimanere in un posto del genere per decine, centinaia o anche migliaia di anni e sopportare la solitudine, continuare i massacri e coltivare, sarebbe stato difficile perfino qualcuno dai nervi saldi e la determinazione tenace.


<em>Peng!</em>


Tra le ossa demoniache disperse, una luce brillante scoppiò come dei fuochi artificiali nel cielo notturno, dissipandosi nel mondo.


Riecheggiò un grido miserabile. Un abissale ruzzolò a terra agitato, il suo corpo era coperto di sangue.


Lin Ming strinse la lancia d'osso e lo seguì in silenzio, come un diavolo che emergeva dalle profondità dell'inferno.


"Stendi il braccio!"


La voce di Lin Ming era fredda e non ammetteva repliche.


L'abissale che aveva scagliato via proveniva dall'Alleanza di Diluvio ed era solo un Empireo. Era quasi soffocato a causa della pressione di Lin Ming.


Era impossibile per lui resistere all'aura di Lin Ming. Stese ubbidientemente il braccio e poi Lin Ming lo strinse usando i suoi artigli affilati. Mettendoci un po' di forza, le sue cinque unghie taglienti infilzarono la sua pelle.


Leggi di Fame - Divoramento!


Lin Ming attivò le leggi del Divoramento, risucchiando il puro potere degli dei demoniaci.


Un momento dopo l'abissale si accasciò a terra come un cane morto, il suo intero corpo era ricoperto di sudore freddo. In quell'istante aveva avuto la sensazione che Lin Ming avesse risucchiato tutto il suo sangue.


Tuttavia non era morto e sembrava che Lin Ming non avesse intenzione di ucciderlo.


Lin Ming fece un cenno e disse: "Puoi smammare!"


Sentendo queste parole, l'abissale rimase stordito, incredulo di poter sopravvivere così.


"Non te ne stai andando?"


Una luce fredda brillò negli occhi di Lin Ming e l'abissale scappò velocemente.


Lin Ming fece un respiro profondo, attirando ogni filo del potere degli dei demoniaci nel suo corpo in modo da non sprecarne minimamente.


Aprì gli occhi, si girò lentamente verso un posto vuoto e disse piano: "Dato che sei venuto, tanto vale che esci fuori."


Risuonò una forte risata: "Ahahah! La percezione del Nono Anziano è proprio acuta!"


Apparì una mano che squarciò la barriera di una formazione di occultamento. Uscì un abissale: era Figlio dell'Oscuro!


Dopo essere stato nella tomba del Dio Demoniaco per molto tempo, era la prima volta che incontrava Figlio dell'Oscuro.


Lin Ming non sapeva quanto potere avesse assorbito, era estremamente vigile adesso. Poteva sentire che questo Figlio dell'Oscuro era come una bestia selvaggia fredda e spietata, nascondeva le zanne finché non fosse arrivato il momento di attaccare.


"Interessante, hai davvero lasciato andare quell'abissale dell'Alleanza di Diluvio." Disse Figlio dell'Oscuro, una luce pensosa brillò nei suoi occhi mentre fissava l'abissale in fuga.


"Ma... non dovresti essere un qualche tipo di sciocco benevolente."


Guardò Lin Ming, che non rispose e invece lo osservò freddamente e chiese: "Perché mi hai cercato?"


Era già pronto a combattere. Nonostante i membri dell'Alleanza di Oscuro avessero fatto un giuramento, un giuramento del genere non avrebbe limitato affatto le sue azioni.


Figlio dell'Oscuro ridacchiò: "Questo è un incontro casuale. Dato che non desideri parlare con me, allora... ci incontreremo di nuovo nelle profondità della tomba del Dio Demoniaco!"


Mentre parlava, Figlio dell'Oscuro si voltò e se ne andò.


Fin dall'inizio non aveva mai attaccato, né aveva rivelato un po' di intento omicida.


Lin Ming si accigliò e guardò Figlio dell'Oscuro scomparire lentamente dalla sua vista.


Non sapeva che trucchi stesse usando. Figlio dell'Oscuro chiaramente era dotato di una forza formidabile, eppure si era trattenuto per tutto questo tempo.


Figlio dell'Oscuro non aveva cercato di prendere il suo libro di riti cerimoniali, né di cercare il principe ereditario del Grande Diluvio per affrontarlo. In questi ultimi mesi, le alleanze erano entrate in conflitto diverse volte, ma non c'era stata ancora una grande battaglia piena di morti.


Lin Ming scosse la testa, non ci pensò più. Il suo tempo nella tomba del Dio Demoniaco era estremamente prezioso; doveva sfruttare ogni momento che poteva per aumentare la sua potenza.


Per quanto riguardava le trappole o i segreti nella tomba o qualunque piano stesse architettando Figlio dell'Oscuro contro di lui, solo quando fosse stato abbastanza potente avrebbe potuto fronteggiarlo.


Lin Ming scattò e volò via. Cercò il suo prossimo obiettivo, che fosse uno spirito demoniaco o una preda abissale.


Questo era già il decimo mese che trascorreva qui.


La tomba del Dio Demoniaco era estremamente vasta. In questi dieci mesi, Lin Ming aveva viaggiato, trascorrendo la maggior parte del tempo a coltivare in tranquillità.


Massacri e coltivazione, era così che si passava il tempo nella tomba del Dio Demoniaco.


Lin Ming non voleva intromettersi nella grande guerra tra l'Alleanza di Diluvio e quella di Oscuro. Ma se avesse incontrato qualcuno dell'Alleanza di Diluvio, l'avrebbe attaccato senza esitazione.


Erano le sue prede.


Questa avventura nella tomba del Dio Demoniaco alla fine era un massacro. Dato che Lin Ming si era unito alla mischia, naturalmente avrebbe sfruttato queste regole.


Per quanto riguardava cose come la compassione o la moralità, parlarne ora era sciocco.


Durante questi dieci mesi, la fama di Lin Ming si era diffusa. Non c'erano più abissali abbastanza stupidi da considerarlo un mero Empireo di livello superiore.


Visto che nessuno sapeva il vero nome di Lin Ming e lo conoscevano solo come Nono Anziano, lentamente gli abissali dell'Alleanza di Diluvio gli diedero un nuovo nome: Nono Demone della Guerra.


In questi giorni, in particolare gli Empirei dell'Alleanza di Diluvio, tremavano tutti sentendo il nome di Nono Demone della Guerra.


Ma non importava quanto fossero famose le imprese di Lin Ming, non uccideva ogni abissale dell'Alleanza di Diluvio che vedeva. Scoprì che avrebbe potuto estrarre facilmente il potere degli dei demoniaci dai corpi degli altri abissali usando le leggi del Divoramento.


Così, finché ci fossero stati abissali disposti ad offrirgli il potere degli dei demoniaci, li avrebbe lasciati sopravvivere.


Non era un atto compassionevole, era per via del piano di Lin Ming. Lo stava facendo perché voleva aumentare la sua velocità di coltivazione.


Aveva le sue ambizioni. voleva accumulare i suoi totem nel più breve tempo possibile.


Secondo la tavoletta di giada, più potere degli dei demoniaci possedeva uno sfidante, più possibilità avrebbe avuto di resistere al passaggio dell'eredità del totem e di superare il rituale.


Inoltre, una volta che avesse ricevuto questa eredità, allora questo potere degli dei demoniaci sarebbe stato anche assorbito perfettamente dallo sfidante durante il processo, sublimandosi in una parte della sua forza.
                                


                                



