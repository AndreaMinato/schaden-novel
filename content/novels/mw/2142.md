---
weight: 21420
title: Capitolo 2142 – Scorciatoia di Coltivazione
pubDate: 2025-12-15T08:37:10.507Z
tags:
    - mw
---


<em>Capitolo sponsorizzato, ringraziamo Fabio!
4 capitoli in coda (4 Fabio), 0/5
-Schadenfreude</em>


Nella tomba del Dio Demoniaco continuarono i massacri.


Forse erano gli abissali ad annientare gli spiriti demoniaci per assorbire il loro potere o forse erano gli abissali a massacrarsi tra di loro per derubarli.


E così passarono tre anni.


In una palude nera nella tomba, Lin Ming stava assorbendo lentamente un filo di potere puro degli dei demoniaci. Gettò un'occhiata verso i marchi totemici sul suo braccio; al momento ne aveva già condensato un sesto.


In questi ultimi tre anni, aveva ottenuto dei risultati per cui avrebbe dovuto allenarsi per decenni fuori.


Aveva stabilizzato pienamente la sua coltivazione da Empireo superiore e stava progredendo rapidamente mentre si avvicinava al picco dello stadio di Empireo.


Vedendo il sesto marchio sul punto di venire completato, Lin Ming esitò per un momento. Estese la sua percezione, poi sorrise lentamente.


In un'area non troppo lontana, vide che era giunto il momento di raccogliere il frutto dei suoi sforzi...


Volò lentamente verso l'alto, trasformandosi in un raggio di luce che scattò verso quella direzione.


Era rapido quanto un fulmine. In un quarto d'ora di tempo, era già giunto alla sua destinazione.


Qui c'era una gola. E nelle sue profondità c'era una formazione di occultamento.


Era una formazione da Empireo, ma per Lin Ming esisteva solo in nome.


Alzò il pugno destro e il potere demoniaco tremò mentre si agitava nel suo corpo.


<em>Crack!</em>


Distrusse la formazione di occultamento con un pugno.


"Cosa? Cos'è successo?!"


Diversi abissali si alzarono, sbigottiti.


Avevano scelto questo posto dove riposarsi temporaneamente un po' di tempo fa. Perfino un Empireo si sarebbe stancato mentalmente se avesse trascorso anni a coltivare e a combattere.


Normalmente si sarebbero radunati qui e ci sarebbero state delle guardie e una formazione a proteggerli. Ma oggi tutte queste precauzioni erano state inutili.


Solo quando qualcuno era venuto a bussare alla loro porta e la formazione era esplosa che risposero.


Se qualcuno poteva avvicinarsi silenziosamente e poi spaccare facilmente la formazione di occultamento, un avversario del genere probabilmente era allo stadio di Vera Divinità!


Era un nemico che non potevano affrontare.


Tuttavia, quando si precipitarono a vedere chi fosse l'intruso, impallidirono.


"Il Nono Demone della Guerra!"


"T-tu... sei di nuovo tu!"


Gli abissali radunati nella gola erano Empirei dell'Alleanza di Diluvio. Nella tomba del Dio Demoniaco erano considerati deboli ed era sempre più facile sopravvivere per i deboli se si fossero coalizzati.


In questi ultimi giorni avevano contato sul loro lavoro di squadra per accumulare una grande quantità di potere degli dei demoniaci. Erano sempre stati cauti per evitare di diventare le prede delle Vere Divinità abissali dell'Alleanza di Oscuro.


Tuttavia purtroppo avevano incontrato questa calamità due volte.


La prima volta era stata due anni e mezzo fa. Non troppo tempo dopo che erano entrati, avevano combattuto con gli Empirei dell'Alleanza di Oscuro finché non avevano incontrato Lin Ming.


A causa dell'enorme divario di forza, erano stati sconfitti. Ma stranamente Lin Ming non li aveva uccisi e li aveva lasciati andare.


All'inizio si erano rallegrati per questa compassione e allo stesso tempo lo avevano deriso per la sua stupidità.


Ma dopo un anno e mezzo, avevano incontrato di nuovo Lin Ming in questo pericoloso regno mistico. Non erano stati uccisi, non aveva nemmeno preso i metodi di coltivazione o i materiali celesti che aveva trovato, ma aveva portato via tutto il potere degli dei demoniaci che avevano radunato.


Questo li aveva avviliti così tanto che quasi avevano vomitato sangue. Ma almeno erano sopravvissuti a questo pericolo e avevano anche ottenuto qualche piccolo guadagno. Finché fossero sopravvissuti, c'era speranza e ricominciarono da capo.


Ora questa era la terza volta che incontravano Lin Ming!


Per un po' le facce di questi abissali divennero blu.


"Non volete morire, vero? Consegnate il vostro potere degli dei demoniaci! Seguite ubbidientemente i miei ordini e non vi ucciderò, altrimenti nessuno di voi uscirà vivo di qui. Dovreste sapere tutti che ho un'abilità che può imprigionarvi tutti!"


Le parole di Lin Ming furono incredibilmente tiranniche. I polmoni dei guerrieri dell'Alleanza di Diluvio quasi esplosero per la rabbia. Avevano radunato il loro potere degli dei demoniaci dopo così tanto tempo e sforzi, eppure Lin Ming voleva rubarlo tutto.


"Tu... hai usato una tecnica segreta per seguirci?"


Un abissale sussultò. Incontrare Lin Ming due volte era normale, poteva essere considerata una coincidenza, ma tre volte... come poteva essere possibile!


Anche se avessero avuto sfortuna, era eccessivo!


Sentendo la domanda di questo abissale, una luce fredda brillò negli occhi di Lin Ming, che toccò il suo anello spaziale. La temperatura attorno calò all'improvviso e precipitosamente.


Questi abissali avevano la sensazione di essere stati presi per la collottola e nessuno di loro osò parlare.


Erano già sicuri che Lin Ming avesse usato un qualche tipo di metodo sconosciuto per seguirli. Inoltre, quando Lin Ming non li aveva uccisi, non era stato un atto casuale di benevolenza, ma perché voleva che ingrassassero prima di raccogliere la loro energia.


Pensando a questo, molti abissali si incupirono. Chi poteva entrare nella tomba del Dio Demoniaco erano tutti grandi talenti, eppure venivano trattati come animali da fattoria.


"Questo demone, è troppo malvagio!"


"Come può averci marchiato con un metodo di tracciamento... prima ci siamo radunati con sua altezza il principe ereditario, ma sua altezza non ci ha detto che eravamo tracciati!"


Il principe ereditario di cui stavano parlando naturalmente era quello del Grande Diluvio.


Il principe ereditario del Grande Diluvio era formidabile, ma il marchio di tracciamento che Lin Ming aveva lasciato su di loro era formato dal suo spirito da battaglia.


Per un abissale, uno spirito da battaglia era un'entità strana e relativamente sconosciuta. Forse uno spirito da battaglia non poteva giocare un ruolo in una battaglia tra Vere Divinità, me era piuttosto facile usarlo per rintracciare qualcuno.


Il marchio di uno spirito da battaglia non si sarebbe mai consumato. Inoltre, visto che gli abissali non avevano familiarità in questo campo, erano estremamente difficili da individuare.


Lin Ming aveva saputo fin dall'inizio dove si trovavano.


Avrebbe raccolto la loro energia ad un intervallo di tempo fisso. Altrimenti, se fosse passato troppo tempo, questi abissali sarebbero morti da qualche parte e sarebbe stato tutti inutile.


"Consegnate il vostro potere degli dei demoniaci o morite."


Disse con fare gelido e deciso Lin Ming. Allo stesso tempo il suo campo di forza primordiale si estese e coprì questa gola. Questi otto Empirei non sarebbero mai riusciti a lasciare vivi questo posto.


"Attacchiamo insieme. Non credo che potrà affrontare tutti noi!"


Disse un abissale infuriato, incredulo. I metodi di Lin Ming avevano passato il limite. Gli abissali erano pieni di violenza e sete di sangue. Durante la loro vita avevano solo maltrattato gli altri; quando mai erano stati oppressi in questo modo?


Prima che finisse di parlare, una luce di lancia accecante scintillò e causò una grossa esplosione.


L'abissale gridò miserabilmente e fu scaraventato all'indietro. Si scontrò con delle rocce e l'impatto fece collassare parte delle mura di questa montagna dura come il ferro.


<em>Bang!</em>


Le rocce scoppiarono. Questo abissale era ricoperto di sangue e un buco delle dimensioni di un braccio di un bambino si era formato nel suo petto.


Non era morto, ma una ferita così grave lo avrebbe condannato nella tomba del Dio Demoniaco, avrebbe dovuto lottare duramente in futuro per sopravvivere.


Gli altri abissali cambiarono espressione. Bisognava vedere per credere. Un Empireo superiore era stato sconfitto facilmente e istantaneamente e ora provarono orrore per via della sua potenza.


Tutti gli abissali così consegnarono docilmente il loro potere degli dei demoniaci.


Lin Ming usò le leggi del Divoramento per assorbire tutto il potere. In un breve bastoncino di incenso di tempo, formò il sesto totem.


Tutto era connesso. Lin Ming al momento poteva trasformare in parte della sua forza sia il potere del divino che dei demoni; poteva già sentire che stava facendo grandi progressi verso il picco dello stadio di Empireo.


Dopo aver assorbito il potere degli dei demoniaci da tutti questi nemici, Lin Ming divenne pensoso. La forza del Cubo Magico si estese dal suo mondo interno, formando un enorme vortice che coprì l'area circostante.


"Tu..."


Questi abissali furono colti dal panico. Pensavano che Lin Ming avesse mentito e stesse per ucciderli, ma un momento dopo persero i sensi a causa del buco nero spirituale creato dal Cubo Magico.


Si accasciarono uno per volta.


Guardando questi abissali svenuti, Lin Ming usò senza fretta il Cubo Magico per rimuovere tutti i loro ricordi di come il loro potere degli dei demoniaci era stato portato via oggi.


Usò le abilità illusorie del Cubo Magico per creare nuovi ricordi per giustificare la scomparsa del loro potere degli dei demoniaci.


Così, anche se si fossero disperati, avrebbero continuato comunque diligentemente a radunare potere degli dei demoniaci per aiutare Lin Ming.


Altrimenti, chiunque avrebbe pensato di resistere sapendo che era stato tracciato e anche trattato come un animale da fattoria. Allora solo un idiota avrebbe continuato a radunare potere degli dei demoniaci solo per darlo agli altri. Perfino una persona normale non l'avrebbe fatto, avrebbe preferito non coltivare che essere uno schiavo.


Ma visto che se l'erano dimenticato, nulla di tutto questo sarebbe stato un problema.


Questo significava che Lin Ming poteva usare questa tattica diverse volte.


Si poteva dire che grazie allo spirito da battaglia e al Cubo Magico, Lin Ming aveva trovato una scorciatoia per coltivare nella tomba del Dio Demoniaco.
                                


                                



