---
title: Capitolo 2143 – Fenomeno del Mondo
pubDate: 2025-12-15T08:37:10.507Z
tags:
    - mw
---


<em>Capitolo sponsorizzato, ringraziamo Fabio!
13 capitoli in coda (3 Fabio + 10 Paolo), 0/5
-Schadenfreude</em>


Dopo aver saccheggiato questa unità di abissali dell'Alleanza di Diluvio. Lin Ming continuò con il suo piano. Per sei mesi attaccò ripetutamente i gruppi di abissali per derubarli del potere degli dei demoniaci mentre eseguiva la sua raccolta su larga scala.


E dopo ogni saccheggio Lin Ming avrebbe cancellato i ricordi di questi abissali.


Non c'era mai stato un momento in cui avrebbe temuto di essere scoperto. Senza menzionare che gli abissali dell'Alleanza di Diluvio non si sarebbero resi conto necessariamente di cos'era successo, anche se lo avessero fatto, non sarebbero riusciti a fargli nulla.


La forza di Lin Ming era già al picco in questa tomba.


A parte il principe ereditario del Grande Diluvio e il misterioso Figlio dell'Oscuro, Lin Ming era sicuro che nessun altro potesse competere con lui.


Così il potere degli dei demoniaci nel suo corpo crebbe rapidamente in breve tempo. Questa forza era incredibilmente pura, capace di fondersi perfettamente con i meridiani e il corpo di Lin Ming senza creare un solo problema nonostante i diversi tipi di energia che si mescolavano.


Il tempo passò. Al quinto anno nella tomba del Dio Demoniaco, Lin Ming aveva già formato dodici totem.


Non sapeva quale fosse il limite, ma secondo la tavoletta di giada riguardo la tomba, alcuni membri d'élite avrebbero avuto circa dieci tatuaggi come limite e altri ancora di meno.


Lin Ming aveva impiegato solo cinque anni per arrivare a questo punto. Se gli altri abissali l'avessero saputo, sarebbero rimasti esterrefatti.


Lin Ming si guardò il braccio. Il tredicesimo marchio era sul punto di formarsi.


Aveva intenzione di manifestarlo completamente nei prossimi dieci mesi. Poi, in questa tomba, avrebbe superato i limiti di un Empireo e forse avrebbe raggiunto il confine che lo separava dallo stadio di Vera Divinità.


In quel momento però, nell'orizzonte distante, la terra iniziò a tremare e a rimbombare. Grandi piume di foschia nera si sollevarono, radunandosi nel cielo.


Questa nebbia nera conteneva un'aura terrificante. Si trasformò nel cielo, deformandosi e lottando, come un demone che stava ringhiando contro il mondo.


Lin Ming sussultò vedendo questa nebbia nera. Un momento dopo sentì una pressione terrificante da questa foschia, quasi gli mancava il fiato.


Questo lo rese ancora più vigile. Possedeva già la forza di una Vera Divinità, eppure questa energia poteva metterlo in difficoltà al punto da farlo sussultare; era davvero terrificante.


Poi però la terra iniziò a crepitare, rompendosi. La tomba del Dio Demoniaco era un mondo estremamente stabile e la forza richiesta per lacerare la terra in questo modo era semplicemente inimmaginabile.


Anche gli abissali che non erano troppo lontani furono attirati da queste immagini strane e meravigliose.


Se era accaduto un fenomeno del mondo del genere, significava che stava nascendo qualcosa di straordinario.


Lin Ming divenne pensoso. Usò la sua percezione per sondare la situazione e poi volò senza fretta verso l'area dov'era apparso il fenomeno.


In quel momento risuonò un rumore esplosivo simile all'eruzione di un vulcano. Ondate di magma si gonfiarono dalla terra piena di fessure e si levò al cielo. Una squadra di abissali fu travolta dall'ondata e fu risucchiata via come una piccola barca in un mare impetuoso, scomparendo immediatamente.


Questo cambiamento improvviso fece fermare un momento gli abissali che si stavano avvicinando. Per un po' nessuno osò avanzare.


La tomba del Dio Demoniaco era piena di pericoli e rischi, e in molti posti perfino le Vere Divinità avrebbero avuto grandi possibilità di morire. Senza dubbio questi luoghi nascondevano occasioni fortunate, ma un Empireo doveva pensare sopratutto alla sua sicurezza. Se avessero perso la vita allora sarebbe stato tutto inutile.


Dopo che Lin Ming vide questa squadra di Empirei venire divorata, divenne anche lui più attento.


La sua andatura rallentò di molto. Al tempo stesso estese la sua percezione per indagare sul fenomeno. Presto trovò qualcuno di familiare.


In mezzo ai venti ululanti, pieni di ondate di energia, una splendida figura affrontava le raffiche, il suo lungo abito sbatteva attorno al suo corpo; era Sheng Mei.


In quel momento la donna brandiva una spada d'osso, i suoi lunghi capelli svolazzavano nel vento.


E non troppo lontano da lei, c'era una Vera Divinità della Strada del Re Oscuro in modalità di combattimento, pronta a lottare.


Lin Ming aveva già notato questo esperto. L'abissale era apparso anche durante la competizione nell'alleanza, ma non aveva lottato. Lin Ming non era sicuro di quale fosse il suo livello, ma non sarebbe stato troppo male visto che la Strada del Re Oscuro era stata disposta a mandarlo qui.


E ciò che Sheng Mei e questo Anziano della Strada del Re Oscuro stavano affrontando erano tre Vere Divinità dell'Alleanza di Diluvio. A capo del gruppo c'era il principe ereditario del Grande Diluvio.


"Ahahah! Sua altezza la Devota dell'Oscurità, sembra che se il fato lo desidera, ci incontreremo comunque dopotutto. La tomba del Dio Demoniaco è così vasta e sono stato qui per così tanto tempo, eppure è la prima volta che incontro sua altezza. Sicuramente devo ringraziare questo fenomeno del mondo per questo!"


Il principe ereditario del Grande Diluvio sorrise, il suo discorso falso era una patina di cortesia. In quel momento le due Vere Divinità dietro di lui avanzarono, accerchiando Sheng Mei e l'Anziano della Strada del Re Oscuro.


La forza del principe ereditario del Grande Diluvio era chiaramente superiore a Sheng Mei. E contando le due Vere Divinità della sua alleanza, era chiaro chi fosse più in svantaggio.


Sheng Mei aggrottò le sopracciglia. Guardò la foschia nera dietro il principe ereditario del Grande Diluvio e le forme spettrali che si stavano condensando lentamente nella foschia, e fece delle ipotesi.


L'energia che si stava dissipando da questo regno mistico era entrata in risonanza con il potere degli dei demoniaci che aveva assorbito, come se fossero la fonte di questa energia.


Inoltre l'energia conteneva una pressione terrificante che faceva tremare perfino le Vere Divinità. Sheng Mei sospettava che questo regno mistico probabilmente avesse qualche rapporto con il Dio Demoniaco di 100 miliardi di anni fa!


Che sorta di figura era il Dio Demoniaco? Poteva essere definito il fondatore dell'intero Abisso Oscuro e come sarebbe stata l'occasione fortunata che avrebbe lasciato?


Non si sapeva cosa avesse attivato questo regno mistico, ma era chiaramente un grosso colpo di fortuna per qualunque abissale di alto livello nella tomba del Dio Demoniaco.


Chi avrebbe voluto rinunciare ad ottenerlo?


Anche il principe ereditario del Grande Diluvio l'aveva intuito. Così aveva radunato altre due Vere Divinità della sua alleanza per prepararsi ad affrontare Sheng Mei. Desiderava sconfiggerla o almeno costringerla a ritirarsi.


Lo sguardo di Sheng Mei brillò con luce fredda mentre analizzava rapidamente la situazione.


La tomba del Dio Demoniaco era fin troppo vasta e le leggi dello spazio erano tropo stabili. Perfino una Vera Divinità non poteva attraversare il vuoto e poteva solo volare, senza usare nessun trucco.


Ora, se questo regno mistico era apparso all'improvviso qui, nonostante l'aura dell'energia fosse incredibilmente vasta, era semplicemente troppo lontana. molte Vere Divinità abissali dovevano ancora percepirla, ma presto l'avrebbero fatto.


Al momento Sheng Mei chiaramente non poteva contendere con queste tre Vere Divinità dell'Alleanza di Diluvio. Ma se avesse potuto trattenerlo per un po' e aspettare che arrivassero gli altri, forse la situazione si sarebbe ribaltata a loro favore.


<em>Weng!</em>


Strati di potere degli dei demoniaci eruttarono dal corpo di Sheng Mei, coprendola completamente.


Accanto a lei, si mosse anche l'Anziano della Strada del Re Oscuro. Le sue giunture e il suo corpo emisero crepitii esplosivi mentre delle scaglie apparivano sul suo corpo; aveva utilizzato l'abilità della metamorfosi unica nel sistema di coltivazione abissale.


Vedendo questo, il principe ereditario del Grande Diluvio sogghignò con fare diabolico: "Vuoi temporeggiare e aspettare i rinforzi? Credi di poter resistere così a lungo?"


<em>Clang!</em>


Il principe ereditario del Grande Diluvio mosse la mano e fece apparire una sciabola in cui era incisa l'immagine di una testa di fantasma; puntò l'arma verso Sheng Mei.


"Finiamola velocemente!"


Ordinò agli altri due Anziani. Tuttavia, proprio quando finì di parlare, si fermò all'improvviso, accigliandosi.


Si girò e vide che a diverse chilometri di distanza c'era un abissale che indossava un'armatura da battaglia nera e che brandiva una lancia d'osso mentre volava verso di loro.


Era Lin Ming.


"Questo ragazzo!"


Il principe ereditario del Grande Diluvio lo guardò storto. In questi ultimi anni tutti si erano resi conto di quanto era forte Lin Ming. Ora il principe ereditario credeva pienamente alle parole di Figlio dell'Oscuro quando aveva detto che il talento di Lin Ming superava il suo.


Aveva radunato ogni sorta di informazione e aveva stimato che la forza di Lin Ming era al picco di una Vera Divinità di livello inferiore.


Non avrebbe dovuto preoccuparsi di un esperto del genere, ma ora, se si fosse coalizzato con Sheng Mei e l'Anziano della Strada del Re Oscuro, sarebbe stata una battaglia tre contro tre. Sarebbe stato comunque in vantaggio, ma sarebbe stato molto più difficile finire lo scontro in breve tempo.


E se questa battaglia si fosse protratta, sarebbero arrivate sempre più Vere Divinità.


La battaglia per entrare nel regno mistico sarebbe diventata ancora più spietata e sanguinosa, e ottenere l'opportunità per ottenere questa occasione fortunata sarebbe stato ancora più arduo.


In particolare, il principe ereditario del Grande Diluvio temeva proprio Figlio dell'Oscuro.


Se li avesse raggiunti, ci sarebbero state gravi conseguenze.


"Vuoi morire!"


Il principe ereditario del Grande Diluvio lanciò un'occhiataccia a Lin Ming come una bestia che stava adocchiando la preda; scatenò completamente il suo intento omicida.


Lin Ming volò in avanti senza cambiare direzione. Sembrava lento, ma volò per diverse chilometri in un momento.


Silenziosamente, apparì accanto a Sheng Mei come uno spirito, fronteggiando il principe ereditario del Grande Diluvio e le altre due Vere Divinità della sua alleanza.
                                


                                



