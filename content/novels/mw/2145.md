---
weight: 21450
title: Capitolo 2145 – Il Lago della Morte
pubDate: 2025-12-15T08:37:10.507Z
tags:
    - mw
---


<em>Capitolo sponsorizzato, ringraziamo Fabio!
11 capitoli in coda (1 Fabio + 10 Paolo), 0/5
-Schadenfreude</em>


Tutti gli abissali dell'Alleanza di Oscuro erano tesi di fronte al principe imperiale del Grande Diluvio.


Il principe imperiale del Grande Diluvio era già una Vera Divinità al picco del livello intermedio. Inoltre era molto più potente delle Vere Divinità più anziane.


Lin Ming, Sheng Mei ed Eco Oscura non potevano competere con un avversario del genere.


Se fossero stati nel mondo di sopra si sarebbero potuti disperdere in ogni direzione per scappare, ma qui in questo mondo sotterraneo non erano diversi da tartarughe in un barattolo, in trappola!


Intento omicida si diffuse lentamente dalle due alleanze. L'aria sembrò condensarsi fino a diventare solida, facendo sì che gli abissali più deboli avessero difficoltà a muoversi.


Sheng Mei fece un respiro profondo e strinse la sua spada d'osso. La sua mente aveva raggiunto uno stato senza precedenti di concentrazione. Mentre brandiva una spada d'osso, i suoi palmi si sudarono lievemente. Anche lei aveva difficoltà a rimanere calma di fronte ad un nemico come il principe ereditario del Grande Diluvio.


Sapeva che questa battaglia sarebbe stata difficile.


"Eheh! La spada di sua altezza la Devota dell'Oscurità è davvero straordinaria. Sembra fatta dalle ossa di antichi saggi e la sua qualità supera perfino quella di un tesoro da Vera Divinità! Sfortunatamente non potrà fare miracoli oggi. Sua altezza, perché devi essere mia nemica? Se sarai disposta a fare un giuramento e a coltivare in coppia con me, potremo lavorare insieme per cercare i segreti della vita eterna. Che ne dici?"


Mentre finiva di parlare, il principe ereditario del Grande Diluvio scorse con lo sguardo Lin Ming, una luce sinistra e fredda brillò nelle sue pupille.


Sheng Mei era famosa per essere l'esperta numero uno nell'intero Abisso Oscuro. Se uno avesse potuto ottenerla e coltivare in coppia con lei, allora avrebbe potuto ricevere incredibili benefici per la propria coltivazione.


Per quanto riguardava Lin Ming, era il fidanzato scelto da Sheng Mei. Se avesse voluto universi a lei, naturalmente prima avrebbe dovuto eliminarlo.


Non importava quanto fosse talentuoso Lin Ming, ciò che importava in uno scontro all'ultimo sangue era la forza assoluta. Era pienamente sicuro di poterlo uccidere.


Lin Ming mantenne la calma mentre analizzava rapidamente la forza del principe ereditario del Grande Diluvio. Se l'avesse affrontato, allora una volta che fosse iniziata la battaglia sarebbe stato costretto a rivelare il suo vero sé e non avrebbe più potuto nascondere la sua identità.


Se fosse successo, sarebbe stato davvero problematico. Avrebbe dovuto uccidere ogni testimone!


Inoltre c'era Eco dell'Oscuro; se avesse visto il suo vero sé, forse avrebbe aiutato il nemico?


"Tu, stammi vicino una volta che inizierà la battaglia. All'ultimo momento userò una tecnica segreta e dovrai coprirmi!"


Visto che Lin Ming non aveva mai detto il suo nome, Sheng Mei si era riferita a lui con "tu".


Sentendo la trasmissione del suono di Sheng Mei, Lin Ming divenne pensoso. In effetti Sheng Mei aveva seguito l'Imperatore Spirituale per tutto questo tempo, avrebbe dovuto avere un qualche tipo di asso nella manica per salvarsi la vita.


A meno che non fosse in una situazione disperata, Lin Ming non voleva rivelare il suo vero sé, perché se l'avesse fatto sarebbero nati fin troppi problemi.


Lin Ming stava pensando a tutte queste possibilità. In quel momento risuonò un grido lontano.


Tutti sussultarono. Si girarono verso il rumore e ciò che videro fece rizzare loro i capelli.


In pochi respiri di tempo, due Empirei che non appartenevano alle Alleanze di Oscuro o di Diluvio avevano cercato di approfittarsi della situazione per essere i primi ad entrare nel lago. Volevano cercare silenziosamente tesori ed evitare il massacro tra le due parti.


Ma quando arrivarono alla riva del lago, il terreno all'apparenza paludoso, uno degli Empirei calpestò qualcosa e una foschia nera lo avvolse.


In un respiro di tempo, mentre l'abissale stava tremando violentemente, le sue scaglie prima feroci iniziarono a cadere e il suo fisico torreggiante e forte cominciò a dissolversi in acqua sanguinosa che cadde a terra.


Si era sciolto. Tutto ciò che rimase fu una testa ad occhi spalancati che fissava nel panico il cielo. Ma presto sparì anche il suo capo.


Non aveva emesso un solo suono fino al momento della sua morte; era stato il suo compagno a gridare.


Un Empireo era morto in modo così inspiegabile, sciogliendosi. Era uno spettacolo fin troppo macabro.


"Questo... questo è..."


Mormorò l'Empireo sopravvissuto con la faccia bianca come la carta. Non osò nemmeno fare un respiro profondo. Arretrò lentamente e con cautela, cercando di ritirarsi dalla palude assassina che sembrava essere provenuta dall'inferno.


Dopotutto questo Empireo era sopravvissuto a molte situazioni critiche fino ad ora. Era ben consapevole che se non avesse mantenuto la calma e fosse scappato all'improvviso, avrebbe potuto rischiare la vita.


Un piccolo passo, un altro piccolo passo... proprio quando stava per lasciare il confine del terreno paludoso, il suo piede sembrò calpestare una qualche fossa e barcollò all'indietro.


Emise un grido allarmato, qualcosa gli aveva afferrato la caviglia e lo stava trascinando giù con ferocia!


"Ahh!"


Questo Empireo gridò miserabilmente, ma presto sprofondò nella palude, e in un solo respiro di tempo le sue urla terrorizzate si spensero.


Dopo un po' più di tempo, le ossa cominciarono a galleggiare lentamente.


Sembravano i resti di qualcuno che si stava dimenando; erano le ossa dell'Empireo appena morto.


Sembrava che qualcuno lo avesse divorato all'istante e fossero rimaste solo le ossa, era spaventoso!


"Cos'è quello?!"


Vedendo questa scena, tutti gli abissali presenti, anche l'arrogante principe ereditario del Grande Diluvio, non poté che impaurirsi.


Avevano solo cercato di sondare cosa fosse questa creatura, ma non erano riusciti a scoprire cosa avesse divorato silenziosamente i due Empirei.


E quei due abissali erano entrambi talenti orgogliosi dell'Abisso Oscuro. Ma erano stati divorati e i loro resti erano stati sputati via come se fossero ciliegie.


Quella misteriosa creatura sotterranea sicuramente aveva una forza superiore a quella di una Vera Divinità. Nessuno poteva confermare quale fosse esattamente il suo livello.


Ogni abissale presente trattenne il respiro per un po'. Questo calmo mondo sotterraneo stava diventando una terra cupa piena di terrore.


In particolare, gli Empirei rimpiansero di essere stati impulsivi e di essersi addentrati nella fenditura.


Alcuni deglutirono e si allontanarono istintivamente dal lago. Se fossero stati loro ad avvicinarsi imprudentemente al lago, sarebbero stati loro a ridursi in ossa e sangue.


Il principe ereditario del Grande Diluvio si incupì. Anche lui si sentiva sotto pressione. Una creatura così terrificante era vicina alle rive del lago. Cosa c'era in fondo al lago?


Il principe ereditario del Grande Diluvio non sarebbe stato stupito se l'esistenza spaventosa del lago fosse stata abbastanza potente da ucciderlo facilmente.


Dopotutto questa terra nascosta era esistita da oltre cento miliardi di anni.


Inoltre chi era rimasto qui probabilmente era stato il Dio Demoniaco delle leggende. Nessuno sapeva come si sarebbe evoluta questa terra nell'arco di cento miliardi di anni.


Pensando a questo, il principe ereditario del Grande Diluvio e gli altri abissali non osarono ancora affrontare Lin Ming e Sheng Mei.


Anche se il principe ereditario era sicuro di poter uccidere questi due, avrebbe dovuto usare una considerevole quantità di energia. Se diversi mostri fossero balzati verso di lui mentre era indebolito, sarebbe diventato il loro dessert.


Inoltre uno scontro tra diverse Vere Divinità avrebbe influenzato l'ambiente circostante. I due Empirei avevano solo raggiunto la riva del lago e avevano allarmato uno dei mostri.


Se il loro combattimento avesse fatto tremare il cielo e la terra, allora forse perfino i mostri sul fondo del lago ne sarebbero stati scossi. Ci si poteva immaginare quale sarebbe stato il loro fato se fosse apparsa una folla di mostri infuriati.


"Vuoi ancora combattere?"


Sheng Mei fissò freddamente il principe ereditario del Grande Diluvio, i suoi occhi scintillavano e la sua voce era decisa. La spada d'osso nella sua mano brillò. Se ci fosse stato uno scontro, allora naturalmente li avrebbe accompagnati fino alla fine.


Il principe ereditario del Grande Diluvio si accigliò. Sbuffò freddamente e disse: "Consideratevi fortunati. Vi lascerò vivere stavolta, naturalmente a patto che non vi trasformiate in pozze di sangue!"


Il principe ereditario del Grande Diluvio fece un cenno e ordinò alle persone dietro di lui di andarsene.


"Sua altezza il principe ereditario, cosa dobbiamo fare...?"


Chiese una Vera Divinità accanto al principe ereditario.


"Lasciateli vivi per ora. Potremmo usarli come scudi durante un momento chiave. Prima esploriamo l'area per esaminare occasioni fortunate e potenziali pericoli. Una volta che determineremo la nostra situazione, non sarà ancora tardi per distruggerli."


"E quel lago..."


"Certamente dobbiamo farci un'occhiata. C'è almeno una possibilità del 70-80% che questo regno mistico abbia qualche rapporto con il Dio Demoniaco. Se entrassimo in una montagna di tesori e tornassimo a mani vuote che utilità ci sarebbe nel coltivare le arti marziali!"


Sentendo le parole del principe ereditario del Grande Diluvio, molti abissali rabbrividirono. Il lago grigio scuro adesso per loro assochilometriva alle fauci spalancate di una bestia selvaggia, terrificanti. Per quanto riguardava le sue acque, ostacolavano la loro percezione e nessuno riuscì a capire cosa nascondevano.
                                


                                



