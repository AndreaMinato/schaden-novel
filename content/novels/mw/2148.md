---
weight: 21480
title: Capitolo 2148 – La Vita Passata di Sheng Mei (A)
pubDate: 2025-12-15T08:37:10.508Z
tags:
    - mw
---


<em>Capitolo regolare,
10 capitoli in coda (0 Fabio + 10 Paolo), 0/5
-Schadenfreude</em>


"Devota dell'Oscurità, puoi sentirmi?"


Lin Ming cercò di mandare una trasmissione di vera essenza a Sheng Mei, ma non ottenne risposta.


In quel momento Sheng Mei era impallidita e aveva gli occhi serrati. Le sue ciglia tremavano piano; era chiaro che lei, come i molti abissali attorno, non era riuscita a resistere a quell'enorme forza spirituale lacerante e che fosse caduta in un'illusione.


"Questo..."


Lin Ming si accigliò. Se non fosse stato per il Cubo Magico, allora temeva che nemmeno lui sarebbe riuscito a sopportarne l'assalto.


Lin Ming notò che molti abissali avevano espressioni sofferenti, come se stessero sperimentando qualcosa di terrificante.


In quel momento però, mentre il vortice continuava a roteare, tutti gli abissali si allontanarono sempre di più l'uno dall'altro.


Lin Ming guardò impotente mentre i membri dell'Alleanza di Oscuro e Sheng Mei diventavano sempre più lontani nel loro stato di trance.


Ancora più in profondità di questa oscurità non poteva più vedere gli abissali dell'Alleanza di Diluvio.


"Cos'era quella forza lacerante?"


Lin Ming fece una smorfia. Dopo un momento allentò la connessione tra la sua anima e il Cubo Magico.


In un istante quella forza lacerante ruggì di nuovo verso di lui.


L'anima di Lin Ming era sostenuta dal Cubo Magico. Lentamente, lasciò che la sua coscienza si liberasse da sola.


Al momento si poteva dire che Lin Ming si trovasse in uno stato mezzo addormentato. Finché avesse voluto, avrebbe potuto rientrare nel Cubo Magico per liberarsi da questa condizione, ma ora voleva vedere quali misteri conteneva questa forza mistica lacerante.


Gradualmente Lin Ming sentì il suo corpo diventare sempre più leggero. L'acqua sconfinata attorno a lui svanì e un momento dopo arrivò in uno splendido mondo avvolto da luce...


"Questo è..."


Rimase sbalordito. Vide un'enorme struttura di fronte a lui e un'insegna su cui c'era scritto "Sette Arti" a grossi caratteri.


Palazzo delle Sette Arti?


Ricordando il nome di questo palazzo, Lin Ming ebbe la sensazione che fosse accaduto molto tempo fa.


Era l'inizio della strada delle arti marziali di Lin Ming. Ripartendo dall'inizio, era qualcosa che era successo oltre 12.000 anni fa.


12.000 anni. Per i praticanti di arti marziali dalla vita lunga che potevano vivere per centinaia di milioni di anni, 12.000 anni erano un breve periodo di tempo. Per alcuni, un lungo periodo di isolamento poteva durare 10.000-20.000 anni.


Ma per Lin Ming erano un evento incredibilmente remoto.


"Che questa forza spirituale lacerante trascini in vecchi sogni tratti dai miei ricordi? Vuole che riviva questi eventi?"


Lin Ming guardò l'insegna del Palazzo delle Sette Arti in questo sogno e iniziò ad avanzare.


Come previsto, rivide molti volti familiari del passato.


Zhu Yan, Lan Yunyue, Qin Ziye, Qin Xingxuan...


C'erano anche alcune figure nascoste nelle profondità della sua memoria di cui normalmente non si sarebbe mai ricordato. Ad esempio quella ragazza nel Palazzo delle Arti Marziali nei confronti della quale aveva sempre avuto un'impressione favorevole, ma di cui aveva perso notizia dopo, Bai Jingyun...


Lin Ming lo guardò dal punto di vista di un estraneo, esaminando con calma la vita che aveva vissuto.


Capì gradualmente che dopo essere entrato in questo lago assassino, questa forza lacerante forse poteva essere un qualche tipo di prova per l'anima divina di un praticante di arti marziali.


Se la mente di una persona non fosse stata abbastanza salda, allora sarebbe stato facile rimanere intrappolati in questa terra dei sogni.


Lin Ming divenne pensoso. Le scene nel Palazzo delle Sette Arti si frantumarono e poi le esperienze della Regione Demoniaca del Mare del Sud lo inondarono.


Persone, posti familiari, passò ogni sorta di scena.


Vide l'Isola della Divina Fenice, vide l'invasione della Regione Demoniaca del Mare del Sud.


Si vide entrare nel Regno Mistico della Divina Fenice, gli altri avevano pensato che fosse morto, così Ouyang Boyan aveva cercato di vendicarsi e di fare uccidere Qin Xingxuan nell'Isola del Demone di Sangue.


Allora, dopo che era emerso dal regno mistico della Divina Fenice, Lin Ming aveva saputo di questa notizia e, infuriato, si era precipitato a salvare Qin Xingxuan a bordo di un uccello vermiglio, attraversando centinaia di migliaia di chilometri per raggiungere l'Isola del Demone del Sangue.


Questo era uno dei ricordi più profondi e importanti per Lin Ming. Quando aveva salvato Qin Xingxuan dalle fauci della morte, aveva provato l'enorme felicità di non aver perso qualcuno che amava.


Tuttavia, in questa terra dei sogni, la scena era completamente diversa.


Si vide volare nell'isola del Demone del Sangue. Nel momento in cui trovò Qin Xingxuan, un demone del sangue si precipitò su di lei, aprendo le fauci fameliche e mordendola al collo!


In quel momento Qin Xingxuan lo vide. Quando lo fece, ogni sorta di emozione riempì il suo viso. Amore, gioia, rimpianto...


A Lin Ming si strinse il cuore e trovò impossibile rimanere indifferente. Voleva andare a salvarla, ma scoprì che la sua velocità era rallentata incredibilmente. Dalla forza di una Vera Divinità, scoprì che si era ridotto ad un mero maestro Houtian, come quando aveva salvato Qin Xingxuan.


Così poté solo rimanere a fissare il demone del sangue morderono il collo di Qin Xingxuan.


Il sangue schizzò. Ogni emozione sul viso di Qin Xingxuan si congelò, come se il tempo si fosse fermato.


La Qin Xingxuan sorridente e il sangue che scorreva dalla sua ferita formavano un netto contrasto.


No!


Lin Ming gridò allarmato per la paura.


Un momento dopo, si morse con ferocia la lingua per rinsavire.


"È falso!"


Lin Ming fece un respiro profondo, ansimando violentemente. Lo aveva ribadito a sé stesso così da potersi sbarazzare di quel sogno terrificante.


Nelle profondità della sua mente, Lin Ming sapeva che ciò che aveva visto non era reale. Inoltre la sua anima divina era rimasta connessa stabilmente con il Cubo Magico. Anche così, quando Lin Ming aveva visto quella scena come se l'avesse vissuta personalmente, la sua rabbia e la sua tristezza lo avevano quasi fatto cadere in un'illusione da cui non poteva uscire.


"Che terra dei sogni terrificante..."


Lin Ming era sbigottito. Perfino lui era riuscito a stento ad evitare di cadere nell'illusione. Allora che dire degli altri abissali qui?


Lin Ming non si ritirò dalla terra dei sogni.


Voleva dare un'occhiata e vedere cosa aveva intenzione di fare questa forza spirituale lacerante.


Poi le scene continuarono a ripetersi.


Erano tutti eventi che Lin Ming aveva davvero vissuto in passato, ma, invece di concludersi com'erano finiti davvero, tutto volse al peggio.


Quando aveva cercato di prendere la Radice Draconica del Nirvana nel Palazzo Imperiale del Dio Demone, le trame di Lin Ming erano state scoperte da Xuan Wuji e, di conseguenza, era stato condannato a morte sul posto.


Nel tempio di bronzo quando aveva affrontato Yang Yun, Lin Ming vide che era riuscito ad impossessarsi di lui. Da allora Yang Yun nel suo corpo avrebbe sempre rivelato quel sorriso strano e sinistro.


Poi quando aveva affrontato Tian Mingzi nella Strada Asura, Lin Ming vide che era stato lui a rimanere ucciso.


A metà delle sue avventure, vide qualcuno scoprire il suo Cubo Magico. Era fuggito per il mondo, ma alla fine fu trovato da qualcuno e la sua anima fu estratta e raffinata.


Vide perfino il Sacro Figlio di Zaohua sconfiggerlo e prendere Xiao Moxian come sua.


Lo vide profanare brutalmente Xiao Moxian. In quel momento l'anima di Lin Ming quasi cadde di nuovo nell'illusione.


<em>Peng!</em>


Lin Ming scagliò un pugno contro questa scena e il Sacro Figlio di Zaohua che sogghignava diabolicamente si ridusse in frammenti. Lin Ming ansimò. Le scene nella terra dei sogni erano ciò che temeva di più!


Se non fosse stato per il Cubo Magico, Lin Ming non sapeva se sarebbe riuscito a sopportare tutto questo.


"Che terra dei sogni feroce. Ho l'Anima Eterna, così dovrebbe andare bene per ora, ma che dire degli altri? Ad esempio Sheng Mei..."


Lin Ming ripensò a lei, questa donna che forse era un'amica o forse una nemica. Inevitabilmente era preoccupato.


Se Sheng Mei non avesse avuto ossessioni, allora sarebbe andata bene.


Ma se le avesse avuto, sarebbe stata in grave pericolo in questa terra dei sogni!


Lin Ming era una persona dalla volontà ferma e una grande determinazione, ma nemmeno lui osava dire di non avere demoni del cuore.


I cosiddetti demoni del cuore erano ciò che un praticante di arti marziali desiderava o temeva di più.


Più forti erano queste ossessioni, più forti erano i suoi demoni del cuore.


Inoltre, più un guerriero era potente, più queste ossessioni sarebbero diventate formidabili. Una volta che questi tipi di terre dei sogni fossero apparse o durante un momento critico quando provavano ad avanzare di livello, questi demoni del cuore potevano apparire per dare la caccia ad un coltivatore e causare problemi. Se si fossero manifestati all'improvviso, forse un praticante di arti marziali poteva impazzire o cadere nella depravazione.


"Sheng Mei, avrà dei demoni del cuore?"


Mormorò Lin Ming. Non sapeva perché, ma aveva un brutto presentimento...


.....


Nelle acque grigio scuro del lago, il vasto vortice continuò a roteare. Una donna impareggiabili dall'abito nero veniva trascinata dalle correnti. I suoi splendidi capelli cadevano attorno a lei, spargendosi nelle acque del lago come una rosa nera in fiore che stava per appassire.


Sheng Mei era sbiancata, non rimaneva una minima traccia di rossore...


Dopo aver sperimentato le nove reincarnazioni ed aver temprato la sua anima divina per tutto questo tempo, era diventata incredibilmente formidabile sotto questo aspetto. In effetti, in termini di spirito, non era molto inferiore a Lin Ming.


Tuttavia...


Anche le sue ossessioni erano incredibilmente potenti.


Desiderava e temeva fin troppe cose...


.....


In un enorme edificio circolare simile ad un'arena c'era una ragazzina di sette od otto anni al centro.


Aveva brillanti occhi neri e le sue piccole braccia sembravano fatte di giada. Il suo viso era fresco e adorabile come una mela matura, una bambina completamente adorabile.


Sul suo viso, esaminandolo attentamente, avrebbe potuto trovare l'ombra dell'attuale Sheng Mei.


Una bambina così adorabile aveva il viso macchiato di sangue. Così anche le sue piccole braccia che stavano brandendo una grossa spada.


Questa lama era più lunga di lei. Riusciva a stento a tenerla con entrambe le mani.


Lungo l'impugnatura spessa della spada continuava a colare il sangue. A terra attorno alla bambina c'erano pezzi di carne e pozze di sangue. Organi, cadaveri incompleti; quest'area sembrava un mattatoio.


La bambina abbassò la testa e usò la grossa spada come sostegno. Ansimava.


"Sei pronta a continuare?"


In quel momento riecheggiò piano una voce.


La bambina sussultò. Alzò lo sguardo da dietro le sue frange, rivelando un viso da bambolina. Sulla sua fronte c'era un marchio rosso verticale simile ad un petalo di fiore.


"Sono... stanca..."


Mormorò con grande difficoltà la bambina. In quel momento però, non troppo lontano, apparì un vecchio.


Questo vecchio era magro, ma la sua corporatura era naturalmente alta e ampia. Il suo viso era misterioso ed emanava un'aura maestosa. Non era uno spirita, né un saggio, era un membro della razza degli dei primordiali.


"Sul campo di battaglia il nemico non ti darà tempo per riposare..."


Quando il vecchio parlò, fece un cenno gentile. Una porta di ferro si aprì non troppo lontana.


Da dietro, apparirono forme di vita nere avvolte da catene.


Erano... abissali!


inoltre, per qualche motivo, avevano perso la testa ed erano impazziti.


<em>Roar!</em>


Decine di abissali ruggirono insieme. Quando guardarono la bambina, i loro occhi erano pieni di sete di sangue e intento omicida.
                                


                                



