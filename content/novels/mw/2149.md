---
title: Capitolo 2149 – La Vita Passata di Sheng Mei (B)
pubDate: 2025-12-15T08:37:10.508Z
tags:
    - mw
---


<em>Capitolo regolare,
10 capitoli in coda (0 Fabio + 10 Paolo), 0/5
-Schadenfreude</em>


Tra questi abissali, la maggior parte di loro erano specie dalla bassa intelligenza. Dopo essere stati condizionati da una tecnica segreta, erano impazziti e non erano diversi da bestie selvagge.


Vedendo questa ragazzina, questi mostri divennero feroci.


<em>Roar!</em>


La folla di abissali ululò mentre si precipitava verso questa ragazzina!


Vedendo questi mostri feroci e assassini, la bambina strinse i denti. Brandì la spada e menò un fendente. Luce di spada scintillò mentre un abissale dopo l'altro veniva fatto a pezzi da lei!


Il suolo era cosparso di cadaveri. Il sangue tinse il suo volto, il suo abito, sporcandola tutta con l'odore fetido del sangue, sembrava una persona che era strisciata dalle pozze sanguinose dell'inferno.


La scena di una bambina così adorabile fradicia di sangue formava un'immagine dal grande impatto. Era difficile credere che il massacro attorno fosse opera sua.


Il vecchio rimase a guardare con indifferenza mentre gli abissali si precipitavano avanti. Fece solo un cenno e un altro gruppo di abissali selvaggi uscì da un'altra porta.


Questi abissali erano ancora più formidabili di quelli precedenti. Ulularono mentre si avventavano sulla bambina...


Anno dopo anno, la ragazzina dovette affrontare innumerevoli battaglie all'ultimo sangue.


Molte volte, visto che i nemici erano troppo forti, era stata quasi fatta a pezzi dai nemici.


O a volte era rimasta gravemente ferita, soffocando sull'orlo della morte.


Ma ogni volta, mentre giaceva morente, sarebbe stata messa in una pozza di soluzione medicinale bollente, soffrendo un tormento agonizzante mentre guariva lentamente dalle ferite.


Diventava sempre più forte e la sua coltivazione aumentava sempre di più. Ogni pollice della sua carne sperimentò una tempra continua. Da una bambina divenne una giovane ragazza.


Ad un certo punto, il marchio sulla sua fronte era raddoppiato.


Dopodiché fu mandata da sola ad esplorare una vasta pianura selvaggia.


Senza pillole, provviste, si avventurava da sola nelle pianure selvagge, incontrando innumerevoli antiche bestie e massacrandole!


Senza medicinali, radunava tutto ciò di cui aveva bisogno da sola. Quando era ferita, si sarebbe curata.


Attraversò cento milioni di chilometri di questa terra desolata, uccidendo innumerevoli bestie selvagge.


Ormai era già diventata una bellezza che poteva causare la caduta di intere nazioni. La sua forza era sbalorditiva. Nella razza degli dei primordiali la sua posizione era elevata come quella di una luna nel cielo notturno, brillante e gloriosa.


I petali di fiore sulla sua fronte erano diventati tre. Quando apparì il terzo, fu imprigionata nella barriera corallina di una piccola isola nel profondo del mare.


Questa piccola isola era il posto dov'erano state seppellite le ossa di un antico grande imperatore. C'era un enorme campo di forza che copriva questa terra e un normale praticante di arti marziali l'avrebbe trovato insopportabile.


Ma questa giovane era stata imprigionata qui usando catene.


Il suo corpo snello e affascinante era legato da queste catene. Gli anelli di acciaioscuro scavavano nella sua carne e la facevano sanguinare. Nel suo splendido corpo c'erano marchi rossi.


E dietro c'erano le rocce delle barriere coralline. Non erano fatte da roccia ordinaria, erano pietre divine extraterrestri. Queste pietre scavavano nella sua schiena, come innumerevoli aghi.


Nemmeno le catene erano fatte da materiale comune, erano capaci di intrappolare un drago ed erano state raffinate da un granmaestro delle formazioni.


Non solo potevano legare il corpo, ma anche l'anima.


Inoltre, data la pressione del campo di forza del grande imperatore, per la giovane era quasi impossibile respirare.


Quando la marea si alzava, le onde impattavano contro il suo corpo. Sopportò questo dolore più e più volte.


E dopo che la marea si ritirava, il sole ardente l'avrebbe bruciata.


Perse ogni colore. Rimase ferma senza muoversi, senza nemmeno battere gli occhi, come se fosse diventata già una statua di giada.


Sopportò una sofferenza così mostruosa, sopportando silenziosamente e aspettando pazientemente...


Nessuno andò a trovarla, né a darle cibo. Poteva solo rimanere a fissare l'orizzonte coperto da una densa foschia e il mare e il cielo sconfinati.


Sembrava che fosse stata già dimenticata dal mondo. Se non fosse riuscita a liberarsi, sarebbe morta qui.


Solitudine, disperazione, dolore, una sofferenza tale che avrebbe fatto impazzire perfino un uomo coraggioso.


All'inizio la giovane si sentì estremamente impotente. Ma poi scoprì gradualmente i resti delle leggi del misterioso grande imperatore. E scoprì che l'energia del cielo e della terra qui era cento volte più ricca dell'esterno.


Iniziò a percepire le leggi giorno e notte.


Ogni mattina avrebbe leccato le catene di acciaioscuro, bevendo la rugiada radunata sul metallo freddo. Avrebbe respirato il potere del mondo più puro qui.


Stava risparmiando costantemente le forze, aumentando costantemente la sua forza.


Ad un certo punto, la sua forza aumentò sempre di più finché non raggiunse un nuovo livello!


Come una fenice avvolta dal fuoco, sull'orlo della morte sperimentò la sua rinascita del nirvana!


<em>Bang!</em>


Spaccò le catene di ferro che la legavano e spazzò via le pietre divine dietro di lei. Con un forte grido, sfrecciò nel cielo blu sconfinato!


In quel momento aveva sperimentato un'altra sublimazione della sua forza e delle sue esperienze, un'altra trasformazione.


Tra i suoi coetanei, non c'era già più nessuno capace di competere con lei...


.....


Battaglie, massacri, coltivazione...


I suoi nemici andavano dagli abissali, alle bestie selvagge e poi ad altre ondate infinite di abissali. Anche se era una bellezza incredibile che poteva causare la caduta di intere nazioni, non aveva mai sperimentato l'amore.


Tutto ciò che conosceva era sangue, combattimenti.


E tutto ciò che era accaduto scorreva nel mondo interno di Sheng Mei.


Come se fosse una vita che aveva sperimentato, una vita incredibilmente vivida.


Tuttavia pareva che non avesse nulla a che fare con lei, perché non riusciva a ricordarselo.


Chi era la giovane nel sogno?


Quella splendida donna sembrava completamente simile a Sheng Mei. E anche sulla sua fronte c'era il marchio di un loto rosso; il simbolo delle nove rivoluzioni della reincarnazione...


Come se stesse sognando e al tempo stesso fosse sveglia, Sheng Mei non poteva più capire se era lei o la donna di questo sogno...


Dopo chissà quanti anni, la forza della donna di questo sogno era già al picco dell'universo. Il loto rosso sulla sua fronte aveva raggiunto da tempo la perfezione e ciò che Sheng Mei vide dopo le fece mancare il respiro.


Vide fluttuare un continente oscuro nella vastità dello spazio.


E qui c'erano innumerevoli ossa!


Alcune di queste ossa erano di persone, altre erano di mostri feroci, bestie selvagge o anche di Bestie Divine che si estendevano per migliaia di chilometri.


Ognuno di questi resti emanava un'aura incredibilmente terrificante. Le ossa di una creatura debole sarebbero state ridotte in polvere dalla pressione!


Senza dubbio si trovavano solo resti di guerrieri impareggiabili in questo continente oscuro.


Chissà quanti esperti erano morti qui.


A giudicare dalle ossa, dovevano essere morti nello stesso periodo.


Ci doveva essere stata una guerra incredibilmente brutale che aveva coinvolto innumerevoli guerrieri impareggiabili!


La donna incredibile stava sopra queste ossa, sembrava fosse in un altro mondo.


Era a piedi nudi, indossava un lungo abito nero che scorreva sul suo corpo come acqua. Un bagliore divino si riversava dal suo corpo, scorrendo sulla sua pelle e avvolgendola con un debole bagliore.


La sua aura sembrò fondersi con l'ambiente attorno. In questo mondo brutale e selvaggio pareva completamente fuori posto.


Aveva superato innumerevoli battaglie all'ultimo sangue. Ma stavolta sembrava un'orchidea in un burrone profondo, eterea e fuggevole, la sua pelle bianca come la neve non era macchiata dalle questioni del mondo mortale.


Anche questo campo di battaglia cupo e tetro coperto da intento omicida sembrava non avere nulla a che fare con lei.


E in quel momento apparì qualcosa di fronte a lei.


Era... una tessera viola.


La tessera viola era solo delle dimensioni di un palmo e su di essa erano incisi innumerevoli marchi indecifrabili.


Questi segni erano antichi e mistici. Solo guardandoli, ci si poteva perdere in essi.


La tessera volava attorno alla donna impareggiabile come una farfalla.


La donna guardò l'artefatto. Nel suo sguardo brillante sembrò apparire tristezza infinita e rimpianto...


Tuttavia tutte queste emozioni contrastanti tornarono alla fine a pace e serenità. Il suo umore sembrava essersi ristabilizzato.


La tessera fluttuò, volando lentamente verso la fronte della donna impareggiabile.


Poi... piano, piano, piano... tagliò la la carne della fronte della donna.


Il loto dei nove petali fu lacerato dalla tessera viola, scomparendo all'istante...


Il sangue schizzò e fu assorbito tutto dalla tessera viola. Poi una luce cremisi sconfinata tinse questo mondo grigio scuro...


In quel momento il mondo sembrò recuperare il suo colore. Infinita essenza vitale fuoriuscì dalla donna. Il suo corpo si illuminò sempre di più. Come una fenice nera che si bruciava, emanò il suo splendore accecante!


A causa della sua luminosità, questo mondo oscuro si riempì di splendidi colori.


La donna si bruciò senza riserva. L'ultimo bagliore della sua vita sembrò diventare eterno...
                                


                                



