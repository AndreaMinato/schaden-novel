---
weight: 2150
title: Capitolo 2150 – Demone del Cuore
pubDate: 2025-12-15T08:37:10.508Z
tags:
    - mw
---


<em>Capitolo sponsorizzato, ringraziamo Paolo!
9 capitoli in coda (9 Paolo), 0/5
-Schadenfreude</em>


Nel momento in cui la donna dei sogni si trasformò in un brillante lampo di luce. Sheng Mei ebbe la sensazione che una spada avesse infilzato il suo cuore. Dopo un colpo di tosse soffocato, la sua anima divina soffrì un dolore straziante, come se fosse stata fatta a pezzi.


Il bagliore appariscente di fronte a Sheng Mei divenne sempre più forte, inondando il cielo con la sua luce. Pareva che milioni e miliardi di soli stessero precipitando sul mondo.


Il continente nero si sciolse.


E sopra di esso, gli innumerevoli scheletri furono risucchiati da questa forza, frantumandosi e disintegrandosi!


I campi di forza in questi resti, l'energia emanata dagli innumerevoli guerrieri dopo la morte, tutto fu travolto dal bagliore, trasformandosi in un caleidoscopio di colori che formò un enorme vortice!


Questo mulinello inghiottì il continente, raffinandolo completamente!


Innumerevoli rune discesero dall'alto. La terra sembrò trasformarsi in uno strumento magico. La Tessera Viola fluttuò al centro del continente, causando enormi increspature di energia.


Poi, come se fosse stato avvolto da una grossa mano invisibile, questo continente fu spinto verso un altro mondo, sopprimendolo lentamente!


Per un po' di tempo, infiniti tratti di spazio si frantumarono. Terrificanti tempeste spaziali si gonfiarono, ma nulla riuscì a fermare l'avanzata di questo nuovo continente.


Era irresistibile!


Tra il bagliore accecante, il continente diventò sempre più sottile e fu raffinato. Tuttavia l'energia al suo interno era stata compressa in modo infinito.


Ogni scheletro venne raffinato, trasformandosi in innumerevoli frammenti che vorticavano nell'aria.


Per quanto riguardava l'energia di quegli scheletri, si fuse insieme al centro del continente: la Tessera Viola.


Questa tessera sembrava al centro dell'energia nell'universo. Finché tutto poteva essere trasformato in energia, nulla poteva sfuggire al suo controllo.


Questi scheletri, che fossero forme di vita dei 33 Cieli, Bestie Divine o anche abissali, che fosse potere divino, dei demoni o dei mostri, fu assorbito tutto dall'artefatto.


Alla fine questo continente diventò un enorme muro di luce che si rivolse verso quel mondo misterioso e cupo e lo soppresse spietatamente.


<em>Bang!</em>


Dopo un'esplosione indescrivibile, il mondo sembrò collassare.


Quell'enorme mondo misterioso che si nascondeva nel vuoto tremò, tremò...


Sembrava che fosse giunta l'apocalisse, come se la grande Distruzione fosse tornata!


In quel momento l'anima divina di Sheng mei tremò violentemente. Sputò una boccata di sangue e il sogno caotico che aveva visto si frantumò, trasformandosi in innumerevoli frammenti.


Il suo viso era pallido e il suo corpo era fradicio di sudore.


Tutto ciò che aveva sperimentato in quel sogno era fin troppo reale, come se avesse vissuto per decine di migliaia di anni. Ma quando si era svegliata da quel sogno, era passato solo un momento.


Aveva visto innumerevoli scene in quel sogno, ma quando cercò di ricordarsele diventarono un po' confuse...


Eppure, anche se la sua mente si stava offuscando, Sheng Mei ricordava profondamente gli ultimi momenti.


Si ricordava di come la donna dei sogni aveva bruciato la sua vita, raffinando gli scheletri per forgiare quell'enorme muro di cristallo con la Tessera Viola e poi aveva soppresso il mondo cupo nella parete di cristallo.


Quell'enorme mondo cupo dava una sensazione incredibilmente familiare a Sheng Mei; era l'Abisso Oscuro.


E sopra l'Abisso Oscuro c'era il Muro del Sospiro Divino, una barriera che isolava l'Abisso Oscuro dai 33 Cieli. Era un muro che esisteva da dieci miliardi di anni.


E Sheng Mei aveva assistito alla nascita del Muro del Sospiro Divino nei suoi sogni.


La donna vestita di nero che aveva bruciato la sua vita, la soppressione del muro cristallino, quella scena apocalittica, era diventato tutto un marchio che sarebbe rimasto impresso per sempre nella mente di Sheng Mei!


"Lei è..."


Sheng Mei fece un respiro profondo e cercò di ricordare. Voleva capire che rapporti aveva con quella donna misteriosa nei suoi sogni.


Tuttavia, proprio mentre pensava di aver compreso qualcosa, sentì una lacerazione nel suo mare spirituale.


Era una sofferenza così acuta che le dava la sensazione che un pesante martello avesse colpito la sua testa. Si sentì afflosciare le gambe e l'ambiente attorno si rabbuiò. Un momento dopo la sua coscienza tornò ad offuscarsi...


Sembrava che stesse per iniziare un altro lungo sogno.


Innumerevoli scene apparirono nella sua mente e vide molti volti familiari.


Tra queste facce, alcune erano amichevoli, gentili, altre erano disgustate o piene d'odio...


E alla fine apparì il volto di un giovane, sembrava che occupasse l'intero sogno.


Questo giovane aveva una pallida pelle bianca e lo sguardo spento, come se fosse un uomo morto che camminava.


L'Imperatore Spirituale!


Vedendo questo giovane, una luce fredda brillò negli occhi di Sheng Mei. Non poteva resistere all'Imperatore Spirituale, ma ciò che provava nei confronti di questo malvagio non era paura, ma odio!


<em>Bang!</em>


Un raggio divino fuoriuscì dalla fonte dell'Imperatore Spirituale e impattò contro il mondo interno di Sheng Mei. La mente della donna tremò e lo spazio si agitò attorno a lei. Quando riaprì gli occhi, scoprì di essere arrivata in un mondo dove l'energia del cielo e della terra era estremamente rada, ma anche molto pacifico.


"Questo è..."


Quando questo mondo apparì, a Sheng Mei mancò il fiato.


Era il continente Tianyan, il posto dov'era nato Lin Ming!


Che fosse...


Sheng Mei tremò, come se stesse vivendo in un incubo.


Era qualcosa di celato nelle profondità dei suoi ricordi, una scatola che non era disposta ad aprire. Come una cicatrice che non poteva sopportare di vedere, non poteva guardare.


Aveva paura di sperimentare questa scena, non lo voleva proprio...


Tuttavia, ciò che temeva di più accadde lentamente. Vide Lin Ming.


In quel momento giaceva disperato a terra, guardando Sheng Mei.


In quel momento Sheng Mei voleva ritirarsi, ma scoprì un flusso di calore che si agitava nella sua pancia.


Questo flusso di calore si estese nei suoi arti e nelle sue ossa. Si girò e vide che non troppo lontano c'era un vecchio albero che assochilometriva ad un drago cornuto.


E sul vecchio albero prima c'erano due frutti, ma adesso erano già scomparsi.


Sheng Mei sussultò. Certamente si ricordava di aver preparato questo albero per Lin Ming. Proveniva dall'Abisso Oscuro, un tipo di frutto incantato che infiammava i desideri sessuali più primitivi.


In passato, messa all'angolo, aveva scelto di usare questi frutti incantati.


Ma ora non voleva rivivere di nuovo questa scena.


Fece circolare la forza nel suo corpo, cercando di scacciare via la forza medicinale di questo frutto. Ma scoprì che non importava quanto ci provasse, non riusciva a rimuovere questa energia.


Come se questo corpo non fosse suo.


Sheng Mei fece un respiro profondo e capì cosa stava accadendo. Questo era il suo sogno e alla fine il suo vero io era solo una spettatrice. Non poteva cambiare questo sogno, poteva solo rimanere qui e rivivere di nuovo questo momento...


"Se sei destinato ad essere distrutto, allora tanto vale... che ti distrugga io..."


Queste erano le parole che aveva detto un tempo a Lin Ming. Queste parole riverberarono in questa terra dei sogni e, quando le risentì, non sapeva cosa provare...


Chiuse gli occhi, non voleva guardare la scena seguente. Ma presto sentì il suo abito scomparire e poi... dei corpi muoversi.


Un corpo mascolino si stava fondendo con il suo.


Ogni sorta di emozione si fuse gradualmente con il calore bruciante del suo corpo, facendo tremare la sua anima.


Non si sarebbe mai immaginata che oggi avrebbe sperimentato di nuovo questo ricordo...


In passato aveva mangiato anche lei quel frutto afrodisiaco dell'Abisso Oscuro e la sua coscienza era diventata confusa. Anche se si ricordava di quel tocco, le sue esperienze allora erano state confuse.


Come se fosse stata ipnotizzata da una sogno ammaliante, anche se aveva raggiunto il picco del piacere, l'aveva fatto in uno stato semi addormentato.


E ora invece lo stava sperimentando completamente lucida.


Tenne gli occhi chiusi. Ma i continui impatti che sembravano colpire la sua anima continuarono a passare quel piacere dall'inizio alla fine.


Nel suo sogno, a parte non poter controllare questo corpo, poteva sperimentare personalmente tutto quanto!


A causa delle proprietà medicinali del frutto, sentì una gioia selvaggia che le mozzava il fiato.


Era qualcosa che non aveva mai sentito nella sua vita triste e repressa.


Ma allo stesso tempo, sentì anche la confusione e il dolore nelle profondità dell'anima dell'uomo sotto di lei.


La sua fonte vitale, la sua fonte spirituale si stavano indebolendo lentamente, estratte...


Era come guardare una stella brillante svanire lentamente.


In particolare quest'uomo morente era diventato inspiegabilmente collegato a lei. Ed era anche a causa sua che era caduto.


Senza che lei se ne rendesse conto, una lacrima cristallina cadde dall'angolo degli occhi di Sheng Mei, rompendosi come una perla quando atterrò...


