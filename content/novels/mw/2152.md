---
weight: 2152
title: Capitolo 2152 – Incrollabile
pubDate: 2025-12-15T08:37:10.509Z
tags:
    - mw
---


<em>Capitolo sponsorizzato, ringraziamo Paolo!
7 capitoli in coda (7 Paolo), 0/5
-Schadenfreude</em>


Perché sarebbero apparsi i ricordi di Lin Ming nei suoi sogni?


Come poteva la tomba del Dio Demoniaco avere i ricordi di Lin Ming?


Pensando a questo, Sheng Mei rimase confusa.


Non poteva capirne il motivo. Ma tutto ciò che poteva fare era guardare in silenzio la vita di Lin Ming.


Il suo cuore tremava.


Aspettava con impazienza di sapere cosa gli fosse successo.


Ma ciò che provava di più... era paura, paura che Lin Ming morisse da solo...


Dopo che lo vide svegliarsi, Lin Ming diede addio agli spadaccini e lasciò la montagna.


Lo guardò dirigersi verso nord, le sue condizioni peggioravano ogni giorno.


La sua coltivazione diminuiva con un ritmo spaventoso; era già diventato un invalido.


Ogni giorno, ogni notte, Sheng Mei avrebbe seguito Lin Ming. Anche se la sua schiena era dritta, era piena di infinito abbattimento e tristezza. Sheng Mei aveva la sensazione che una sciabola le stesse facendo a pezzi il cuore.


In passato quando aveva lasciato Lin Ming, sapeva che avrebbe fronteggiato un futuro amaro. Ma dato che lo stava seguendo, la sensazione che provava era completamente diversa.


Era quasi completamente immersa, percependo le emozioni di qualcuno che un tempo era stato al picco dei 33 Cieli, un genio impareggiabile che aveva salvato l'umanità, ma che era stato ridotto in polvere in una sola mossa. Ora gli rimanevano solo diverse decine di anni...


Anche se la volontà di Lin Ming era ferma e salda, non poteva comunque resistere ad un colpo del genere.


Sheng Mei lo seguì a Qingsang.


Vide venditori di strada, chiromanti, maestri di arti marziali mortali, scolari, taglialegna, ogni sorta di gente comune che non aveva mai visto prima.


Poi vide una signora gentile che gli diede un panello di sesamo. Mentre Lin Ming assaporava il panello pieno del sapore della mortalità, senza accorgersene, lo sguardo di Sheng Mei divenne appannato...


Non poteva immaginarsi come, quando l'umanità era già così vicina alla disperazione, quanto Lin Ming avesse sopportato dopo aver perso tutto.


Forse... questo era ancora più crudele del permettere all'Imperatore Spirituale di ucciderlo liberamente...


Lin Ming rivisitò i posti della sua infanzia a Qingsang.


Poi continuò verso nord.


Il deserto settentrionale era coperto da neve. Ad un certo punto, il viso di Lin Ming divenne pallido e bianco, tremava continuamente mentre tossiva sangue.


Più e più volte.


Sheng Mei sapeva che Lin Ming stava tossendo essenza di sangue.


Anche se la sua anima divina era debole, il suo fisico era ancora incredibilmente potente e poteva rigenerare sangue. Tuttavia era impossibile che un'anima così debole controllasse un corpo così formidabile; non poteva resistere all'esuberante vitalità del sangue. Così il corpo provava a proteggersi tossendo tutto il sangue.


Di questo passo sarebbe morto lentamente mentre perdeva essenza di sangue.


Per Sheng Mei ogni goccia cremisi era accecante.


Vide Lin Ming incontrare un vecchio amico. O forse aveva usato la sua percezione per trovare questa persona di sua iniziativa.


Era un vecchio, un uomo che aveva sperimentato appieno le difficoltà della vita e il cui fisico era coperto da ferite nascoste.


Vide Lin Ming salvare una bambina.


Lo sguardo della bambina era puro e limpido. Anche in un'epoca caotica di guerre, quando Lin Ming era diventato incredibilmente debole ed era caduto a terra, solo lei aveva osato dargli dell'acqua.


Vide Lin Ming parlare con diversi mortali. Ma visto che il suo corpo era ferito, continuava a vomitare sangue...


Un individuo un tempo così talentuoso era diventato così magro e debole.


Vide Lin Ming dare l'addio a queste persone, andandosene da solo. Era in condizioni orrende e zoppicava ad ogni passo.


A volte sarebbe caduto mentre camminava.


Il suo abito era rovinato, i suoi capelli erano scompigliati e il suo viso era sporco; non sembrava diverso da un mendicante mortale.


Voleva entrare in una città, ma durante quell'epoca selvaggia di guerre, una guardia pensò che fosse un profugo e si rifiutò di farlo passare.


Lin Ming non disse nulla, né attaccò la guardia.


Si ritirò silenziosamente e se ne andò. Sotto il sole del tramonto, la sua figura magra e smunta divenne un ago che scavò nel cuore di Sheng Mei...


L'ambiente attorno a lei sembrò diventare sfocato. Si ricordò delle parole che Lin Ming le aveva detto un tempo nel Mondo dell'Anima, prima che la grande calamità dell'umanità scoppiasse davvero...


"Ricordo... che quando ero un mortale, una mia vecchia amica mi ha avvertito di non essere testardo e di non continuare a praticare le arti marziali. Non voleva che trascorressi il resto della mia vita da invalido. Ma la mia risposta è stata...


"Il cammino delle arti marziali è come una fiamma. Praticare le arti marziali causerà solo dolore. I pericoli sono innumerevoli e il percorso pieno di ostacoli. Chiunque ci cammini prima o poi verrà ridotto in cenere, ma un vero praticante di arti marziali rinascerà da queste ceneri.
Anche se sono solo una debole falena, camminerò senza esitazione tra le fiamme. Combatterò il mio destino per quella possibilità su un milione in cui sperimenterò il mio samsara e rinascerò come una fenice.  E ormai non sono più una falena..."


.....


Non sono l'Empireo Sigillo Divino. Percorrerò la mia strada. E non rimpiangerò di aver fatto queste scelte in futuro!


.....


Se solo la vita fosse rimasta come la prima volta che c'eravamo incontrati, riguardando indietro tra i fiumi del tempo, lo sguardo diventa velato.


Devo lottare tra la polvere e il caos. Anche se solo insignificante, avanzerò comunque con coraggio...


.....


Sheng Mei era ben consapevole di quanto fosse persistente il cuore delle arti marziali di Lin Ming, quanto era incrollabile.


In passato un tempo gli aveva consigliato di rinunciare a salvare l'umanità. Allora Lin Ming era solo un Sacro Lord. Non importava quale fosse la situazione, era completamente irrilevante di fronte all'enorme ondata di distruzione che avrebbe travolto il mondo; non sarebbe riuscito nemmeno a fare sensazione.


Una volta che l'umanità fosse perita, il piccolo e debole Lin Ming avrebbe perso la sua protezione. Sarebbe stato travolto dalla tempesta sconfinata e probabilmente sarebbe stato distrutto.


Ma Lin Ming non si era arreso. Era arrivato da solo nel Mondo dell'Anima, cercando un'alleanza impossibile con gli spirita.


Poi aveva combattuto nel regno degli dei primordiale. Per trovare un raggio di speranza, si era recato nel regno degli dei primordiali per cercare una via per la salvezza...


Ma ora, Sheng Mei poteva solo rimanere a guardare la sua schiena mentre sangue rosso colava dalla sua bocca...


Quanto era enorme questo cambiamento...?


Il cuore di Sheng Mei tremò.


Senza aver seguito Lin Ming e aver sperimentato tutto questo personalmente, non si sarebbe mai resa conto di quanto fossero state amare le sue lotte.


"Sono passati così tanti anni, dev'essere già morto..."


Tutto questo era accaduto più di 7000 anni fa. E in ogni caso, a giudicare dalle condizioni di Lin Ming, non sarebbe riuscito a resistere ancora a lungo.


Anche così, Sheng Mei continuò a seguirlo per confermarlo con i suoi occhi.


Lo vide entrare in isolamento in una valle di montagna.


Sheng Mei vide con sorpresa che, al precipizio della disperazione, Lin Ming aveva iniziato a disperdere le sue arti marziali. La sua anima debole non poteva sopportare la forza della sua vitalità del sangue e della sua coltivazione. Così aveva semplicemente scelto di abbassare la sua coltivazione ad un livello che la sua fonte spirituale avrebbe potuto sopportare!


Senza dubbio questo avrebbe ridotto rapidamente la sua vitalità rimasta e avrebbe reso i suoi ultimi anni molto più dolorosi.


Ma continuò ad avanzare senza voltarsi.


Sembrava volersi distruggere e ricostruire da capo, come se fosse una farfalla che voleva uscire dal bozzolo!


Com'era possibile?!


Sheng Mei scosse la testa con incredulità. La sua anima era così debole e il suo fuoco vitale pareva una candela al vento. Se avesse disperso la sua coltivazione qui, allora forse sarebbe morto sul posto!


Era la fine. Forse i fantasmi che vedeva sarebbero potuti durare un po' più di anni e questa valle sarebbe stata la tomba finale di Lin Ming.


Tutto questo dimostrava che la lieve speranza che aveva lasciato in Lin Ming era qualcosa che aveva fatto solo per conformarsi. Potevano accadere dei miracoli, ma era impossibile che Lin Ming potesse riprendersi.


Lo guardò disperdere la sua coltivazione. Vene blu sporsero dalla sua fronte e iniziò a disperdere essenza di sangue dai suoi pori.


Si poteva immaginare quanto dolore stesse provando.


Anche così, Lin Ming non urlò di dolore nemmeno una volta. La sua espressione rimase ferma come il ferro, senza il minimo dolore o smorfia.


Sopportò un tale dolore da solo perché lui non avrebbe ceduto!


Anche se fosse stato messo all'angolo!


Sheng Mei non era abbastanza crudele da rimanere a guardare. Poteva già prevedere cosa sarebbe successo.


Il tempo passò. Pieno di dolore sconfinato, Lin Ming strinse i denti e si fece forza.


Un anno, due anni...


Con un corpo completamente rovinato, Lin Ming strinse i denti e resistette. Un normale praticante di arti marziali sarebbe già morto per il dolore.


Ma la volontà di Lin Ming era troppo formidabile.


In questi due anni, l'essenza di sangue che traboccava dal suo corpo aveva già tinto di rosso l'intera caverna. Si poteva vedere il sangue coagulato sulle rocce.


Sheng Mei non sapeva quante volte aveva visto Lin Ming cadere sul suolo ansimando, quante volte dalla sua fronte erano colate perle rosse, quante volte si era lacerato le labbra a morsi, quanto profondamente le sue dita avevano scavato nel suolo roccioso che si mischiava con il suo sangue.


Tuttavia non si arrese comunque. La determinazione incrollabile nelle sue ossa lo aveva spinto a dare il tutto per tutto!


Sheng Mei sospirò gentilmente, la sua visuale era già diventata sfocata...
                                


                                



