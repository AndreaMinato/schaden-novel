---
weight: 2153
title: Capitolo 2153 – Bambino
pubDate: 2025-12-15T08:37:10.509Z
tags:
    - mw
---


<em>Capitolo sponsorizzato, ringraziamo Paolo!
6 capitoli in coda (6 Paolo), 0/5
-Schadenfreude</em>


Giorno dopo giorno, anno dopo anno.


Lin Ming continuò la sua lotta nella caverna, resistendo per dieci anni!


Dieci anni dopo, Lin Ming assochilometriva già ad un vecchio che stava per morire.


Prima anche se la sua schiena era solitaria, era comunque rilassata e dritta.


Ma ora era piegata per l'età.


Il suo volto era pieno di rughe profonde e il suo sguardo era diventato cupo e appannato.


Sheng Mei poteva sentire che sarebbe morto presto.


I passi del dio della morte si stavano avvicinando rapidamente. In quanto qualcuno che capiva le leggi della morte, come poteva non sentire l'energia della morte emessa dal corpo di Lin Ming?


Era la fine...


Sheng Mei chiuse gli occhi, non poteva più sopportare di guardare. Anche così, la sua percezione continuò a rimanere fissa su Lin Ming.


Osservò lo sguardo di Lin Ming che prima era brillante diventare appannato a da appannato a spento.


Dopodiché il suo corpo non si mosse più e i suoi muscoli atrofizzati divennero completamente paralizzati. Il suo cuore batté sempre più debolmente e il suo briciolo di fuoco spirituale si dissipò lentamente...


Lin Ming era davvero... morto.


In quel momento Sheng Mei si rese conto che il mare spirituale di Lin Ming aveva perso ogni colore.


Era ancora a gambe incrociate. Durante i suoi ultimi momenti, sopportando un dolore e difficoltà estreme, non aveva ancora rinunciato a perseguire quel sottile raggio di speranza che non era mai esistito...


Questo era il risultato finale per un genio sconvolgente. Era morto da solo in un mondo inferiore, nella caverna di una montagna spoglia senza nome.


Nessuno sapeva che sorta di grande leggenda fosse sepolta sotto questa montagna.


In quel momento il viso di Sheng Mei era bagnato di lacrime.


Anche se sapeva che Lin Ming era morto, rimase ad aspettare qui in silenzio. Continuò ad attendere, sentendosi come se un pezzo del suo cuore fosse stato scavato via.


Era determinata a ricordarsi questo posto. In futuro sarebbe tornata nel continente Tianyan, avrebbe trovato questa montagna spoglia e avrebbe recuperato le ossa di Lin Ming per seppellirle nel suo mondo interno...


Anno dopo anno, Sheng Mei aspettò in questa caverna. Non sapeva più per quanto tempo aveva aspettato.


Pensò di aver aspettato abbastanza a lungo; era il momento di tornare.


Ma proprio mentre lo stava pensando, rimase sbalordita. Voleva tornare, ma tornare dove?


Era perduta, come se avesse perso parte del suo cuore.


E in questa parte della sua anima scomparsa all'improvviso aveva dimenticato la strada per tornare indietro.


O forse non c'era un modo per tornare.


In questo grande mondo, che fossero i 33 Cieli o l'Abisso Oscuro, non aveva una famiglia...


Cos'era una famiglia?


Sicurezza? Calore? Affetto?


In questo mondo esisteva un posto che potesse farla sentire al sicuro? Farle sentire calore e affetto?


Era sempre sotto pressione. Fronteggiava persone dalle intenzioni oscure e sinistre, fazioni che lottavano tra di loro, piene di diffidenza.


Non aveva una famiglia.


Non c'era posto dove potesse rilassarsi. In effetti non c'era nemmeno un posto che potesse farla sentire tranquilla e poteva solo rimanere ferma in questa caverna oscura, accanto al cadavere.


Pensando a questo, Sheng Mei si disperò. Non voleva più andarsene.


Era come un fantasma selvaggio e solitario, vagava da sola, non si ricordava più del perché fosse qui. Tutto ciò che rimaneva nei suoi ricordi era fare la guardia qui...


Sembrava che avesse perso qualcosa di importante, ma non sapeva cosa.


Non si era accorta di quanto tempo era passato. Sembrava un periodo di tempo infinito, senza fine.


Ma ad un certo punto all'improvviso vide un lieve bagliore sul cadavere di Lin Ming...


La luce fioca sembrò scintillare dall'angolo di un cubo. E su quel cubo brillava ogni sorta di runa antica e mistica.


E quel bagliore possedeva un'aura indescrivibilmente misteriosa. Così si diffondeva tra le sopracciglia di Sheng Mei.


In quel momento le profondità della sua anima tremarono.


Sembrò risvegliarsi da un incubo. Mentre tremava, la terra dei sogni attorno a lei si frantumò come vetro!


La luce brillò. Pensieri inesauribili volarono attorno a lei. In un attimo Sheng Mei tornò in una vasta sala oscura.


Era fradicia di sudore mentre si riprendeva dallo spavento e dallo shock. Sapeva di essersi quasi persa in quel sogno, senza riuscire a separarsi da esso.


Era... un demone del cuore.


Tutto ciò che aveva visto era diventato una fortissima ossessione a causa dei suoi demoni del cuore e ciò che aveva osservato lacerò più volte il suo spirito.


I segni che Lin Ming aveva lasciato nei suoi ricordi erano fin troppo profondi.


La vita di Sheng Mei era piena di grigio, priva di speranza. E in quel momento nessuno poteva diventare un pilastro che poteva sostenerla, perché non importava chi fosse, prima o poi sarebbe stato superato da lei e seminato.


In realtà era incredibilmente sola. Aveva bisogno di qualcuno che potesse accompagnarla.


Ma il solo che poteva accompagnarla era stato distrutto personalmente da lei...


Si poteva immaginare l'impatto di un demone del cuore del genere. Quando un praticante di arti marziali fronteggiava un'ossessione, l'aspetto più terrificante era... affrontare un sogno ancora più bello della realtà da cui non si sarebbe più voluto separare.


Una volta che fosse successo, sarebbe stato destinato a perdersi per sempre!


Anche se Sheng Mei aveva superato nove reincarnazioni e la sua anima divina era incredibilmente potente, non poteva comunque resistere ad un demone del cuore simile e si era quasi persa in quella caverna.


Mentre ricordava quel sogno che sembrava essere durato per decine di anni, Sheng Mei scoprì di poter ricordare tutto della vita di Lin Ming.


Si ricordò delle difficoltà, della caduta e della resistenza di Lin Ming, era tutto vivido nella sua memoria e lacerava il suo cuore come un coltello.


Ma durante gli ultimi momenti di quel sogno, c'era stato un bagliore nero misterioso che le aveva permesso di fuggire dalle grinfie di quei demoni del cuore. Non aveva idea di cosa fosse.


Non sapeva nemmeno se quel bagliore esistesse davvero o no. Era solo un'illusione?


Che fosse un'illusione formata dai suoi demoni del cuore?


Cos'era?


Sheng Mei aveva la sensazione che il bagliore fosse estremamente familiare. Pensava di poter capire cos'era, ma mentre ci provava, il ricordo di esso divenne ancora più confuso.


In quel momento però si raggelò.


Sentì un'aura terrificante avvicinarsi.


All'improvviso alzò lo sguardo. Vide un giovane pallido dallo sguardo appannato avvolto da una ricca energia della morte. Emerse lentamente dall'oscurità per arrivare di fronte a lei.


Questo giovane vecchio che assochilometriva ad un cadavere era l'Imperatore Spirituale!


Sheng Mei ne fu raggelata.


Normalmente non sarebbe stata sorpresa della sua presenza. Ma perché l'Imperatore Spirituale sarebbe apparso qui? Era un sogno? O era realtà?


I suoi ricordi erano caotici. Anche se era uscita di recente da quel sogno, sembrava aver dimenticato qualcosa di importante, ma non capiva cosa.


"Tu..."


Iniziò a dire Sheng Mei, ma prima che potesse finire di parlare, l'Imperatore Spirituale le guardò la pancia e sogghignò con fare diabolico.


Sheng Mei si raggelò. Non temeva l'Imperatore Spirituale, ma quando si rese conto di qualcosa di davvero terrificante, si irrigidì e sbiancò!


L'Imperatore Spirituale avanzò passo per passo.


Sheng Mei impallidì e indietreggiò.


Perle di sudore colavano dalla sua fronte. Perché si era resa conto di cosa poteva accadere.


Alla fine l'Imperatore Spirituale la mise all'angolo.


Sorrise con crudeltà, le indicò la pancia e disse: "Hai usato la forza del loto rosso delle nove rivoluzioni per sigillare il bambino nella tua pancia. Temevi che la crescita del feto avrebbe portato via parte della forza del totem abissale e così mi avresti allarmato?"


"Hai sigillato quel feto per 7.000 anni e, contando il tempo che hai trascorso negli incantesimi temporali, sono passati oltre 10.000 anni. Sei stata proprio astuta!"


"Cos'hai intenzione di fare? Di sicuro non sei abbastanza ingenua da pensare di poter fare nascere questo bambino!"


Sheng Mei strinse i denti senza dire una parola. Toccò silenziosamente il suo anello spaziale, sul punto di brandire la sua spada d'osso.


"Vuoi resistere?" L'Imperatore Spirituale la guardò come se avesse sentito lo scherzo più divertente al mondo. "Ti ho dato tutto ciò che hai. Sono stato io ad insegnarti i tuoi metodi di coltivazione, eppure credi davvero di poterti rivoltare contro di me! Ahahah!"


L'Imperatore Spirituale rise ed emanò un infinito intento omicida.


Poi il suo palmo si abbatté sulla pancia di Sheng Mei!


"No!"


Sheng Mei ruggì. In quel momento era come una tigre infuriata che difendeva il suo cucciolo, attaccò disperatamente l'Imperatore Spirituale!


La luce nera di una spada d'osso balzò nel palmo di Sheng Mei. Poi si diresse verso l'Imperatore Spirituale e menò un fendente spietato!


Tuttavia l'Imperatore Spirituale sporse due dita e catturò facilmente la lama!
                                


                                



