---
title: Capitolo 2154 – Destata dal Sogno
pubDate: 2025-12-15T08:37:10.509Z
tags:
    - mw
---


<em>Capitolo sponsorizzato, ringraziamo Paolo!
5 capitoli in coda (5 Paolo), 0/5
-Schadenfreude</em>


"Questa spada non è affatto male! Sei migliorata così tanto, è una piacevole sorpresa!"


L'Imperatore Spirituale rise. Allo stesso tempo emanò un terrificante campo di forza che coprì Sheng Mei, immobilizzandola all'istante in modo che non potesse muoversi di un pollice!


Il palmo dell'Imperatore Spirituale, dopo essersi fermato per un momento, continuò ad avanzare verso la pancia di Sheng Mei con uno slancio inarrestabile!


Energia della morte si gonfiò sotto il palmo dell'Imperatore Spirituale, gelando il sangue di Sheng Mei! Si dimenò per liberarsi dal campo di energia, ma...


<em>Peng!</em>


Risuonò un tonfo, come se qualcosa fosse stato distrutto. Sheng Mei sputò una boccata di sangue mentre ruzzolava all'indietro come una farfalla dalle ali lacerate.


In quel momento stranamente non sentì dolore. Ma ebbe la sensazione di aver perso qualcosa di estremamente importante, lasciandola avvilita e scoraggiata...


Finito?


Era tutto finito...


Era sempre stato solo un sogno impossibile...


Sheng Mei sentì la sua coscienza diventare confusa. Il dolore alla sua pancia non poteva competere nemmeno con un briciolo della sofferenza che provava.


Sentì che tutta la sua vita era stata ridicola. Era ben consapevole di essere sempre stata uno strumento, dall'inizio alla fine.


Voleva lasciare qualcosa in questa vita priva di senso.


Un tempo aveva riposto le sue speranze in Lin Ming, ma lo aveva distrutto personalmente.


Pensava che non ci sarebbe mai stato più colore nella sua vita. Ma quando era partita per il continente Tianyan ed era arrivata nell'Abisso Oscuro, all'improvviso aveva scoperto di essere incinta.


Era stata una questione che l'aveva sbalordita completamente.


Si era riempita di emozioni contrastanti, non avrebbe mai pensato che sarebbe arrivato un giorno del genere.


Non si sarebbe mai immaginata che, dopo aver sigillato il suo cuore, condannandosi ad una vita di solitudine e tristezza, giurando di non contaminarsi mai con emozioni inutili, sarebbe arrivato il giorno in cui sarebbe diventata madre.


Lin Ming e Sheng Mei appartenevano a due razze diverse, così le possibilità di diventare incinta erano incredibilmente basse. Tuttavia aveva sottovalutato la forza della stirpe di Lin Ming.


La comparsa di questo bambino l'aveva confusa.


Il padre di questo bambino era stato distrutto personalmente da sua madre. Inoltre, a causa di vari motivi, non avrebbe mai potuto dare una possibilità di sopravvivere a questo bambino.


Ma in quel momento l'Imperatore Spirituale era andato in isolamento a raffinare l'Anima Eterna.


Sheng Mei poteva garantire temporaneamente la sicurezza di questo bambino. Tuttavia sapeva che una volta fosse nato, avrebbe agitato il marchio e l'energia che l'Imperatore Spirituale aveva lasciato nel suo mare spirituale.


Poi l'Imperatore Spirituale sicuramente sarebbe venuto a sapere cos'era accaduto. Anche se non avesse potuto raggiungerla immediatamente perché era in isolamento, una volta che fosse emerso sicuramente lei avrebbe dovuto sopportare la sua rabbia.


E questo bambino sarebbe morto sicuramente.


Sheng Mei un tempo aveva pensato di poter fare vivere da mortale questo bambino. Nell'Abisso Oscuro poteva aprire uno splendido mondo simile a quello dei 33 Cieli. Poteva comprare numerosi schiavi delle antiche razze, permettendo loro di diventare abitanti di questo mondo e vivere pacificamente.


Poi avrebbe lasciato che il sua bambino nascesse. L'avrebbe accompagnato ad osservare le nuvole, i fiori che sbocciavano e scomparivano.


Avrebbe potuto soddisfare ogni desiderio del suo bambino e fargli vivere una vita fortunata e felice.


L'avrebbe osservato crescere lentamente, imparare a camminare, sposarsi, invecchiare e alla fine morire durante il sonno...


Poteva dare solo una vita breve a questo bambino, una vita completa prima che l'Imperatore Spirituale lasciasse l'isolamento. Gli avrebbe fatto credere di essere un mortale e l'avrebbe fatto vivere nella sua terra dei sogni...


Tuttavia... mentre aveva deciso, aveva esitato un'altra volta. Non poteva immaginarsi cosa sarebbe successo se, una volta che avesse riversato tutto il suo amore e la sua gioia in questo bambino, cosa sarebbe successo se fosse morto...


Vivere con i suoi ricordi?


Un piccolo insetto che viveva tra le foglie marce e i rami non avrebbe mai saputo della vera bellezza e della grandezza del mondo. Se uno avesse desiderato vedere tutto ciò che il mondo aveva da offrire, bisognava puntare al picco delle arti marziali. Ma visto che c'erano troppe catene, era impossibile rafforzare il cuore...


Tuttavia...


Se avesse abbandonato ogni catena, cosa sarebbe rimasto della sua vita?


In quei giorni Sheng Mei era rimasta persa nel suo stordimento e nella sua disperazione. Guardava il suo bambino crescere nella sua pancia ogni giorno e sapeva che non poteva permettere che continuasse.


Così aveva sigillato la crescita di quel bambino.


Aveva difficoltà ad immaginare il suo futuro, né voleva decidere così facilmente del futuro del suo bambino.


Ma se avesse continuato così e l'Imperatore Spirituale avesse lasciato il suo isolamento, tutto sarebbe stato destinato a finire in tragedia.


Sheng Mei aveva la sensazione di essere in un vicolo cieco. Avrebbe perso anche il suo unico sostegno in tutta la sua vita...?


"Mamma... perché sei preoccupata?"


Mentre Sheng Mei era persa nella sua confusione, la voce debole di un bambino riecheggiò nelle sue orecchie.


Questa voce sembrò toccare la parte più delicata del suo cuore.


Sheng Mei tremò!


Abbassò la testa e si fissò la pancia, era sconvolta.


Poteva sentire lievi fluttuazioni vitali provenire dalla sua pancia.


Questo era il suo bambino, la sua carne e il suo sangue!


In un istante, ogni fiducia che aveva costruito per decine di millenni collassò all'istante sentendo la voce debole e tenera di questo bambino.


"Mamma... sento così caldo..." La voce del bambino divenne flebile, sembrava molto addolorata: "Sta bruciando un fuoco dentro di me, non posso aprire gli occhi..."


Fuoco?


Da dove proviene il fuoco?


Sheng Mei fu colta dal panico. Sondò la sua pancia con la percezione divina e ciò che vide la raggelò!


C'era una forza oscura e tetra nella sua pancia, simili a fiamme abissali che bruciavano ogni cosa. Questa forza era avvolta attorno al suo bambino, voleva sciogliere questa piccola vita!


Questa era l'energia lasciata dal colpo di palmo dell'Imperatore Spirituale!


"No!"


Sheng Mei si sentiva come se qualcuno le avesse preso ad accettate il cuore. Posò le mani sulla pancia, usando il potere del ghiaccio per neutralizzare la forza malvagia dell'Imperatore Spirituale e proteggere il suo bambino!


Tuttavia, quando il ghiaccio toccò le terrificanti fiamme abissali, si sciolsero all'istante come fiocchi di neve nell'acqua bollente.


L'Imperatore Spirituale era troppo potente, era impossibile scuotere la sua potenza.


Il divario tra di loro era troppo grande!


"Mamma, credo che morirò, fa così tanto male..."


"No... no... bambino mio, la mamma ti salverà. Devi resistere, devi lottare..."


Il cuore di Sheng Mei era già in frantumi mentre ascoltava la voce sempre più debole del suo bambino.


Odiava sé stessa, si odiava per la sua debolezza!


Che talento ridicolo, che patetico picco delle arti marziali; non poteva nemmeno proteggere il suo bambino!


"Mamma... non posso... resistere per molto tempo... sono rimasto dentro la mamma da così tanto tempo che non mi ricordo nemmeno quanto... ma voglio davvero nascere... voglio vedere la mamma..."


"Mia mamma... sicuramente dev'essere bella..."


Il bambino smise di parlare, sembrava un sogno infranto all'improvviso.


Le mani di Sheng Mei tremarono e la sua anima sussultò... ma non sentiva più il minimo suono provenire dalla sua pancia, né la più debole fluttuazione vitale.


Sembrava che non fosse mai esistito nulla...


"No... no... no!!!"


Sheng Mei si strinse la pancia con tutte le sue forze. Le sue unghie scavarono nella sua pelle liscia e la fecero sanguinare. I suoi occhi divennero scarlatti e i suoi capelli si scompigliarono, sembrava un demone della notte!


Il suo bambino era morto.


Aveva perso il suo ultimo sostegno!


Sheng Mei alzò lo sguardo. Dai suoi occhi colarono due rivoli di sangue!


Imperatore Spirituale!


Voleva divorare la sua carne, bere il suo sangue fresco!


In quel momento bruciò tutta la forza del suo spirito. Come un vulcano in eruzione, irruppe nel suo mare spirituale, formando una tempesta terrificante!


<em>Crack! Crack! Crack!</em>


Mentre risuonava il rumore di qualcosa che si rompeva, Sheng Mei bruciò tutta usando la tempesta spaventosa formata dalla sua anima.


Attaccò costantemente una runa nera. Questa runa nera aveva tessuto una rete di luce che imprigionava questa tempesta.


Una fessura apparì sopra questa rete di luce!


La runa nera non poteva resistere ancora a lungo!


<em>Ka ka ka ka!</em>


Sempre più crepitii risuonarono nell'aria e la runa divenne sempre più fioca. Questa tempesta si era scatenata e non poteva più essere domata; divenne sempre più potente.


Fenditure si diffusero per tutta la rete lucente e poi la forza che imprigionava eruttò all'improvviso.


<em>Bang!</em>


Esplodendo con forza, questa potenza si espanse attorno. Fece a pezzi anche la rete di luce e la runa nera!


La runa nera era un marchio spirituale sigillato nel mare spirituale di Sheng Mei, ma in quel momento era stata fatta a pezzi!


.....


Nel frattempo, separato dallo spazio e dal tempo, in un mare spirituale secco e desolato di tormento pieno di innumerevoli ossa...


Sopra questo mare del tormento sedeva un giovane dai capelli bianchi come la neve. Era seduto su un'isola formata da pile di ossa, meditava silenziosamente.


Aveva l'aspetto di un giovane, ma il suo corpo emanava un'energia della morte che solo un cadavere dovrebbe possedere.


Era l'Imperatore Spirituale dei 33 Cieli!


Dopo aver rubato l'Anima Eterna di Lin Ming nel pianeta Sky Spill, era andato in isolamento per quasi 10.000 anni.


Non importava quante onde si sollevassero nel mare spirituale, non importava quanto le ossa fluttuassero, era rimasto immobile come una scultura di pietra per 10.000 anni.


Ma oggi aprì gli occhi.


Guardò da qualche parte nel vuoto, il suo sguardo appannato si riempì di profondo stupore.


"Com'è... possibile?"


Il giovane dall'aspetto vecchio si alzò. I suoi capelli bianchi come la neve ricadevano indietro sulla sua schiena come una cascata, facendolo sembrare un fantasma.


Il suo volto, uno specchio che non aveva mai visto violenti cambiamenti di espressione per centinaia di milioni di anni, ora era pieno di stupore e incredulità.
                                


                                



