---
weight: 21560
title: Capitolo 2156 – Di chi è il Bambino?
pubDate: 2025-12-15T08:37:10.509Z
tags:
    - mw
---


<em>Capitolo regolare,
4 capitoli in coda (4 Paolo), 0/5
-Schadenfreude</em>


L'ambiente cupo e sfocato iniziò gradualmente a schiarirsi.


Sheng Mei si ritrovò in una caverna sotterranea grigio scuro.


Dopo aver sperimentato le persone in continuo cambiamento e ambienti imprevedibili, Sheng Mei non riusciva a distinguere l'illusione dalla realtà.


Sono...


In un istante Sheng Mei pensò a qualcosa che la fece raggelare!


"Il mio bambino!"


Gridò allarmata e si strinse la pancia.


Prima era annegata nella disperazione, ma ciò che la lasciò scioccata fu che, dopo essersi toccata la pancia, poteva sentire chiaramente una flebile fluttuazione vitale sigillata.


Questa fluttuazione era come un seme germogliante seppellito nel terreno. Anche se era giovane e fragile, avrebbe comunque continuato a crescere furiosamente.


E su questo germoglio c'era un lieve sigillo che faceva da pietra, sopprimendone la crescita...


Dopo aver sperimentato ogni sorta di sogno, sentì nuovamente le fluttuazioni vitali del suo bambino.


E il sigillo gelido sopra di esso.


Immediatamente Sheng Mei tremò e lacrime iniziarono a scorrerle per il viso.


"Il mio bambino..."


È ancora vivo!


Sheng Mei si toccò la pancia mentre ansimava singhiozzante. Tutte le sue emozioni trapelarono come una diga sul punto di collassare, esplodendo.


Queste emozioni l'avevano imprigionata per decine di millenni!


Durante queste decine di migliaia di anni era stata arrogante e altera, una dea gelida intoccata dal mondo mortale impuro. In quel momento però era solo una donna impotente con un forte istinto materno.


Poteva perdere tutto o si poteva dire che non avesse mai avuto nulla da perdere. Ma non poteva abbandonare il suo unico supporto.


Per questo poteva pagare qualsiasi prezzo!


"Bambino mio, la mamma non ti sigillerà più, non lo farò!"


Mormorò Sheng Mei. Queste parole provenivano dal profondo del suo cuore. Come se qualcosa si stesse trasformando in lei o forse perché aveva già usato troppa forza dell'anima per rompere il sigillo dell'Imperatore Spirituale, la sua anima incredibilmente debole iniziò a scintillare come un arcobaleno.


Il bagliore era estremamente debole. In confronto alla luce dell'anima di Sheng Mei quando era al picco della sua potenza, questo bagliore non poteva essere considerato granché. Ma questa luce conteneva un concetto incredibilmente profondo, impavido e coperto di spine!


Anche se Sheng Mei era incredibilmente debole, in questi ultimi millenni il suo cuore delle arti marziali non era mai stato fermo come lo era oggi!


In quel momento però lo sguardo velato di lacrime di Sheng Mei divenne gelido.


Appena svegliata, visto che era troppo emozionata e debole, non aveva notato affatto dove si trovava.


Ma ora poteva sentire chiaramente una presenza dietro di lei.


Sheng Mei si girò, il suo sguardo divenne freddo come un pezzo di ghiaccio!


Dietro di lei c'era un abissale torreggiante che la fissava accigliato. I suoi occhi erano pieni di dubbio e le guardava la pancia con un'espressione strana.


"Tu!!"


Sheng Mei non avrebbe mai pensato che sarebbe stata vista da questo abissale. Questo la riempì di vergogna e furia!


La sua gravidanza era il suo più grande segreto!


Se l'Imperatore Spirituale l'avesse scoperto, ci sarebbero state conseguenze inconcepibili!


Normalmente, se degli abissali avessero scoperto di questa questione, Sheng Mei sicuramente li avrebbe uccisi per mettere a tacere ogni testimone. Ma ora era incredibilmente debole e questo abissale di fronte a lei era...


"Sei tu?"


Sheng Mei rimase scioccata. Questo... non era l'abissale che avrebbe dovuto sposare?


Sheng Mei all'inizio non provava nessuna ostilità nei confronti di questo Nono Anziano dell'Antico Sect di Eone, ma... dopo averlo incontrato di nuovo in un momento simile...


Sheng Mei fece un respiro profondo. Questa situazione stava volgendo al peggio!


Aveva sempre tenuto ben nascosto il segreto della sua gravidanza, prendendo ogni precauzione necessaria. A causa degli innumerevoli abissali che desideravano sposarla, si era irritata e alla fine si era stancata della questione, e aveva proposto direttamente che qualsiasi abissale che potesse sconfiggerla allo stesso livello di coltivazione avrebbe potuto sposarla.
Questa proposta aveva scoraggiato tutti i suoi corteggiatori. Ogni volta che Sheng Mei accettava una sfida, avrebbe sconfitto brutalmente il suo pretendente, mettendolo fuori combattimento per un anno o due per fare da esempio per tutti gli altri.


Gli effetti della sua decisione erano stati sbalorditivi. Nessuno l'aveva disturbata per diversi secoli, ma chi si sarebbe immaginato che un mostro del genere sarebbe apparso dal nulla!


Dopo qualche difficoltà, aveva negoziato certe condizioni e aveva anche dovuto offrirle le pagine della morte delle Sacre Scritture. Tutto questo così che rimanessero marito e moglie solo in nome, senza interferire l'uno con gli affari dell'altra.


Ma dopo che la questione era stata risolta, questo abissale aveva scoperto... della sua gravidanza!


Senza menzionare il rischio che potesse divulgare la notizia, era già un problema solo a causa del loro rapporto! Nessun uomo era disposto a fare da cornuto, né di diventare inspiegabilmente il padre del bambino di un altro uomo!


In particolare quest'altra parte era un abissale superiore dal talento sbalorditivo, dall'orgoglio incredibile!


Se abissali rozzi e selvaggi avessero saputo di un tradimento del genere, sicuramente avrebbero raffinato il feto o l'avrebbero schiacciato violentemente!


Anche se non fosse precipitato in una follia assassina, si sarebbe potuto rivolgere alle figure di alto livello della Strada del Re Oscuro. Se fosse accaduto, ci sarebbero state conseguenze inimmaginabili.


Sheng Mei toccò istintivamente l'anello spaziale, i suoi palmi erano già bagnati di sudore.


Era fin troppo debole adesso. Senza contare il fatto che non era riuscita a sconfiggere Lin Ming al picco delle sue condizioni, adesso non poteva affrontare nemmeno un Empireo di massimo livello.


Una volta che lui avesse attaccato, sarebbe stata assalita spietatamente!


Se questo abissale avesse perso la testa per la furia, forse avrebbe potuto uccidere il suo bambino e stuprarla.


Sembrava però che Lin Ming non avesse problemi nonostante la cautela e l'intento omicida di Sheng Mei. Continuò a guardarle la pancia con un'espressione strana, qualcosa che quasi sembrava pensosità.


La sua prima reazione era stata che questo bambino sicuramente non era il suo. Dopo diversi millenni, anche se l'avesse messa incinta, suo figlio sarebbe dovuto nascere da tempo.


Ma quando aveva sentito Sheng Mei menzionare parole come "sigillo", sembrava che la crescita di questo bambino fosse stata bloccata. In tal caso allora sarebbe stata una questione davvero intrigante.


Inoltre Lin Ming l'aveva sondata con la sua percezione e in effetti aveva sentito un sigillo nella pancia di Sheng Mei. Per quanto riguardava le deboli fluttuazioni vitali del bambino, erano state isolate dal sigillo e nemmeno lui poteva percepirle...


Che fosse suo figlio?


Lin Ming non sarebbe stato troppo sentimentale. Dopotutto erano passati settemila anni e chi sapeva che cambiamenti ci sarebbero stati nella vita sentimentale di Sheng Mei.


"Di chi è il bambino nella tua pancia?" Non poté trattenersi dal chiedere Lin Ming, ignorando la circospezione di Sheng Mei.


"Che ti importa? In ogni caso non ha niente a che fare con te!"


Rispose gelidamente Sheng Mei. La domanda di Lin Ming l'aveva messa in guardia. Normalmente in una situazione del genere, un uomo avrebbe fatto questa domanda dopo uno scoppio di rabbia e poi avrebbe cercato il padre per sistemare i conti.


Anche se il padre del bambino fosse già morto, ci sarebbero stati la sua famiglia, i suoi amici, la sua terra natìa...


In futuro l'Abisso Oscuro avrebbe invaso i 33 Cieli. Sheng Mei non sapeva se questo abissale avrebbe cercato di vendicarsi allora.


Lin Ming si toccò con imbarazzo il naso. Sapeva anche lui che era un po' ridicolo fare una domanda del genere. Questa sorta di questione era una macchia per la reputazione della Devota dell'Oscurità, così come avrebbe potuto dirglielo?"


"Se hai delle condizioni, dille pure!"


Sheng Mei ansimò. Aveva visto che Lin Ming non aveva perso la testa e non l'aveva attaccata disperatamente, così mostrò un'espressione e un tono sconfitto. Al momento non poteva competere con lui, né era in grado di resistergli.


"Condizioni?"


Lin Ming si sfregò il mento, il suo sguardo era ancora incollato sulla sua pancia. Voleva trapassare il sigillo e sondare l'aura vitale del bambino.


Finché avesse potuto percepirla, avrebbe potuto capire se fosse stato suo figlio o no.


Tuttavia, per coprire la sua gravidanza, Sheng Mei aveva sigillato completamente l'aura del bambino nella sua pancia, così non trapelava all'esterno.


Se Lin Ming avesse voluto, avrebbe potuto rompere il sigillo, ma temeva che le sue azioni avrebbero ferito il bambino.


"Sì. Qualsiasi condizione tu voglia. Puoi proporre qualsiasi condizione che desideri a parte consegnare il mio corpo e la vita del mio bambino. Posso offrirti anche metodi di coltivazione! Dovresti sapere che il livello del mio metodo di coltivazione supera il livello di Vera Divinità, e ho anche due set di pagine. All'inizio volevo solo darti le pagine della morte e non della vita, ma se vuoi posso dartele entrambe!"


Sheng mei era già pronta a pagare un caro prezzo. Dopotutto non aveva potere di trattare visto che non era nemmeno in grado di fuggire.
                                


                                



