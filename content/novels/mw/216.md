---
weight: 216
title: Capitolo 216 - Controllare l'Anima del Tuono
pubDate: 2025-10-16T07:28:18.457Z
tags:
    - mw
---


CAPITOLO SPONSORIZZATO, ringraziamo Andrea F.
da editare
-Schadenfreude


Vedendo una prelibatezza del genere apparire di fronte a sé, il Seme del Dio Blasfemo cominciò ad emettere degli entusiasti <em>wuwu</em>.


<em>Woosh!</em>


Per la prima volta il Seme del Dio Blasfemo prese l'iniziativa di lanciare un attacco. Piombò come un'aquila sulla preda e caricò direttamente il Fulmine Divino del Drago del Fiume Viola.


Il Fulmine Divino del Drago del Fiume Viola cominciò a tremare, rotolando freneticamente mentre ruggiva. Non importava quanto lottasse non poteva seminare il Seme del Dio Blasfemo.


Il potere del fulmine emergeva come un'onda turbolenta che minacciava di affogarlo. Il corpo gravemente ferito di Lin Ming soffrì ancora una volta il battesimo di una violenta energia. Tuttavia con l'aiuto della 'Formula True Primal Chaos' che aveva coltivato per molto tempo per temprare i suoi meridiani e che aveva fatto circolare perfettamente mentre era nell'intento marziale etereo aveva protetto i suoi meridiani.


Stringendo i denti, Lin Ming sopportò il dolore straziante. Trasferì il potere del fulmine impazzito nella Pietra Magnetica dell'Origine. Senza di essa probabilmente sarebbe già esploso.


In questa guerra, i vantaggi di Lin Ming erano il Seme del Dio Blasfemo, che conteneva il potere del fulmine e il sangue di vero drago. Aveva anche l'aiuto di Mu Qianyu e la Pietra Magnetica del Fulmine. Tuttavia il Fulmine Divino del Drago del Fiume Viola aveva un potere terrificante. Il corpo di Lin Ming sarebbe stato fragile come un pezzo di carta di fronte ad esso!


Tutti i muscoli del ragazzo si tesero. I suoi vestiti erano stati bruciati dal fuoco provocato dalle scintille e si erano inceneriti. I bei muscoli simmetrici del suo corpo erano percorsi da grossi rivoli di sudore.


Mu Qianyu stava aspettando lì accanto, guardando con cautela Lin Ming. Nel caso il ragazzo avesse incontrato un pericolo mortale, sarebbe subito intervenuta. Tuttavia ciò che la sorprendeva era che Lin Ming stava davvero resistendo. I suoi meridiani erano quasi stati distrutti dagli attacchi improvvisi del Fulmine Divino del Drago del Fiume Viola. Ora invece, sembrava avesse trovato un modo di affrontarlo e le sue energie si stavano stabilizzando.


"Se riesce a resistere, potrebbe davvero farcela..." Mu Qianyu fece un respiro profondo. Era il Fulmine Divino del Drago del Fiume Viola, un'esistenza che perfino un guerriero Xiantian sarebbe stato capace di affrontare a stento. Eppure era solo un praticante di arti marziali al Forgia delle Ossa. Quanto sarebbe stato assurdo se ci fosse riuscito?


"Cosa c'è di così speciale nel suo corpo?" Mormorò Mu Qianyu, piena di emozioni. Si ricordò di quando il ragazzo aveva emesso un ruggito che aveva fatto tremare perfino il suo sangue!


Aveva la stirpe di una Bestia Sacra nelle vene, non era possibile a meno che Lin Ming non possedesse il sangue di una leggendaria Bestia Divina.


"impossibile, è impossibile che sia sangue di una Bestia Divina." Mormorò Mu Qianyu mentre negava questa ipotesi. In quanto Sacerdotessa dell'Isola della Divina Fenice, conosceva le Bestie Divine. Delle creature del genere non esistevano nei regni inferiori. Perfino in quelli superiori erano rarissime. Esistevano perfino alcune specie che avevano solo un membro della loro razza.


Tuttavia di sicuro c'era qualcosa di strano nel suo corpo, doveva aver attraversato una sorta di risveglio...


"È il sangue di un Drago del Fiume? In tal caso..." Mu Qianyu si morse le labbra, perplessa.


Il tempo passò, secondo dopo secondo, minuto dopo minuto. Lin Ming stava lottando, nonostante il Seme del Dio Blasfemo stesse puntando verso il Fulmine Divino del Drago del Fiume Viola, il potere del fulmine scappava. Per sopportarlo, stava esaurendo gradualmente la sua vera essenza. Anche se avesse aperto la Forza del Dio Blasfemo, la situazione non sarbbe cambiata.


Tuttavia in quel momento Lin Ming sentì una sensazione fresca sulle labbra, come se qualcosa di morbido lo stesse toccando. Aprì gli occhi e vide che Mu Qianyu aveva tenendo una Pillola Energia Sanguigna tra le sue dita sottili e gliela stava mettendo in bocca. Quel tocco erano le dita di Mu Qianyu che si muovevano sulle sue labbra.


La Pillola Energia Sanguigna era stata un intervento tempestivo. Lin Ming la ingoiò e la pillola si trasformò in un'ondata di calore che si diffuse per tutto il suo corpo, nutrendo i suoi meridiani.


Nel cuore di Lin Ming il Fulmine Divino del Drago del Fiume Viola era stato compresso in continuazione e il Seme del Dio Blasfemo stava diventando sempre più brillante. Il Fulmine Divino del Drago del Fiume Viola era stato ridotto fino a diventare delle dimensioni di un pollice, quando all'improvviso, un drago scarlatto emerse dal Fulmine Divino del Drago del Fiume Viola, precipitandosi con rabbia verso il cuore di Lin Ming.


<em>'Questa è... l'essenza di sangue lasciata dall'Anima del Tuono del Drago del Fiume Fulmineo?"</em>


Lin Ming non fece quasi in tempo a reagire, che il Cubo Magico si risvegliò dal suo sonno. Una forza invisibile inchiodò l'essenza di sangue e la trascinò direttamente dentro il Cubo Magico.


Il Drago del Fiume scarlatto lottò con tutte le sue forze per liberarsi, ma di fronte a questa forza implacabile fu del tutto futile!


In un attimo il Drago del Fiume scarlatto fu trascinato nel Cubo Magico, svanendo completamente. Non ci fu nemmeno un'increspatura che indicasse un cambiamento.


Lin Ming era sbalordito. L'essenza di sangue del Drago del Fiume Fulmineo, che avrebbe dovuto richiedere una grande quantità di energia per essere controllata, era stata gestita così facilmente.


Dopo che il Fulmine Divino del Drago del Fiume Viola aveva perso il supporto del sangue del Drago del Fiume, si calmò subito, diventando molto fiacca. Il Seme del Dio Blasfemo invece, dato che aveva divorato così tanto potere del fulmine, era diventato molto più attivo e resistente.


Lin Ming iniziò a provare a controllare il violento fulmine viola nei suoi meridiani, ma questa energia era troppo feroce e selvaggia, non ascolterebbe i suoi ordini.


Dopo aver fallito la sua fuga più e più volte, il Fulmine Divino del Drago del Fiume Viola fu avvolto completamente dal Seme del Dio Blasfemo. All'improvviso l'energia del tuono si calmò e iniziò a seguire gli ordini di Lin Ming, circolando per i suoi meridiani.


Finalmente poteva controllare il Fulmine Divino del Drago del Fiume Viola!


Lin Ming si sentiva estatico. In quel momento scoprì che sulla superficie dell'ago d'acciaio dell'Anima del Tuono erano apparse delle leggere linee viola. Ad un'ispezione più accurata, queste linee erano il Drago del Fiume Viola che mostrava i denti e gli artigli!


Questo ago d'acciaio inciso era l'ultima evoluzione dell'Anima del Tuono di Lin Ming!


Ce l'aveva fatta, finalmente ce l'aveva fatta! Dopo aver sofferto così tanto dolore, i suoi sforzi non erano stati inutili!


Lin Ming si rilassò all'improvviso. Sentì solo uno stordimento e poi perse coscienza.


Dopo uno stress così intento sarebbe stato molto facile svenire. Figuriamoci Lin Ming che aveva sperimentato una tortura inumana per così tanto tempo. La sua forza dell'anima e il suo consumo di vera essenza aveva raggiunto il limite; era fin troppo stanco.


Mu Qianyu era seduta accanto a Lin Ming e lo vde svenire. Lo afferrò e lo posò lentamente su un tappeto di erba secca.


Osservò in silenzio la sua espressione pacifica. Pensò al giorno in cui aveva cucinato il barbecue e si ricordò di come lo aveva usato per imbrogliare l'Uccello Vermiglio nel dargli una piuma. Pensando a questo senza accorgersene iniziò a sorridere.


Che genere di persona era? Aveva fin troppi misteri.


Prima aveva scalato la cima della Montagna Thundercrash da solo. Poi si era intrufolato nella caverna del Drago del Fiume e aveva rubato la Pietra Magnetica dell'Otigine. Con la sua coltivazione al Forgia delle Ossa era riuscito ad espellere l'Anima del Tuono nel suo corpo. Ora aveva assorbito un Fulmine Divino del Drago del Fiume Viola che perfino un maestro Xiantian doveva maneggiare con cura.
Ad un'età così giovane poteva controllare il fulmine.


In questi giorni le sue azioni erano sembrate così assurde e impossibili. Anche lei che aveva visto innumerevoli, talenti, geni, saggi e altri ancora, non poteva non provare curiosità nei confronti di Lin Ming.


Se non avesse avuto delle questioni da gestire, avrebbe seguito in silenzio Lin Ming per vedere il posto dov'era cresciuto e i suoi genitori.


<em>'Uh? Perché faccio dei pensieri così strani...?'</em> Scuotendo la testa, Mu Qianyu lasciò perdere. Prese un mantello rosso dal suo anello spaziale e lo usò per coprire Lin Ming. I suoi movimenti furono molto delicati visto che temeva di disturbare il suo riposo.


<em>'Ora che è addormentato... Voglio sondare il suo corpo per vedere che segreti ha... '</em> Mu Qianyu sussultò mentre le veniva in mente questa idea.


Usare la forza dell'anima per penetrare il corpo di qualcuno era un comportamento molto rude e maleducato. Perché la forza dell'anima poteva trapassare facilmente i vestiti, non era diverso dal vedere qualcuno nudo.


Naturalmente se un praticante di arti marziali fosse cosciente, avrebbe potuto facilmente usare la vera essenza per formare una barriera e proteggere il suo corpo, prevedendo gli sguardi indiscreti degli altri.


Ora però Lin Ming era completamente senza difese mentre giaceva sull'erba secca. Si era addormentato profondamente e non aveva lasciato alcun barriera. Inoltre era svenuto; non se ne sarebbe accorto.


"Come potrebbe venirmi in mente un'idea così vergognosa? Se se lo sapesse, non avrei più la faccia di mostrarmi in pubblico."


Lo splendido volto di Mu Qianyu arrossì. Avvantaggiarsi di qualcuno mentre era svenuto per spiarlo era qualcosa di spregevole. Non era qualcosa che una donna regale e moderata come lei avrebbe mai, mai fatto.


Ma aveva un'intensa curiosità. Era come se un diavolo la stesse tentando; non avrebbe smesso di tormentarla a meno che non avesse fatto qualcosa.


<em>'Quando ha espulso l'Anima del Tuono anche lui mi ha sondato con la sua forza dell'anima. Questo può essere considerato come un pareggio dei conti..."</em> Mormorò Mu Qianyu mentre cercava un motivo per giustificarsi.


Alla fine non resistette alla tentazione. Arrossendo stese la sua forza dell'anima per sondare Lin Ming.


Prima Mu Qianyu controllò il suo cuore. A parte il Fulmine Divino del Drago del Fiume Viola non notò nulla di strano a parte uno strano marchio che però non sembrava così speciale. Dopo quest'inutile ispezione continuò.


Sondò le viscere ma non trovò nulla di troppo strano. Mentre considerava se continuare o meno la sua ricerca, in quel momento il dito di Lin Ming si mosse.


Mu Qianyu saltò sul posto sorpresa. Ritirò velocemente la sua forza dell'anima e si sedette.


"Si è svegliato così presto?"


Mu Qianyu scoprì che non si era ancora svegliato, aveva solo mosso il dito.
Sospirò di sollievo e non osò più esaminare il suo corpo.


Mentre aspettava in silenzio, passò un giorno.


Quando Lin Ming si era svegliato, era già buio.


Aprendo gli occhi, vide Mu Qianyu aumentare il fuoco. Stava scaldando la zuppa rimasta dalla scorsa notte.


"Sei sveglio."


Mu Qianyu sorrise.


"Sì, per quanto tempo ho dormito?" Lin Ming si alzò a sedere. Esaminò il suo corpo e rimase sorpreso. I suoi meridiani si erano aperti ed erano completamente connessi!


Il fulmine viola, che aveva invaso i meridiani di Lin Ming aveva quasi distrutto il suo corpo, inaspettatamente aveva aperto i suoi meridiani.


Quando i meridiani si aprivano significava che un praticante di arti marziali stava avanzando allo stadio Circolazione! Ma aprirli e connetterli era estremamente difficile. Era un grande ostacolo, a causa di esso molti praticanti di arti marziali non sarebbero riusciti ad avanzare per tutto il resto della loro vita!


Ma per Lin Ming questo ostacolo non esisteva, finché avesse riversato abbastanza vera essenza nei suoi meridiani, sarebbe avanzato immediatamente allo stadio Circolazione.


Anche Mu Qianyu aveva scoperto il cambiamento nel corpo di Lin Ming. "Sei avanzato allo stadio Circolazione?"
                                


                                



