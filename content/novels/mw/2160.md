---
weight: 21600
title: Capitolo 2160 – Formazione Demoniaca Celeste
pubDate: 2025-12-15T08:37:10.510Z
tags:
    - mw
---


<em>Capitolo sponsorizzato, ringraziamo Paolo!
2 capitoli in coda (2 Paolo), 0/5
-Schadenfreude</em>


Le leggi delle Sacre Scritture erano divise nelle strade del Samsara della vita e della morte. Ma richiedevano entrambe un lungo periodo di meditazione per essere percepite; non era qualcosa che poteva essere completato in pochi anni!


Ma adesso, vedendo questo abissale torreggiante usare le leggi delle Sacre Scritture, anche se era inferiore alle sue tecniche in certi modi, non c'erano molte differenze.


Inoltre Lin Ming sembrava avere avuto le sue comprensioni particolari riguardo alle leggi delle Sacre Scritture ed erano completamente diverse da quelle di Sheng Mei.


In quel momento era già confusa.


Come poteva questo Nono Anziano dell'Antico Sect di Eone aver compreso completamente le leggi delle Sacre Scritture?


Sheng Mei non aveva tempo per pensare. La feroce battaglia tra Lin Ming e il principe ereditario del Grande Diluvio divenne ancora più accesa!


Ormai il principe ereditario del Grande Diluvio non nascose più nulla. Il suo corpo eruttò con un'abbagliante luce divina mentre rimuoveva tutta la sua armatura da guerra!


Quando la corazza color viola dorato cadde, gli spiriti demoniaci attorno tuonarono violentemente mentre ruggivano e si precipitavano in avanti.


Dopo aver scatenato tutta la sua potenza, il numero di demoni celesti attorno al principe ereditario erano raddoppiati, arrivando a 200.000!


200.000 demoni celesti si radunarono insieme, creando un'enorme formazione simile ad una ruota. Questa formazione sembrava un antico totem e questi 200.000 demoni celesti componevano i contorni e i simboli di questo totem. L'intera formazione pareva vasta come il cielo, il potere di questo attacco superava di gran lunga quello precedente!


Vedendo questa formazione celeste demoniaca, Lin Ming mostrò un'espressione solenne. Ora, visto che la sua comprensione nei confronti del potere dei demoni era aumentata, poteva vedere quanto era formidabile questa formazione.


In quel momento Sheng Mei era coperta dalla tempesta ululante causata dalla battaglia. Rimase a guardare mentre la formazione demoniaca celeste e lo slancio del principe ereditario diventavano sempre più potenti e Lin Ming perdeva momento.


La forza del principe ereditario era arrivata ad un nuovo livello!


Per quanto riguardava Lin Ming, chiaramente era diventato molto più debole a causa dello scontro precedente.


In questo combattimento impari, bastava una sola occhiata per vedere chi era più debole.


Sheng Mei guardò Lin Ming stringere silenziosamente la lancia del Drago Nero. Voleva aiutarlo, ma non le rimaneva molta energia. Non poteva fare nulla in queste condizioni. A causa dell'impatto dei suoi demoni del cuore, alla sua attuale debolezza e alla tempesta che soffiava ovunque, sentiva dolore all'addome.


Questo dolore le infilzava il cuore. Non temeva che le accadesse qualcosa, aveva paura che il bambino nel suo ventre potesse venire ferito.


Di questo passo non sapeva davvero che terribili conseguenze potevano esserci!


Sheng Mei aveva ancora la forza totemica lasciatale dall'Imperatore Spirituale. Finché avesse incontrato una situazione davvero letale, avrebbe potuto usare questa potenza per eliminare ogni pericolo!


Ma questa forza doveva essere attivata dal marchio spirituale dell'imperatore.


In una situazione completamente impossibile, Sheng Mei aveva contato sulla forza di una madre per consumare tutte le sue energie e distruggere il marchio spirituale.


Così, mentre si era sbarazzata temporaneamente del controllo dell'Imperatore Spirituale, aveva perso anche la possibilità di usare la forza dell'Imperatore Spirituale.


Tuttavia Sheng Mei avrebbe preferito morire che tornare nell'ombra dell'Imperatore Spirituale.


Nella tempesta, Sheng Mei si strinse la pancia, scossa.


Non le rimanevano più assi nella manica. Poteva solo dipendere da Lin Ming!


Ma le possibilità che Lin Ming vincesse... erano troppo poche...


SWe Lin Ming fosse stato ucciso, allora avrebbe sofferto un destino peggiore della morte. E il destino del suo bambino sarebbe stato ancora più tragico!


Sheng Mei si morse le labbra. Guardò Lin Ming. In quel momento Lin Ming strinse la lancia d'osso e fronteggiò il principe ereditario del Grande Diluvio. Visto che l'armatura d'osso sotto era stata divisa dagli attacchi feroci, il sangue fluì e schizzò a terra. Vedendo questo scioccante colore rosso, Sheng Mei si riempì di emozioni contrastanti.


Anche se non avrebbe mai potuto accettare questo "fidanzato", la schiena torreggiante di Lin Ming rimase completamente impressa nel cuore di Sheng Mei durante questo momento critico.


Il suo aspetto era feroce e orribile, ed era un individuo silenzioso. Ma ripensandoci, Sheng Mei aveva notato che ogni volta che era impotente o agitata, lui non si era mai approfittato del suo momento i difficoltà e invece l'aveva difesa.


"Questa è la fine!" Il ruggito del principe ereditario del Grande Diluvio interruppe i pensieri di Sheng Mei.


In quel momento i capelli del principe ereditario erano scompigliati e la sua espressione era sfigurata. All'inizio pensava che usare tutta la sua forza per sconfiggere Lin Ming non fosse altro che un insulto per lui. Ma dopo ripetuti fallimenti e frustrazioni, tutto ciò che voleva era ucciderlo spietatamente usando la sua forza soverchiante.


<em>Roar! Roar! Roar!</em>


200.000 demoni celesti si radunarono. Venti freddi ulularono mentre il mondo si oscurava.


Tra i demoni infiniti, il principe ereditario del Grande Diluvio menò un fendente verso Lin Ming!


Questa sciabola si condensò in una sola linea, la sua forza si compresse al massimo. Il potenziale al suo interno era così formidabile che perfino i simboli dell'antica formazione che proteggevano le mura in questo mistico regno cominciarono a tremare!


In quel momento però la Ruota Asura di Lin Ming era stata frantumata e ci sarebbe voluto tempo prima che si riformasse.


Riversò il potere delle nove stelle nella lancia del Drago Nero e attaccò!


<em>Bang!</em>


Una terrificante esplosione di energia eruttò. Una tempesta nera avvolse l'intero regno mistico.


La luce di lancia del Drago Nero fu spazzata via!


Lin Ming spalancò gli occhi. Si ritirò rapidamente, l'energia eruttava dal suo corpo!


La sua forza sembrava infinita. Con un colpo di lancia dopo l'altro, attaccò innumerevoli volte. Centinaia e migliaia di luci di lancia si radunarono insieme ed impattarono contro la formazione demoniaca celeste del principe ereditario del Grande Diluvio!


Tuttavia la formazione demoniaca celeste era fin troppo potente. La differenza di potenza tra il principe ereditario che stava usando tutta la sua forza e Lin Ming che non utilizzava le leggi Asura era ovvia.


<em>Crack!</em>


La luce di lancia si lacerò. Anche se Lin Ming era riuscito a stento a disperdere la luce di sciabola del principe ereditario, innumerevoli demoni celesti si lanciarono verso di lui!


Lin Ming sputò una boccata di sangue. Ruzzolò all'indietro mentre impattava contro le mura di pietra!


L'armatura d'ossa e le scaglie sul suo corpo si erano spaccate in innumerevoli sezioni. Anche i due spuntoni d'osso sui suoi gomiti si erano rotti.


La forza di Lin Ming non si era indebolita solo un po' a causa della collisione, ma di molto!


Sheng Mei sussultò.


Il principe ereditario del Grande Diluvio sogghignò con fare feroce.


Era proprio il momento che stava aspettando!


"Sei finito!"


Nel viso del principe ereditario del Grande Diluvio cominciarono ad apparire sigilli demoniaci. Solo stirpi speciali di abissali potevano usarli. Questi tipi di sigilli potevano essere considerati la tecnica segreta di un clan.


Dopo averli utilizzati, la forza del principe ereditario aumentò ulteriormente!


Il suo corpo tremò pieno di energia. Suoni di valanghe e tsunami riempirono l'aria e il cielo e la terra ulularono come se stessero per essere spazzati via!


<em>Roaaar!</em>


I 200.000 demoni celesti sembravano essere impazziti mentre diventavano sempre più furiosi.


Lo sguardo del principe ereditario del Grande Diluvio traboccò di intento omicida. Menò un altro fendente verso Lin Ming!


Con questo colpo, sembrò eruttare uno tsunami nero. Le onde si sollevarono al cielo, bloccandolo!


Proprio mentre Lin Ming stava per essere fatto a pezzi dalla luce di sciabola, toccò l'anello spaziale e mosse il braccio destro.


Una luce di bronzo scintillò, diventando sempre più grande mentre vorticava.


Era un'enorme campana di bronzo!


Sopra di essa c'erano incisi fiori, uccelli e insetti, insieme ad ogni sorta di antico marchio demoniaco.


Vedendo la campana di bronzo, il principe ereditario del Grande Diluvio rimase sbalordito: "Questa è... la campana del crepuscolo Yin Yang dei fantasmi gemelli? Tu... hai ucciso i fantasmi gemelli Yin Yang?"


Il principe ereditario del Grande Diluvio ne fu scioccato. I fantasmi gemelli Yin Yang erano Anziani dell'Ordine Demoniaco che faceva parte dell'Alleanza di Diluvio. Erano fratelli ed erano perfettamente capaci di coordinarsi. Erano inseparabili e anche capaci di lanciare attacchi insieme.


Singolarmente non erano morti, ma una volta che si coalizzavano la loro forza combattiva era terrificante.


Il principe ereditario del Grande Diluvio non aveva idea se i fantasmi gemelli Yin Yang erano morti ora che la loro campana del crepuscolo era caduta nelle mani di Lin Ming. Ma adesso temeva che i due fossero già morti!


La campana del crepuscolo Yin Yang era un tesoro da Vera Divinità che si concentrava sulla difesa. Inoltre era di altissimo livello e il suo corpo pesante era incredibilmente difficile da distruggere.


Ma era impossibile fermare un attacco di questo livello solo con la campana. Inoltre era uno strumento magico che Lin Ming aveva posseduto da poco tempo, così sicuramente la forza che avrebbe potuto mostrare sarebbe stata limitata.


"Umpf! Vuoi contare su questo per fermarmi? Quanto sei ingenuo!"


Il principe ereditario del Grande Diluvio ignorò la campana e continuò ad attaccare!


<em>Clang!</em>


Con un forte clangore, la sciabola del principe ereditario colpì la campana del crepuscolo. L'artefatto emise un tuono e, mentre la luce di lancia sfrecciava, formò un enorme squarciò sulla superficie della campana?


La campana era stata scagliata via dal fendente! Questa campana era riuscita a ritardare il colpo per un attimo prima di continuare a puntare verso Lin Ming senza incontrare nessun ostacolo. 200.000 demoni celesti ulularono, spingendo la formazione celeste demoniaca ad imprigionare Lin Ming dopo questo attacco assassino!
                                


                                



