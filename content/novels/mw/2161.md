---
title: Capitolo 2161 – Vero sé
pubDate: 2025-12-15T08:37:10.510Z
tags:
    - mw
---


<em>Capitolo sponsorizzato, ringraziamo Paolo!
1 capitoli in coda (1 Paolo), 0/5
-Schadenfreude</em>


"Muori!!"


La sciabola del principe ereditario del Grande Diluvio continuò a menare un fendente verso il basso. In confronto a prima, la sua potenza non si era indebolita minimamente. L'effetto difensivo della campana del crepuscolo Yin Yang era stato trascurabile!


Di fronte a questo attacco soverchiante, le pupille rosse come il sangue di Lin Ming emisero una luce tagliente. Si scagliò un pugno al petto e sputò essenza di sangue sulla lancia del Drago Nero.


<em>Hum!


Hum!


Hum!</em>


La lancia ululò, trasformandosi in un drago d'osso che ruggì verso il nemico!


"Bruciare la tua essenza di sangue è inutile! Sei spacciato!"


Il principe ereditario del Grande Diluvio ridacchiò diabolicamente. Aveva già la vittoria in pugno! In particolare, se aveva costretto Lin Ming ad usare la sua essenza di sangue, significava che aveva già sfoderato ogni asso nella manica!


<em>Crack!</em>


La sciabola del principe ereditario impattò contro il drago d'osso, facendolo a pezzi!


<em>Aang!</em>


Il drago d'osso ululò di dolore mentre la cresta d'osso che copriva la lancia del Drago Nero iniziò a rompersi. Di fronte a questo colpo in cui il principe ereditario del Grande Diluvio aveva condensato tutta la sua energia, Lin Ming non riusciva a resistere minimamente!


"Nono Anziano!"


Sheng Mei era piena di preoccupazione. Si premette una mano sulla pancia; era pronta a fare un ultimo attacco disperato!


Anche se sapeva bene che il suo aiuto non avrebbe cambiato nulla, non poteva rimanere a guardare mentre Lin Ming moriva così. 


Sentì che il flusso della battaglia era cambiato troppo velocemente. Prima Lin Ming era riuscito a resistere a stento, ma era collassato all'improvviso fronteggiando l'attacco totale del principe ereditario del Grande Diluvio!


Proprio mentre Sheng Mei toccò la sua spada d'osso oscura e si preparava ad attaccare, si irrigidì all'improvviso.


Poteva vedere che dietro il principe ereditario, la campana del crepuscolo Yin Yang che era stata colpita sembrò volare indietro ronzando, come se fosse stata controllata da qualcosa.


Dopodiché un palazzo nero volò fuori dai confini della campana.


Questo palazzo nero era alto solo pochi piedi, come un giocattolo. Quando si separò dalla campana, si levò al cielo!


Ma questo palazzo emanava un'aura con cui Sheng Mei era estremamente familiare!


In quell'istante sussultò!


.....


Sheng Mei trattenne il respiro, provava uno stordimento totale, come se qualcuno le avesse dato un forte pugno in faccia!


Rimase a fissare immobile una figura vestita di nero volare fuori dal palazzo come un fantasma, precipitandosi verso la schiena del principe ereditario del Grande Diluvio!


<em>Questa persona... questa persona...</em>


Sheng Mei era congelata sul posto. Era sconvolta. Sospettava perfino di essere entrata di nuovo nel mondo dei suoi demoni del cuore e che non potesse distinguere l'illusione dalla realtà!


Anche se poteva vedere solo la sua schiena, anche se la sua aura era cambiata ed erano stati separati da un fiume di 10.000 anni...


Non si sarebbe mai sbagliata, era lui!


"Come... come può... qui..."


Sheng Mei non aveva tempo di rimanere piacevolmente sorpresa o di fare domande. La sua mente era completamente stordita e perfino la sua anima sembrava congelata.


Il tempo si fermò in quel momento.


Poi questa figura vestita di nero attaccò!


Quando la personificazione demoniaca di Lin Ming emerse dalla campana del crepuscolo Yin Yang, il suo vero sé si era già separato.


Indubbiamente sarebbe stato difficile affrontare l'assalto totale del princpe ereditario, ma non sarebbe collassato immediatamente. Ma, visto che la sua personificazione demoniaca era stata lasciata da sola, il divario tra di loro si era allargato.


Per quanto riguardava il suo vero sé, si era nascosto nel palazzo di Primordius, che poi era passato nella campana del crepuscolo Yin Yang.


Lin Ming era ben consapevole che non era fattibile usare la campana per resistere all'assalto del principe ereditario. Ma usarla per nascondere il palazzo di Primordius era più che sufficiente!


Nella campana del crepuscolo, il palazzo di Primordius entrò solo in contatto con le onde d'urto. E nascosto all'interno, Lin Ming non era ferito minimamente.


Tutto questo affinché il vero sé di Lin Ming consumasse meno energia possibile, quando fosse uscito allo scoperto, avrebbe potuto attaccare a tutta forza!


In quel momento, l'Occhio Daevico del palazzo del dao si aprì sulla fronte di Lin Ming. Le pupille di Lin Ming diventarono a forma d'ago, circondate da misteriosi motivi complessi.


Erano le Pupille Tre Vite – Diecimila Esistenze nel Vuoto!


Di fronte a questa tecnica, la struttura della formazione celeste dei 200.000 spettri fu analizzata completamente da Lin Ming. Ogni suo punto debole era stato svelato!


La formazione celeste demoniaca dei 200.000 spettri era formidabile, ma questo di fronte da dove attaccava. Nel retro possedeva numerosi punti deboli.


<em>Hum!


Hum!


Hum!</em>


Il vento ululò. Tre fischi squarciarono l'aria mentre tre personificazioni di essenza, energia e divino volarono fuori dal mondo interno di Lin Ming. Ognuna di queste tre personificazioni teneva una ruota nera, e quando le tre ruote si sovrapponevano, sembravano una macina enorme che poteva schiacciare l'universo!


E da dietro il vero sé di Lin Ming apparì un Asura nero. Tutto questo si precipitò sulla schiena del principe ereditario del Grande Diluvio!


"Cosa?!"


Il principe ereditario fu colto dal panico. Non aveva tempo di capire cosa stava succedendo o se Lin Ming lo stesse attaccando anche da dietro!


In quel momento aveva quasi colpito la personificazione demoniaca; non aveva tempo di ritirare l'attacco.


Questo era un assalto totale, come poteva essere fermato così facilmente?


Aveva appena usato la sua forza e non poteva radunare il suo slancio!


In quel momento, se avesse fermato il suo attacco e affrontato i nuovi pericoli, sarebbe rimasto fermo a causa dell'improvviso cambio di direzione dell'attacco.


Così il principe ereditario del Grande Diluvio fece una decisione veloce. Il suo cuore si indurì e continuò ad attaccare la personificazione demoniaca con la sua sciabola!


Prima avrebbe ucciso Lin Ming e poi avrebbe esaminato la situazione!


Durante questo momento critico, la vitalità del sangue della personificazione demoniaca iniziò ad agitarsi e bruciare!


Tutta la forza che aveva divorato usando le leggi di Fame ora stava esplodendo senza riserva!


Afferrò la lancia del Drago Nero, menando un colpo orizzontale per bloccare la sciabola!


<em>Crack!</em>


La lancia del Drago Nero si incurvò. Tutti i frammenti d'osso che la coprivano iniziarono a frantumarsi come pezzi di carta!


Le braccia spesse della personificazione demoniaca di Lin Ming si ruppero insieme alle sue ossa!


L'attacco del principe ereditario era troppo formidabile. Schiacciò con forza la lancia del Drago Nero e la sciabola gelida avvolta dal potere demoniaco celeste tagliò la spalla di Lin Ming.


La personificazione demoniaca tremò. Sputò una boccata di sangue. La sua spalla sinistra era stata tagliata completamente e anche il suo polmone destro si era rotto!


Inoltre questo colpo di sciabola conteneva molti demoni che irruppero nel suo corpo!


La vitalità del sangue della personificazione demoniaca si gonfiò. Una foschia di sangue schizzò dai suoi 36.000 pori!


E in quel momento, da dietro il principe ereditario del Grande Diluvio, l'attacco del vero sé di Lin Ming era arrivato. Dopo aver fuso insieme la forza dei suoi tre cloni dell'essenza, dell'energia e del divino, questo attacco conteneva tutte le leggi che Lin Ming poteva usare. Fuse tutta l'energia che poteva mentre colpiva la schiena del principe ereditario!


<em>Bang!</em>


Colpita dalle Pupille Tre Vite e dal palazzo dell'Occhio Daevico, la ruota demoniaca celeste dei 200.000 spettri fu colpita nel suo punto più debole e si frantumò all'istante.


Un momento dopo la ruota Asura ululò e calò dall'alto!


Il principe ereditario del Grande Diluvio non si girò nemmeno. Ruggì con forza e dalla sua schiena coperta da tatuaggi demoniaci, emerse una testa spettrale!


Questa testa era delle dimensioni di una bacinella. Tra tutti gli spiriti che aveva cresciuto nel suo corpo, questo era il più grande!


La testa demoniaca spalancò le fauci e morse la Ruota Asura!


Nessuno tra gli abissali che potevano diventare Vere Divinità di livello intermedio e che avevano ancora il potenziale per salire di grado era debole. Durante questo momento chiave, non solo il principe ereditario aveva ferito gravemente la personificazione demoniaca di Lin Ming, ma stava resistendo all'attacco del suo vero sé!


<em>Crack!</em>


La Ruota Asura fu morsa dalle zanne dello spirito demoniaco. Un rumore acuto risuonò nell'aria.


Nonostante lo spirito demoniaco provasse dolore e si fosse rotto le zanne, era riuscito a rallentare l'attacco della Ruota Asura, dando un prezioso momento di tregua al principe ereditario del Grande Diluvio!


Questo breve momento era più che sufficiente per riprendersi!


"Vuoi farmi un agguato? Non è così facile!"


Il principe ereditario ruggì. Tutti i sigilli demoniaci sul suo corpo iniziarono ad emanare luce. Un momento dopo avrebbe evocato tutto il potere demoniaco nel suo corpo e avrebbe lanciato un assalto sconvolgente contro Lin Ming!


In quel momento però una luce fredda brillò negli occhi del vero sé di Lin Ming. All'improvviso allentò la presa sulla Ruota Asura, come se volesse rinunciare a questo attacco.


Apparve un cubo magico.


Senza nessuna stranezza o grande movimento, questo cubo nero scivolò lungo la Ruota Asura e volò nelle fauci dello spirito demoniaco...
                                


                                



