---
weight: 21630
title: Capitolo 2163 – Uccidere il Principe Ereditario
pubDate: 2025-12-15T08:37:10.510Z
tags:
    - mw
---


<em>Capitolo regolare,
10 capitoli in coda (10 Matteo), 0/5
-Schadenfreude</em>


"Vuoi morire!"


Il principe ereditario gravemente ferito ululò di rabbia vedendo l'attacco letale di Lin Ming. Si morse con decisione la punta della lingua e sputò un'altra boccata di essenza di sangue. L'essenza di sangue bruciò, trasformandosi in potere demoniaco che si disperse per il suo corpo. Immediatamente la forza del principe ereditario eruttò di nuovo!


<em>Roar! Roar! Roar!</em>


Decine di migliaia di demoni celesti bevvero il suo sangue e ruggirono mentre si precipitavano in avanti!


Si lanciarono disperatamente su Lin Ming senza preoccuparsi della loro incolumità. Questi demoni celesti erano già impazziti. Non badarono a come la Ruota Asura li faceva a pezzi e i nuovi demoni celesti rimpiazzavano quelli caduti, nessuno di loro temeva la morte.


<em>Bang! Bang! Bang! Bang!</em>


Molti demoni celesti implosero quando si avvicinarono a Lin Ming. Il potere dell'essenza di sangue contenuta nei demoni celesti eruttò, formando violenti flussi di energia che scossero il mondo.


La luce di lancia fu frantumata dai demoni celesti impavidi. Anche la Ruota Asura tremò dopo le esplosioni. Spuntarono delle fessure sulla sua superficie, come se stesse per rompersi da un momento all'altro.


Le pupille di Lin Ming si rimpicciolirono. Il principe ereditario del Grande Diluvio era disperato e adesso stava ordinando ai suoi demoni celesti nutriti dalla sua essenza di sangue di esplodere sul nemico in un attacco suicida.


"Cubo Magico!"


Lin Ming si concentrò. Il Cubo Magico ululò nell'aria e correnti nere di energia si intrecciarono, formando una rete di luce di fronte a Lin Ming!


Questi demoni celesti impattarono contro la rete lucente, scoppiando!


E in quel momento il Cubo Magico roteò come un'enorme ruota e ronzò a mezz'aria. Formò un vortice spirituale mentre cominciava a divorare l'energia dei demoni celesti.


Anche così, Lin Ming sentiva di essere al limite. Aveva già aperto i sette Palazzi del Dao e aveva anche bruciato l'essenza di sangue della Porta della Vita.


La forza delle personificazioni dell'essenza, dell'energia e del divino si riversava tutta nel corpo di Lin Ming.


Per quanto riguardava la personificazione demoniaca, visto che aveva subìto gravi perdite, poteva fornire solo una forza limitata.


Sotto l'intenso bombardamento di energia, i vasi sanguigni di Lin Ming cominciarono a sporgere da tutto il suo corpo. Fu costretto a fare un po' di passi indietro. Sotto il potente impatto, aveva la sensazione che la sua vitalità del sangue stesse per scoppiare!


Anche se il Cubo Magico era lo strumento divino di più alto livello nell'universo, alla fine era pur sempre un artefatto. Anche se aveva un potenziale illimitato, la sua forza sarebbe dipesa dal proprietario. Il Cubo Magico avrebbe aumentato di molto la forza combattiva di Lin Ming, ma non avrebbe potuto accrescerla all'infinito.


Per un po' la battaglia raggiunse uno stallo. Mentre Lin Ming aveva difficoltà, in realtà la situazione del principe ereditario del Grande Diluvio era ancora peggiore. I demoni celesti che stavano esplodendo erano stati tutti cresciuti usando la sua essenza di sangue. Ogni scoppio era come tagliare un pezzo di carne dal corpo del principe ereditario!


Ora il principe ereditario del Grande Diluvio era mortalmente pallido. Aveva dato il tutto per tutto in questo scontro e, anche se fosse riuscito a vincere, la sua forza sarebbe stata ridotta permanentemente. Dagli stadi intermedi di una Vera Divinità, sarebbe sceso a quelli inferiori.


Inoltre, se avesse continuato a consumare così tanta energia, il suo livello sarebbe diminuito in modo ancora più tragico. Figuriamoci raggiungere gli stadi superiori di una Vera Divinità, perfino tornare nelle fasi intermedie sarebbe stato quasi impossibile.


Per il principe ereditario del Grande Diluvio dall'enorme ambizione, erano conseguenze inaccettabili!


Il suo odio nei confronti di Lin Ming era impetuoso come le onde di una tempesta. Gridò e si morse di nuovo la lingua, spuntando altra essenza di sangue. Mentre la sua essenza di sangue bruciava, impallidì. Allo stesso tempo, altri demoni celesti sfrecciarono dal suo corpo per divorare questa essenza di sangue.


Il principe ereditario del Grande Diluvio aveva rilasciato 20.000 demoni celesti in un solo momento. Questi spettri inghiottirono l'essenza di sangue ed emisero dei lamenti lugubri mentre iniziavano a radunarsi!


Un fantasma più grande e ancora più orribile si condensò lentamente nell'aria. L'aspetto di questo demone assochilometriva a quello di un antico totem.


Vedendo questo, Lin Ming spalancò gli occhi. Sapeva che questo era l'ultimo attacco disperato del principe ereditario del Grande Diluvio!


"Fratellone Lin!"


La voce lievemente indebolita di Hong'er riecheggiò. Lin Ming si accigliò. Perfino Hong'er aveva difficoltà a sopportare una raffica così sostenuta di attacchi.


Se il principe ereditario del Grande Diluvio avesse completato questo attacco, né lui, né Hong'er sarebbero riusciti a resistere.


Doveva attaccare prima che il demone totemico del principe ereditario finisse di formarsi!


Pensando a questo, colpì il Cubo Magico con un pugno.


<em>Hum!</em>


Il Cubo Magico vorticò mentre si sollevava. I demoni celesti che ruggivano attorno furono trascinati da un'enorme tempesta attorno all'artefatto e furono distrutti.


Il Cubo Magico tremò con violenza. A causa della tempesta maniacale di demoni celesti, perfino il vortice nero sembrava sul punto di crollare.


Hong'er strinse i denti e persistette. Anche in questa situazione, continuò a manipolare la forza del Cubo Magico, espandendo la tempesta spirituale per ostacolare i 20.000 demoni celesti e ritardare la formazione del demone totemico!


In quel momento Lin Ming attaccò. La Ruota Asura si era appena frantumata e Lin Ming non poteva riformarla così presto. Poteva solo radunare le forze e utilizzare le leggi delle Sacre Scritture!


Splendidi petali di fiori rossi si formarono di fronte a Lin Ming. Ogni petalo conteneva il suo mondo, le sette vite delle reincarnazioni di Lin Ming!


Tuttavia, mentre questi petali iniziavano a formarsi, Lin Ming tremò e impallidì. Sangue rosso scuro colò dagli angoli delle sue labbra.


Aveva appena usato forzatamente due Ruote Asura e due loti rossi della reincarnazione. In particolare i loti rossi della reincarnazione erano stati condensati con il potere della speranza e della volontà delle sue sette reincarnazioni, ed era una mossa incredibilmente faticosa per Lin Ming. Inoltre, viste le esplosioni dei demoni celesti, la vitalità del sangue di Lin Ming si era agitata e la sua energia si era destabilizzata. Quasi gli era sfuggito il controllo della sua energia!


"Oh no!"


Le pupille di Lin Ming si rimpicciolirono. Aveva solo percepito le Sacre Scritture complete per soli sei mesi. Anche se aveva ottenuto un'ispirazione riguardo i complessi princìpi della vita e della morte, erano solo Concetti di una legge. Per quanto riguardava il loto rosso della reincarnazione che era il vero metodo d'attacco, Lin Ming semplicemente non aveva tentato di farlo più di un po' di volte.


Avendo difficoltà a condensare l'energia necessaria, Lin Ming decise di abbandonare il loto rosso della reincarnazione. Il suo corpo iniziò ad ingrossarsi mentre un antico albero appariva dietro di lui; era l'albero del Dio Blasfemo.


Anche se la potenza dell'albero del Dio Blasfemo era carente, era l'attacco più potente che Lin Ming poteva evocare in questo breve periodo di tempo.


E in quel momento Lin Ming sentì un'aura incredibilmente familiare avvicinarsi. Una splendida figura nera apparì di fronte a lui come una raffica di fumo oscuro.


Stese le dita, muovendole con delicatezza come un libellula che atterrava sulla superficie di un lago. Ogni volta che le sue dita si sporgevano, apparivano delle increspature nell'aria, ciascuna increspatura conteneva mistiche leggi.


"Sheng Mei... sei tu?"


 Lin Ming ne fu scosso. Sapeva anche della situazione di Sheng Mei. Al momento era estremamente debole e la sua anima aveva consumato molta energia. Al momento era difficile per lei resistere a questa tempesta, figuriamoci usare le sue leggi.


Da un lato poteva vedere del sangue rosso brillante colare dall'angolo della bocca di Sheng Mei. Era abbagliante come una prugna rossa che cadeva nella neve bianca!


"Hai anche usato la forza della tua essenza di sangue, tu..."


Lin Ming sussultò. Sheng Mei era incinta!


Quando toccò il vuoto, Sheng Mei premette l'altra mano sulla sua pancia, dividendo una parte della forza della sua essenza di sangue per proteggere il bambino dalla tempesta di energia.


La sua altra mano si mosse rapidamente nove volte!


Nove increspature formarono nove petali di fiori!


Questi nove petali di fiori si radunarono insieme, formando un piccolo loto rosso delle nove rivoluzioni.


Questo loto rosso era privo di energia, ma conteneva le leggi della Vita e della Morte perfette!


Si poteva dire che fosse il fondamento del loto rosso della reincarnazione!


"Lin Ming, ho creato una base delle leggi del loto rosso delle nove rivoluzioni. Devi solo riversarci la forza delle tue sette reincarnazioni!"


Disse Sheng Mei, il suo viso era pallido come la carta e dalla sua fronte colava perle di sudore mentre si teneva la pancia.


In quell'istante, qualcosa sembrò toccare il cuore di Lin Ming. Ma adesso non aveva tempo di dire nulla, nemmeno una parola.


Posò le mani sul loto rosso delle nove rivoluzioni, riversandoci tutto il suo potere della volontà e della speranza senza nessuna riserva!


<em>Hum!


Hum!</em>


Il loto rosso delle nove rivoluzioni roteò rapidamente. Cominciò ad espandersi rapidamente come un palloncino!


Grazie alla base delle leggi costruita da Sheng Mei e con Lin Ming che ci aveva riversato la sua forza, il potere del loto rosso delle nove rivoluzioni raggiunse un nuovo livello!


"Muori!"


Gli occhi di Lin Ming brillarono con una luce rosso sangue. Il loto rosso delle nove rivoluzioni distrusse lo spazio tempestoso e si precipitò con forza verso il principe ereditario del Grande Diluvio!


In quel momento Hong'er ritirò la mano. Barcollò all'indietro, lasciando che il loto rosso delle nove rivoluzioni impattasse contro il totem formato dai 20.000 demoni celesti!


"Ahhhh!"


Il principe ereditario rilasciò un ruggito sconvolgente e lanciò il demone totemico!


Il mostro si scontrò con il loto rosso delle nove rivoluzioni!


<em>Bang!</em>


Una tempesta di energia squarciò il mondo e luce divina divampò. I 20.000 demoni celesti furono sbaragliati dal loto rosso delle nove rivoluzioni ed esplosero.


Il principe ereditario del Grande Diluvio dovette sopportare l'impatto. Senza la possibilità nemmeno di gridare di dolore, fu divorato dalla tempesta e scagliato via come un sacco rotto!


I sigilli confinanti che isolavano questo posto dal resto del mondo si lacerarono. Mentre la tempesta di energia impattava selvaggiamente contro le mura di pietra, gli antichi codici sulle mura tremarono violentemente, come se fossero sul punto di rompersi.


Una scena così disastrosa sembrava preannunciare l'arrivo di  un'apocalisse. Perfino una Vera Divinità di livello inferiore sarebbe rimasta ferita in questa tempesta. Un Empireo invece sarebbe stato ridotto in cenere.


Ma mentre la tempesta imperversava, Lin Ming abbracciò Sheng Mei. Mentre la stringeva, fece circolare più che poteva il potere del divino e dei demoni. Un'armatura da demone abissale spuntò da tutto il suo corpo mentre resisteva alla tempesta!


I suoni delle raffiche della tempesta attorno sembrarono scomparire per Sheng Mei.


Il tempo pareva essersi fermato. Sheng Mei fissò Lin Ming con uno sguardo indescrivibile.


Sheng Mei sentì la sua anima tremare gentilmente, come se si trovasse in un sogno, guardando tutti i colori dell'arcobaleno.


Percepì piano la forza di questa tempesta, insieme alle forti e solide braccia di Lin Ming...


<em>Se solo fosse rimasto tutto come ci siamo incontrati la prima volta. All'improvviso, guardando indietro tra i fiumi del tempo, gli occhi si riempiono solo di nebbia.


Posso lottare nella polvere e nel caos. Anche se solo una piccola onda, continuerò ad avanzare con coraggio...</em>
                                


                                



