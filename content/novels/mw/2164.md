---
weight: 21640
title: Capitolo 2164 - L'Imperatore Spirituale e Oscuro
pubDate: 2025-12-15T08:37:10.511Z
tags:
    - mw
---


<em>Capitolo regolare,
10 capitoli in coda (10 Matteo), 0/5
-Schadenfreude</em>


In questo mondo era possibile ogni sorta di strano fenomeno bizzarro. Sheng Mei aveva creduto che Lin Ming fosse già morto, non si sarebbe mai immaginata di incontrarlo di nuovo nel diciottesimo strato dell'Abisso Oscuro, la tomba del Dio Demoniaco.


Inoltre... in questo tipo di situazione.


Aveva già assistito ai suoi demoni del cuore nella terra dei sogni. Quell'esperienza aveva quasi trasformato completamente la sua mente e i suoi pensieri. In quel sogno aveva perso ciò che per lei era più prezioso, ma dopo essersi svegliata, aveva scoperto di aver ritrovato tutto...


Questa sensazione di perdita e di recupero le aveva fatto provare una felicità inenarrabile. In quel momento Sheng Mei era convinta che, anche se non fosse mai riuscita a raggiungere quell'illusorio picco delle arti marziali, non l'avrebbe rimpianto se avesse potuto tenere ciò che aveva perso.


Sapeva che un giorno avrebbe dovuto dare una casa in cui tornare al suo bambino.


Avrebbe fatto del suo meglio, trovando un punto di svolta così da poterlo fare nascere.


O avrebbe fallito e il suo bambino sarebbe stato scoperto e ucciso, e forse perfino raffinato...


Queste preoccupazioni erano diventate una maledizione per il cuore di Sheng Mei. Non osava pensarci perché il mero pensiero le mozzava il fiato.


Ma oggi, mentre si avvicinava alla disperazione, aveva rivisto il padre del bambino: Lin Ming.


Dopo un quarto d'ora di tempo, la tempesta nell'area attorno iniziò a calmarsi gradualmente...


Lin Ming aveva già percepito che la tempesta si stava indebolendo. Quando percepì che si era attenuata al punto da essere sopportabile per Sheng Mei, la lasciò e arrivò accanto al principe ereditario del Grande Diluvio.


Durante il colpo finale, Hong Xuan era stato ferito gravemente da Lin Ming e, dato che la sua coltivazione era peggiorata, non poteva resistere ad una tempesta d'energia così terrificante.


A questo punto era già ad un passo dalla morte.


Il principe ereditario del Grande Diluvio guardò Lin Ming, gli angoli delle sue labbra si stavano sollevando come se volesse sorridere. Ma in quel momento Lin Ming sollevò con freddezza e indifferenza la lancia del Drago Nero e gli trafisse la gola!


<em>Puff!</em>


La gola del principe ereditario fu lacerata. Il suo corpo tremò violentemente e sangue schizzò dal suo collo, tingendo il suolo attorno di rosso.


Lin Ming alzò la lancia del Drago, sollevando il principe ereditario del Grande Diluvio come un pesce morto.


Il collo di Hong Xuan si piegò e i suoi arti tremarono. Il suo respiro si indebolì sempre di più, e alla fine morì.


Così un principe ereditario del Grande Diluvio era morto nella tomba del Dio Demoniaco!


Lin Ming gli strinse il braccio e attivò le leggi del Divoramento. Con un profondo ronzio, il potere degli dei demoniaci accumulato da Hong Xuan fu estratto continuamente da Lin Ming,risucchiato nel suo corpo.


Il principe ereditario del Grande Diluvio aveva una considerevole quantità di potere degli dei demoniaci. Dopo aver divorato la sua forza, Lin Ming sentì aumentare un'altra volta la sua potenza, arrivando ancora di più al picco dell'Empireo e più.


Ora Lin Ming credeva di aver accumulato abbastanza forza. Finché fosse andato in isolamento per un certo periodo di tempo, avrebbe potuto superare il picco dello stadio di Empireo!


Dopo aver messo da parte il cadavere del principe ereditario del Grande Diluvio. Lin Ming prese anche il suo anello spaziale. Dopo averlo sondato, a parte scoprire qualche pillola preziosa e strumento magico, trovò anche un antico libro blu scuro.


Lin Ming lo prese. Era uno dei sei tomi cerimoniali, il libro di Inferno!


Questo libro di Inferno era un tesoro fondamentale per il palazzo dell'Inferno dell'Alleanza di Oscuro. Ma durante questo viaggio nella tomba del Dio Demoniaco, il Libro di Inferno era stato ottenuto dal regno demoniaco del Grande Diluvio. Questo naturalmente perché il palazzo dell'Inferno era troppo debole e non poteva controllare il libro di riti cerimoniali.


E allo stesso tempo la Strada del Re Oscuro possedeva il Libro di Malvagio dell'Ordine Demoniaco.


Dopo aver ucciso il principe ereditario del Grande Diluvio, tutti e tre i tomi cerimoniali erano stati radunati qui. Ora Lin Ming ne possedeva due e Sheng Mei uno.


Se uno avesse posseduto più libri cerimoniali, avrebbe rivelato un effetto unico o speciale? Lin Ming ci pensò mentre si girava verso Sheng Mei.


C'erano solo trenta piedi di distanza tra di loro, ma sembravano separati da una marea di spazio e di tempo.


Dopo settemila anni e, aggiungendo il tempo passato negli incantesimi temporali, erano trascorsi quasi 10.000 anni dall'ultima volta in cui si erano visti...


Si erano incontrati di nuovo in un posto e in un momento del genere. Provavano ogni sorta di emozione contrastante e volevano fare moltissime domande, ma non sapevano da dove iniziare.


Lin Ming arrivò silenziosamente di fronte a Sheng Mei e poi sporse una mano per pulire gentilmente il sangue dalle sue labbra.


"Tu... perché sei nell'Abisso Oscuro? Perché saresti diventata un'abissale?"


Disse alla fine Lin Ming dopo un quarto d'ora di silenzio.


Sheng Mei lo fissò. Disse: "Vorrei chiederlo anche io."


"Rispondi prima alla mia domanda." Disse Lin Ming.


"Mm..." Sheng Mei annuì: "Ormai non devo più nasconderti nulla. Ti dirò tutto ciò che so perché in qualche modo ho rimosso il marchio spirituale che l'Imperatore Spirituale ha impiantato nel mio mare spirituale dopo che ho consumato gran parte dell'energia del mio mare spirituale per eliminarlo..."


"Marchio spirituale?"


Lin Ming divenne pensoso. La descrizione di Sheng Mei del marchio lo fece accigliare: "Intendi... un marchio dello schiavo?"


Un marchio dello schiavo poteva controllare e sublimare i pensieri di una persona, rendendola una serva leale. Molti praticanti di arti marziali avrebbero preferito morire che ricevere un marchio dello schiavo.


Sheng Mei scosse la testa: "Non è un sigillo dello schiavo. Anche se un sigillo dello schiavo può controllare completamente una persona, la sua personalità indipendente praticamente verrà cancellata. Una persona del genere non è diversa da una marionetta e, anche se una marionetta è leale e facile da usare, avrà un difetto nella sua anima a causa della perdita di personalità.
Così, quella persona perderà una grande quantità di potenziale e le sue possibilità di crescita diminuiranno drasticamente. È impossibile che una persona del genere diventi un guerriero impareggiabile."


"Ciò di cui l'Imperatore Spirituale ha bisogno non è una marionetta, ma un potente aiutante, un genio che eseguirà missioni da solo..."


"Così mi ha impiantato solo con il suo marchio spirituale. Tra tutte le creature viventi nell'universo, che fossero le razze dei 33 Cieli o gli abissali, l'Imperatore Spirituale è la persona che capisce di più l'anima. Dopo aver impiantato il suo marchio spirituale, ha mantenuto la mia personalità, i miei desideri e anche l'odio che provo nei suoi confronti. Ma io... non avevo modo di disubbidirgli... perché, finché avesse voluto, avrebbe potuto usare un mero pensiero per attivare il marchio spirituale e l'energia che ha posto dentro di me per controllare i miei movimenti."


Sheng Mei sospirò, le sue ciglia tremarono piano come se provasse dolore. Per decine di migliaia di anni, il marchio spirituale dell'Imperatore Spirituale aveva occupato le profondità della sua mente, seguendo la sua crescita e rafforzandosi. Dall'inizio alla fine, il marchio spirituale era come una gabbia da cui era impossibile uscire.


Questa sorta di sofferenza aveva seguito Sheng Mei per tutta la sua vita.


Ora però, dopo aver infranto il marchio spirituale, Sheng Mei si sentiva libera come un uccello, un pesce rilasciato nel mare. Questo conforto e libertà quasi la facevano piangere.


"Allora è successo questo..." Lin Ming annuì. Da quando l'aveva incontrata per la prima volta era stata controllata dall'Imperatore Spirituale. E sembrava che le sue ipotesi fossero corrette.


"Allora perché saresti apparsa nell'Abisso Oscuro? Anche questa è intenzione dell'Imperatore Spirituale?"


Chiese Lin Ming, in realtà aveva già intuito la risposta.


"Sì." Sheng Mei annuì.


"C'è qualche strano rapporto tra l'Imperatore Spirituale e Oscuro? O... l'Imperatore Spirituale in realtà è Oscuro?" Domandò Lin Ming.


Aveva pensato da molto tempo a questa eventualità.


La posizione di Sheng Mei era indubbia nell'intero Abisso Oscuro. Nell'alleanza aveva una reputazione impareggiabile e nessuno osava questionarla.


Se Sheng Mei fosse stata una spia di alto livello degli spirita, allora non ci sarebbe stato bisogno per lei di ricoprire una posizione di così alto profilo. Inoltre era un ruolo difficile.


Così la possibilità più plausibile era che ci fosse un certo rapporto tra l'Imperatore Spirituale e Oscuro. O che forse fossero la stessa persona. Se fosse stato così, si poteva spiegare tutto.


In altre parole, Sheng Mei aveva due identità diverse nell'Abisso Oscuro e nei 33 Cieli!


Sheng Mei scosse la testa: "La tua ipotesi è sbagliata solo di poco. In realtà... non è l'Imperatore Spirituale ad essere Oscuro, ma... Oscuro è l'Imperatore Spirituale!"


"Mm?" Lin Ming sussultò.


Oscuro era l'Imperatore Spirituale. In altre parole, l'attuale sovrano degli spirita era un abissale!


Gli spirita potevano essere considerati la razza più grande e potente dei 33 Cieli. Eppure erano controllati da un abissale!


Pensando a questo, Lin Ming rabbrividì!
                                


                                



