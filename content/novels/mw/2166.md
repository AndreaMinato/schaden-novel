---
weight: 2166
title: Capitolo 2166 – Le Gioie della Vita
pubDate: 2025-12-15T08:37:10.511Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (9 Matteo), 0/5
-Schadenfreude</em>


"Muro Eterno, ossa..."


Sheng Mei divenne silenziosa. Ora le erano chiare molte cose. 10 miliardi di anni fa quella donna impareggiabile si era sacrificata, trasformandosi nel Muro Divino Eterno con la Tessera Viola e bloccando l'Abisso Oscuro!


Ma chi era quella donna impareggiabile? Che rapporto c'era tra di loro?


C'erano ancora molti aspetti che Sheng Mei non capiva.


Lin Ming disse: "Cosa sai di quella donna misteriosa di 10 miliardi di anni fa?"


Sheng Mei sospirò. Sporse la mano a mezz'aria e increspature si espansero nello spazio. Un momento dopo illusioni caotiche si radunarono di fronte a Lin Ming, trasformandosi in una proiezione.


Questa proiezione era ciò che aveva visto nella terra dei sogni dei suoi demoni del cuore.


In quella terra dei sogni, tutto ciò che ricordava era sfocato. Poteva solo riprodurre le scene che le erano rimaste più impresse.


Lin Ming si avvicinò silenziosamente. Vide la giovane misteriosa che affrontava un addestramento infernale e la osservò mentre iniziava scontri all'ultimo sangue.


Alla fine il flusso di immagini si fermò quando la donna misteriosa si sacrificò, diventando la manifestazione del Muro Divino Eterno.


Lin Ming sussultò. Disse: "Capisco, allora è questo ciò che è successo..."


"La Tessera Viola è stata usata per sigillare l'Abisso Oscuro e quando Mu Qianxue ha portato Yu'er con sé mentre attraversava il muro, Yu'er è scomparsa all'improvviso perché è stata attirata dalla Tessera Viola..."


Lin Ming all'inizio era preoccupato per Yu'er, temeva che le fosse capitato qualche incidente nell'Abisso Oscuro. Ma ora aveva capito che era tornata dalla Tessera Viola.


Così finalmente si sentì sollevato. Lo spazio interno della Tessera Viola sarebbe dovuto essere il posto più sicuro nell'intero universo per Yu'er. In particolare, ora che la Tessera Viola si era trasformata nel Muro Divino Eterno, nemmeno abissali totemici avrebbero potuto scuoterla.


"Tuttavia, quella donna misteriosa che si è sacrificata 10 miliardi di anni fa, che rapporto ha con il Sovrano Immortale? È il Sovrano Immortale?"


Lin Ming guardò Sheng Mei. Era ovvio che non avrebbe ricevuto risposta da lei. Sheng Mei non sapeva nulla della sua possibile vita passata.


"Lin Ming, cosa ti è successo in questi ultimi anni?"


Sheng Mei si rivolse verso di lui, il suo sguardo era pieno di significato e di innumerevoli emozioni. Preoccupazione, senso di colpa, gioia... ogni sorta di sentimento era mescolato insieme, così confuso che nemmeno Sheng Mei poteva capire cosa stava provando.


Era estremamente preoccupata per Lin Ming, ma allo stesso tempo aveva difficoltà a fronteggiarlo.


Aveva un desiderio istintivo di avvicinarsi, ma allo stesso tempo sentiva che era troppo lontano da lei.


Questa sorta di mentalità contraddittoria le dava la sensazione che ci fosse un qualche tipo di muro invisibile che li separava.


Questo la teneva sul confine di questo muro, attenta e cauta, senza osare fare un passo oltre.


"È troppo complicato da descrivere. Ti manderò un messaggio con la mia percezione spirituale."


Da quando si era separato da Sheng Mei, si poteva dire che le esperienze di vita di Lin Ming fossero state piene di alti e bassi.


Tra le sue esperienze, c'erano tribolazioni difficili e difficoltà, insieme ad un ritorno glorioso ed eventi che avevano ribaltato la situazione e risollevato lo spirito.


Lin Ming estese la sua percezione spirituale. Un raggio di luce sfrecciò verso la fronte di Sheng Mei.


Grazie ad esso, Lin Ming trasmise ogni sorta di esperienza che aveva fatto negli ultimi 12.000 anni nel mare spirituale di Sheng Mei.


Anche se le trasmissioni erano estremamente veloci, impiegò comunque un quarto d'ora di tempo.


Sheng Mei vide un uomo che aveva lottato contro il fato. Qualcuno che, anche se era piccolo e debole, non si era mai arreso al destino di essere distrutto dal più forte.


Dalla sofferenza alla disperazione, alla resurrezione al picco... molte volte, un guerriero non era solo forte, ma aveva un cuore saldo e incrollabile.


Era difficile descrivere a parole cos'aveva sperimentato Lin Ming. Dopo che Sheng Mei lo vide, non seppe cosa provare. Ammirazione, senso di colpa, tristezza, sofferenza... un caleidoscopio di emozioni che confusero i suoi sensi.


Dopo un quarto d'ora, Lin Ming ritirò la sua percezione spirituale. Sheng Mei si ricompose lentamente. Poi guardò Lin Ming e, come se volesse infrangere la coltre di silenzio imbarazzato tra i due, disse con disagio: "Le tue mogli e tuo figlio stanno bene...?"


La trasmissione che aveva mandato Lin Ming non conteneva ogni informazione. Aveva tralasciato molti dati, ad esempio Lin Ming non aveva detto nulla riguardo la sua famiglia o i suoi amici.


Naturalmente non aveva nemmeno parlato nel dettaglio di informazioni che doveva nascondere come quelle riguardo il Cubo Magico.


Sheng Mei aveva visto l'artefatto divino quando Lin Ming aveva affrontato il principe ereditario del Grande Diluvio. Aveva qualche ipotesi riguardo a cosa fosse il Cubo Magico, ma decise con tatto di non fare domande e di fingere di non averlo visto.


"Mm, stanno bene."


Lin Ming gettò un'occhiata verso la pancia di Sheng Mei.


Vedendolo, Sheng Mei si morse le labbra e premette piano le mani contro la sua pancia.


Da quando questa piccola vita era apparsa, per Sheng Mei era diventato impossibile mantenere una mentalità calma come la superficie di un lago immobile come un tempo.


Ora i suoi pensieri erano mutevoli. Per quanto riguardava la sua energia, in passato avrebbe perseguito il picco delle arti marziali con tutte le sue forze, ma adesso la sua attenzione stava passando lentamente al bambino nella sua pancia...


In particolare, dopo aver saputo che poteva aver avuto una "vita precedente", Sheng Mei era confusa. Non sapeva quale sarebbe stato il suo futuro o come sarebbe finita.


Aveva un cattivo presentimento. Per quanto riguardava il bambino nella sua pancia, era quasi diventato la sua unica fonte di quiete nella sua vita.


Era già diventato la parte più importante della sua esistenza.


Lin Ming fissò Sheng Mei. Poi alzò la mano e le toccò lentamente la pancia...


Sheng Mei sussultò. Ebbe l'impulso di fare un passo indietro, ma alla fine si fermò e lasciò che Lin Ming avvicinasse la mano.


Lin Ming le toccò la pancia liscia. Sentì un calore quasi intorpidente al palmo...


Il tempo sembrò rallentare.


Il silenzio riempì questa caverna sotterranea. I due avevano dei mari spirituali incredibilmente vasti. Con solo un po' di contatto fisico, potevano percepire le fluttuazioni delle anime dell'altro e i loro campi magnetici vitali.


Questa sorta di comunione era incredibilmente bella.


E in quel momento, Lin Ming percepì chiaramente le fluttuazioni vitali del bambino di Sheng Mei.


Queste fluttuazioni erano perfettamente adatte al suo cuore, connesse al suo sangue...


Senza dubbio era il suo bambino.


Lin Ming ritirò il palmo facendo un respiro profondo. Alzò lentamente lo sguardo verso Sheng Mei e vide la sua immagine riflessa nelle sue pupille.


"Non hai intenzione di... sciogliere il sigillo?"


Chiese all'improvviso Lin Ming. Sheng Mei disse piano: "Una volta che questo bambino nascerà, l'Imperatore Spirituale lo saprò. Anche se sono riuscita a rimuovere il marchio spirituale che ha lasciato nel mio corpo, c'è ancora una parte della sua energia che si nasconde in me. Non posso distruggerla completamente... e finché esisterà questa energia, l'Imperatore Spirituale può controllarmi."


Mentre parlava, tristezza e avvilimento apparirono nel suo sguardo.


Aveva la forza di una Vera Divinità, ma non poteva proteggere nemmeno il suo bambino.


"Puoi darmi il bambino."


Le poche parole di Lin Ming le strinsero il cuore.


Dargli il bambino?


Lin Ming era il padre del bambino. Se gliel'avesse dato, naturalmente se ne sarebbe preso cura.


Ma Sheng Mei provò dolore all'idea di rinunciare la sola speranza rimasta nella sua vita, sembrava riluttante a separarsene.


Se avesse dato il bambino a Lin Ming, anche se l'Imperatore Spirituale avesse saputo della sua presenza, solo lei avrebbe dovuto fronteggiare la sua ira in futuro.


Sheng Mei era ben consapevole di essere solo una pedina per l'Imperatore Spirituale. Nonostante avesse intuito quale fossero le sue intenzioni, non sapeva quali sarebbero stati i suoi piani nel dettaglio. In quanto pedina, se non avesse potuto sbarazzarsi di questo destino, allora sarebbe andata incontro ad un fato miserabile.


Ma...


Non fece una scelta.


Sapeva che il bambino avrebbe avuto qualche possibilità di sopravvivere solo se l'avesse dato a Lin Ming.


Senza dubbio Lin Ming era l'unico in questo universo che aveva la speranza di resistere all'Imperatore Spirituale, anche se queste speranze erano incredibilmente misere.


Sheng Mei strinse i denti. Con le mani tremanti si toccò la pancia, sussurrando gentilmente, come se stesse parlando attraverso un sogno.


"Bambino mio, la mamma non ti sigillerà più, la mamma ti farà nascere..."


Mosse le mani come se stesse suonando un Guqin. Le sue dita tamburellarono ritmicamente mentre delle rune brillavano sulla sua pancia, scintillando come stelle.


Un sigillo si stava sciogliendo lentamente.


Poi un altro.


Mentre i sigilli venivano sciolti, un lieve bagliore iniziò ad emergere dalla pancia di Sheng Mei.


Nella caverna oscura del mistico regno, questo bagliore assochilometriva ad un raggruppamento di lucciole.


Coperta da questa luce, rivoli di lacrime iniziarono ad apparire ai lati degli occhi di Sheng Mei.


Un'aura vitale traboccò piano, come una nuova sorgente, come dei germogli teneri che crescevano nel terreno umido.


Destata da un sonno di migliaia di anni, quest'aura portò una sensazione di fragilità che commuoveva il cuore e l'anima.


Questa era una nuova vita, un nuovo inizio, una nuova speranza...


Era il bambino di Sheng Mei e anche quello di Lin Ming...


In quel momento, Sheng Mei sentì chiaramente che questa piccola vita era piena di gioia per essere stata liberata dopo migliaia di anni.


Questa piccola vita si stiracchiò e tirò un calcio accidentale.


Sentendo il calcio gentile nella sua pancia, quel debole tocco, Sheng Mei sussultò. Un momento dopo le lacrime iniziarono a scorrere.


"Si... si è mosso..."


Sheng Mei si coprì la bocca, il suo tono era un po' confuso. Era la sensazione di essere madre, la gioia di poter sentire la crescita del proprio bambino. Era una sensazione indescrivibile a parole.


"Il mio bambino sta per nascere..."


Sheng Mei chiuse gli occhi, le sue ciglia stavano tremando piano. In quel momento si sentiva come se nient'altro al mondo importasse.-


Voleva solo rimanere qui e aspettare la nascita del suo bambino.


Il suo bambino... sembrava che fosse una bambina.


Sua figlia sarebbe assochilometrita a lei?
                                


                                



