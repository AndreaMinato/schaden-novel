---
weight: 2167
title: Capitolo 2167 – Piccola Vita
pubDate: 2025-12-15T08:37:10.511Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (8 Matteo), 0/5
-Schadenfreude</em>


Dopo aver sciolto il sigillo, Sheng Mei riversò tutte le sue energie nella sua bambina.


Questa caverna sotterranea del mistico regno conteneva un'energia origin incredibilmente pura e il potere degli dei demoniaci. Sheng Mei si sedette a meditare ogni giorno, assorbendo l'energia del cielo e della terra circostante. Ma non la assimilò per sé, ma per aiutare la sua bambina a crescere.


Forse perché l'aveva sigillata per troppo tempo, ma ora la piccola vita cominciò a crescere rapidamente in lei. Assorbì completamente l'energia primaria che Sheng Mei stava raccogliendo.


Questa velocità di crescita era terrificante.


Sheng Mei e Lin Ming rimasero in questa caverna per più di sei mesi.


La pancia di Sheng Mei aveva già iniziato a sporgere un po'. Quando sentì la crescita del suo bambino ogni giorno, avrebbe rivelato un sorriso.


Nonostante questa caverna potesse essere descritta come mortalmente silenziosa, Sheng Mei aveva sciolto il sigillo sulla sua bambina e aveva anche Lin Ming ad accompagnarla. Per questo, l'ambiente attorno a lei era diventato caloroso e toccante. Questa sorta di vita era piena di lieve felicità...


Ma ciò che la faceva sospirare era che parlava raramente con Lin Ming. Trascorreva  la maggior parte del tempo a meditare e Lin Ming era impegnato a studiare l'incisione demoniaca e l'antica bara di bronzo tra le fauci del rilievo nel burrone.


Occasionalmente i loro sguardi si sarebbero incontrati, ma per lo più si sarebbero scambiati poche parole e saluti. Anche se avessero parlato, sarebbero state per lo più ipotesi riguardo questo mistico regno e discussioni sulle leggi.


A parte questo, praticamente non si parlavano. Forse a causa di quegli eventi di 7000 anni fa, il loro rapporto iniziale era stato inondato da malintesi ed odio. Per questo non potevano capirsi chiaramente e, anche se lo avessero fatto, avrebbero comunque mantenuto una certa distanza, senza essere né troppo amichevoli, né troppo distanti.


Poteva essere una forma di auto preservazione, poteva essere un modo per proteggere considerazione e rispetto di sé, o forse per la paura di un futuro incerto e il timore che i due si sarebbero dovuti separare...


Per evitare una tragedia ancora più grande in futuro, stavano evitando di ferirsi l'un l'altro ulteriormente, nessuno dei due era disposto a fare un passo avanti.


Il tempo passò. Sheng Mei mantenne con attenzione questa distanza. Era come un gatto nobile e sensibile che si aggirava furtivamente nella notte.


A volte però avrebbe parlato alla sua bambina nella sua pancia, riversando tutte le emozioni e i pensieri che aveva sigillato nel suo cuore...


.....


Così trascorsero due anni.


Le vite di Lin Ming e di Sheng Mei continuarono senza molti cambiamenti. Occasionalmente avrebbero toccato le fluttuazioni spirituali e i campi vitali dell'altro. Sia per Lin Ming che per Sheng Mei questo tipo di contatto era un'esperienza piacevole.


Quel giorno, Sheng Mei si destò dalla sua meditazione. In quel momento aveva sentito una fluttuazione vitale incredibilmente chiara dalla sua pancia.


Poi una voce debole e ovviamente immatura cinguettò: "Mamma... mamma... voglio vederti un po' più prima..."


Anche se questa voce era debole, fece palpitare il cuore di Sheng Mei!


Anche nella terra dei sogni dei suoi demoni del cuore aveva sentito parlare il suo bambino. Non si sarebbe mai immaginata che sarebbe successo anche nella realtà e il suo tono era molto simile a quello che aveva sentito nella terra dei sogni!


Tutto ciò che era accaduto lì era chiaramente falso, ma quando ricordò le sue esperienze, si riempì di ansia.


Aveva già giurato che, anche a costo di venire fatta a pezzi e di distruggere la sua anima, non avrebbe mai permesso che quell'incubo si avverasse!


"Bambina mia, la mamma è qui, sbrigati e cresci più velocemente e potrai vedere la mamma presto."


Disse con un'espressione un po' entusiasta Sheng Mei mentre si accarezzava la pancia.


E in quel momento, Lin Ming che stava studiando l'incisione demoniaca sotto la rupe sentì questa conversazione.


Il suo respiro accelerò. Arrivò velocemente accanto a Sheng Mei.


"Ha... ha parlato?"


L'espressione di Lin Ming era piena di gioia. Sua figlia poteva perfino parlare con sua madre. Questa sorta di percezione e consapevolezza era assolutamente al di fuori della portata di un bambino mortale.


Una volta che fosse nata, sarebbe stata un genio mostruoso nel campo della coltivazione.


Prima che Sheng Mei potesse annuire, la piccola vita chiese con tono incerto: "Sei... papà?"


Anche se la piccola vita non poteva vedere cosa stava succedendo fuori, poteva usare il suo cuore per percepire il mondo esterno.


"Esatto!" Lin Ming si riempì d'emozione sentendo questa piccola vita chiamarlo papà. Sentì soddisfazione, orgoglio, felicità... voleva tenere questa bambina tra le braccia e prendersi cura di lei.


Ma che peccato, non era ancora nata...


"Bambina mia, devi crescere bene. Una volta che nascerai papà ti insegnerà le arti marziali, così potrai picchiare tutti i cattivi."


Disse con sincerità Lin Ming, la sua espressione era piena di affetto.


Tuttavia la piccola vita nella pancia di Sheng Mei disse delicatamente: "Papà, mi vuoi bene?"


"Naturalmente!" Rispose senza esitare Lin Ming. C'erano davvero dubbi?


"Ma..." La voce immatura esitò un po'. "Allora come mai non mi hai mai toccato e vieni a trovarmi raramente? È sempre stata la mamma a parlarmi, ma tu non mi hai mai parlato? Papà sembra un estraneo..."


Questa voce risuonò nelle orecchie di Lin Ming, stordendolo come se fosse stato colpito da un pesante martello.


Era rimasto... senza parole.


Era vero. Due anni fa aveva toccato la pancia di Sheng Mei e questo per sentire le fluttuazioni vitali della bambina e determinare se fosse sangue del suo sangue.


Ma dopo non aveva più toccato la bambina, perché toccarla era come toccare Sheng Mei...


Per quanto riguardava parlarle, non si sarebbe mai immaginato che questa piccola vita si sarebbe sviluppata a tal punto e non si era mai rivolto a lei perché sarebbe stato come parlare con la pancia di Sheng Mei. Dal punto di vista di Lin Ming sembrava un po' stupido...


Così, in questi ultimi due anni, era stata Sheng Mei a parlare alla bambina. Gli scambi di Lin Ming con questa piccola vita erano stati quasi zero...


Così non era sbagliato per questa piccola vita definirlo un estraneo.


"Mamma, non credo che papà ci voglia bene..."


La piccola vita sembrò sempre più certa dei suoi sentimenti. La sua debole voce riecheggiò nelle orecchie di Lin Ming e di Sheng Mei.


Lin Ming rimase ancora più senza parole. Si irrigidì. All'inizio voleva sporgere una mano per toccare la sua bambina, ma a metà movimento si ritrasse, estremamente imbarazzato.


E dall'altra parte, anche Sheng Mei si riempì di emozioni contrastanti. Si toccò gentilmente la pancia. All'inizio voleva dire "come potrebbe non volerci bene?", ma mentre stava per farlo, si fermò un'altra volta. Questo perché non ci credeva.


Alzò lo sguardo verso Lin Ming, insicura di che espressione mostrare.


"Papà non ci vuole davvero bene. Mi odiano ancora prima di nascere. Ahimè, credo che dovrei seguire mamma invece."


La voce immatura sembrò sospirare come un adulto. E si poteva percepire una giocosità astuta nel suo tono.


In quel momento però, che fosse davvero come la pensava questa strana bambina giocosa non era importante.


Questa voce aveva già toccato il punto più fragile del cuore di Lin Ming, dandogli la sensazione che degli aghi gli stessero infilzando il petto.


Si sporse silenziosamente e abbracciò Sheng Mei e le toccò la pancia.


Disse con tono caloroso: "Papà ti vuole bene. Non importa cosa accadrà in futuro, quanti pericoli affronterai, papà si prenderà cura di te e ti proteggerà..."


Così Sheng Mei finì tra le braccia di Lin Ming. Si irrigidì un po', i suoi pensieri erano tumultuosi mentre cercava di dire qualcosa in risposta.


"Allora proteggerai anche la mamma?" Chiese con sincerità la piccola vita.


"Naturalmente!"


Lin Ming non rispose a voce alta, ma con fermezza e sincerità.


Sheng Mei tremò. Guardò Lin Ming e la bambina nella sua pancia, i suoi occhi si stavano velando di lacrime...


Non sapeva cosa sarebbe accaduto in futuro, ma finché l'avesse affrontato con coraggio, allora che importava?


In quel momento Lin Ming disse piano nell'orecchio di Sheng Mei: "Vieni con me dopo che usciremo dalla tomba del Dio Demoniaco..."


Questo semplice impegno non conteneva parole gloriose o giuramenti calorosi d'amore, ma queste poche semplici parole fecero palpitare il cuore di Sheng Mei e il suo sguardo si riempì di lacrime...


"Ci... troverà..."


Disse con tristezza Sheng Mei. Aveva già deciso di affrontare con coraggio il futuro, ma non aveva mai pensato di accompagnare Lin Ming. Sarebbe stata come un faro di notte per l'Imperatore Spirituale. Ovunque andasse, sarebbe riuscito a trovarla facilmente.


Non voleva coinvolgere Lin Ming. Solo una semplice promessa da lui era più che sufficiente.


"Lo so..." Lin Ming toccò gentilmente la guancia di Sheng Mei. "Un tempo non avevo nulla in questo mondo, ma sono cresciuto passo dopo passo finché non sono arrivato a questo punto. Una volta ho infranto le catene del Dao Celeste per cambiare la mia vita e il mio destino. Un tempo sono precipitato nella valle più bassa, ma ne sono strisciato lentamente fuori. Una volta ho fronteggiato la potenza tirannica dei saggi per trovare un momento di tregua per la mia razza. Ho già superato così tante difficoltà prima, così perché dovrei temere il futuro?"


Mentre parlava, strinse lentamente Sheng Mei al petto.
                                


                                



