---
weight: 2168
title: Capitolo 2168 – Osso Demoniaco
pubDate: 2025-12-15T08:37:10.511Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (7 Matteo), 0/5
-Schadenfreude</em>


Da quando la piccoletta aveva sviluppato la sua coscienza e poteva parlare, la sua voce debole e immatura sarebbe riecheggiata occasionalmente nella caverna.


Forse perché era stata sigillata per troppo tempo, era particolarmente turbolenta e dispettosa. All'inizio, visto che la sua forza spirituale era debole, avrebbe causato trambusto, ma poco dopo sarebbe andata a dormire.


Ma in seguito, mentre la data della sua nascita si avvicinava, diventò sempre più curiosa e intelligente, assillò perfino Sheng Mei e Lin Ming per farsi dire come si erano incontrati.


Non era un problema parlare di quando Sheng Mei e Lin Ming si erano incontrati per la prima volta nella prova della Strada Asura, o di come si erano ritrovati nell'universo del Sogno Akashico. Ma quando la bambina chiese specificatamente come si erano messi insieme e come Sheng Mei era diventata incinta, Sheng Mei rimase senza parole.


Non sapeva come descrivere le esperienze che aveva fatto con Lin Ming nel continente Tianyan 7000 anni fa.


E ogni volta che Sheng Mei provava a descrivere vagamente quegli eventi, la bambina avrebbe fatto domande a Lin Ming invece.


Anche Lin Ming rimase senza parole. Non capiva come la sua bambina potesse parlare prima di nascere, ma nemmeno come potesse fare pensieri così strani ed eccentrici. Che avesse ereditato una parte dei ricordi di Sheng Mei o anche dei suoi?


I giorni passarono. La piccoletta finalmente ricevette il suo nome: Lin Meng, chiamata vezzeggiativamente Jiu'er.


Era stata Sheng Mei a scegliere il suo nome. "Meng" era un'antica parola che significava sogno e la parola "Jiu" significava nove.


Aveva sognato come aveva avuto un bambino nella sua terra dei demoni del cuore e dei 7000 anni passati di Lin Ming.


In un certo senso, il motivo per cui si era decisa a sciogliere il sigillo e a farla nascere era stato a causa della terra dei sogni dei demoni del cuore.


Così le aveva dato questo nome visto che era la ragione per cui era nata.


Per quanto riguardava il suo vezzeggiativo Jiu'er, era dovuto al fatto che Sheng Mei aveva sperimentato nove reincarnazioni e quelle nove vite che aveva vissuto erano nove sogni diversi.


Grazie a questa piccoletta che aggiustava astutamente l'atmosfera, il rapporto tra Lin Ming e Sheng Mei divenne molto più stretto.


Lentamente passarono tre anni in questa caverna sotto il lago assassino.


La pancia di Sheng Mei era sporgente, presto la bambina sarebbe nata.


Quel giorno però, mentre era seduta a meditare, vide un bagliore rosso da sotto la montagna. Questa luce sembrava una fontana di sangue, conteneva un'intensa energia infernale.


Sheng Mei sussultò. Espanse immediatamente la sua percezione: "Lin Ming, cosa succede?"


In questi ultimi anni aveva visto che per tutto questo tempo Lin Ming stava studiando l'incisione demoniaca e l'antica bara di bronzo nel burrone. Per quanto riguardava cosa stava studiando, non glielo chiese.


Se fosse successo prima, visto che questo regno mistico estremamente misterioso riguardava l'antico Dio Demoniaco di 100 miliardi di anni fa, naturalmente sarebbe stata curiosa e avrebbe voluto scoprire ogni segreto.


Tuttavia Sheng Mei tenne una distanza rispettosa dai totem antichi pieni di energia oscura e malvagia visto che la sua bambina stava crescendo nella sua pancia.


L'esplosione improvvisa però la spaventò. Temeva che fosse successo qualcosa a Lin Ming.


Scattò e si avvicinò alla rupe. Poteva vedere l'incisione demoniaca sogghignare diabolicamente; sembrava che provenisse da lì l'energia infernale.


Le fauci del rilievo erano spalancate e anche l'antica bara di bronzo nella sua bocca era stata aperta!


Lo sguardo di Sheng Mei divenne concentrato e scoprì che nell'antica bara di bronzo c'era una bara ancora più piccola.


In tal caso, la bara più grande doveva essere il "contenitore esterno" e il corpo doveva essere in quella più piccola.


Sheng Mei si accigliò.


La grande bara era piena di sangue oscuro e viscoso. La piccola bara era immersa in questo liquido e sembrava piena di corruzione e malvagità.


Pareva che sigillasse qualche sorta di demone impareggiabile. Chiunque desse una sola occhiata alla bara avrebbe avuto un pessimo presentimento.


"Lin Ming..."


Disse un po' preoccupata Sheng Mei. In questi anni non aveva prestato attenzione a questa antica bara di bronzo e non aveva idea di cosa avesse scoperto Lin Ming.


"Mamma, cosa c'è di fronte a noi? È così malvagio..."


Risuonò la voce di Jiu'er. Sheng Mei fece un cenno e un incantesimo di energia apparì di fronte a lei, isolando tutta l'energia infernale rilasciata dall'incisione demoniaca.


Adesso Sheng Mei aveva recuperato gran parte della sua forza. Per quanto riguardava il danno spirituale per come aveva esaurito le energie affrontando i demoni del cuore, questi problemi erano stati eliminati da Lin Ming usando il Cubo Magico.


Lin Ming non aveva nascosto l'artefatto divino a Sheng Mei. In ogni caso lo aveva già visto.


Tuttavia, anche se Sheng Mei aveva intuito cosa fosse, non aveva mai preso l'iniziativa di fargli domande al riguardo.


Con la protezione del campo di forza che bloccava l'energia infernale, Jiu'er si sentì molto meglio. Si risistemò velocemente e presto si addormentò.


Sheng Mei guardò Lin Ming: "Hai attivato la bara?"


Lin Ming annuì: "Sì. In questi ultimi anni ho studiato questa incisione e cosa contiene questa antica bara. Credo che... non ci siano occasioni fortunate in questa caverna e che invece sia un posto profondamente malvagio e infausto!"


La tomba del Dio Demoniaco non era piena di occasioni fortunate impareggiabili ad ogni angolo. C'erano molti posti che erano solo zone letali. Mentre le occasioni fortunate spesso erano accompagnate da rischi, in molti casi i pericoli non avrebbero necessariamente fatto ottenere tesori. Una volta che qualcuno fosse entrato in questi luoghi nefasti, sarebbe morto invano.


Ad esempio il lago assassino. Anche se ci erano entrati così tanti abissali formidabili, i soli rimasti erano Lin Ming e Sheng Mei.


"Ci sono dei pericoli dentro?" Chiese Sheng Mei. Era preoccupata per la sua bambina.


Lin Ming scosse la testa: "Se non sbaglio, qualunque cosa ci sia in questa bara è priva di vita; non ci saranno grandi pericoli."


Anche se aveva detto questo, tirò comunque fuori il Cubo Magico e lo fece volare di fronte a Sheng Mei.


L'artefatto divino vorticò lentamente sopra la testa di Sheng Mei, coprendola di strati di luce nera.


Con il Cubo Magico a proteggere Sheng Mei e Jiu'er, Lin Ming si sentì molto più tranquillo. Posò le mani sulla piccola bara e spinse lentamente.


Questa antica piccola bara chiaramente non era sigillata. Sul coperchio c'erano delle fessure e il sangue denso passava attraverso di esse.


Sheng Mei teneva una mano al petto; non sapeva cosa contenesse la bara.


Quando spinse lentamente il coperchio, Lin Ming rivelò una densa pozza di sangue viscoso.


La piccola bara traboccava di sangue che sembrava essere stato sigillato per innumerevoli miliardi di anni. Era completamente oscuro, così denso che pareva essersi coagulato al punto da diventare solido!


Perfino la percezione divina non poteva penetrarci attraverso, come se celasse un mondo misterioso e malvagio.


Quando la bara si aprì, il sangue emise un'aura cupa e disperata, simile a quella di innumerevoli spiriti e volontà di demoni stessero ribollendo e si stessero agitando, ululando di dolore.


Lin Ming mostrò un'espressione solenne guardandolo.


Poi sporse una mano come se volesse trapassare la densa pozza di sangue.


"Lin Ming! Cosa stai facendo?!"


Sheng Mei si spaventò e cercò di fermarlo. Chi sapeva cosa sarebbe accaduto se avesse toccato questa pozza di sangue di miliardi di anni fa? Forse poteva essere incredibilmente velenoso e corrosivo, o poteva contenere una potente maledizione.


Lin Ming gettò un'occhiata verso Sheng Mei, cercando di tranquillizzarla. Poi sporse con decisione una mano. La superficie del suo braccio era coperta da un campo di forza di energia primordiale e spinse via il sangue viscoso.


La sua mano mosse gentilmente la pozza. Dopo un bastoncino di incenso di tempo, Lin Ming la sondò e poi ritirò lentamente la mano.


Quando la ritrasse, tirò fuori anche qualcosa di lungo.


Questo oggetto era nero come la pece e lungo tredici piedi; il doppio più alto di Lin Ming.


Assochilometriva ad un centipede orribile. Dall'inizio alla fine era diviso in sezioni e ognuna di queste sezioni aveva tre orribili spuntoni d'osso. Ogni punta era lunga mezzo piede e sembrava incredibilmente feroce.


Lin Ming lo posò a terra. Questo oggetto era più spesso di una delle cosce di Sheng Mei ed emetteva un bagliore metallico, anche mentre brillava freddamente.


"Questo è..." Il battito cardiaco di Sheng Mei accelerò quando lo vide. Era davvero un oggetto malvagio e infausto. Conteneva un'energia infernale sanguinosa così densa da aver preso sostanza.


"È un'arma raffinata da un antico demone impareggiabile?"


A causa della sua lucentezza, della sua luce fredda e dell'intensa energia infernale, non si poteva che fare un'ipotesi del genere.


Tuttavia Lin Ming rifletté per un momento e scosse la testa. Disse: "Non è un'arma, ma parte di uno scheletro. Ad essere più accurati... è la spina dorsale!"
                                


                                



