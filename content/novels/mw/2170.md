---
weight: 21700
title: Capitolo 2170 – La Nascita di Jiu'er
pubDate: 2025-12-15T08:37:10.511Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (5 Matteo), 0/5
-Schadenfreude</em>


Rendendosi conto di questo, Sheng Mei e Lin Ming si scambiarono un'occhiata. Pensarono subito che questa spina dorsale fosse molto più inquietante di quanto pensavano.


"Cos'hai intenzione di fare con questa spina dorsale?"


Chiese Sheng Mei. Le origini di questa spina dorsale erano troppo incredibile ed era estremamente probabile che fosse un oggetto infausto. Se non avessero gestito appropriatamente la questione, probabilmente sarebbero stati presi di mira da una maledizione o avrebbero subìto un qualche tipo di contraccolpo.


Per un po' nemmeno Lin Ming riuscì a pensare al modo migliore per occuparsi della spina dorsale.


Questa spina dorsale era incredibilmente malvagia. L'apertura di questo mistico regno sotterraneo e ottenere questa spina dorsale erano state tutte una serie di incidenti inaspettati. Normalmente gli abissali che entravano nella tomba del Dio Demoniaco non avrebbero trovato questa formazione, figuriamoci questa spina dorsale.


Lin Ming posò l'enorme spina dorsale simile ad un centipede di fronte a lui e si sedette lentamente.


Aveva notato che sopra la spina dorsale c'erano dei lievi marchi. Anche se non erano troppo ovvi, poteva percepirne le sporgenze con le dita.


Erano chiaramente... rune d'osso!


Le rune d'osso naturalmente non erano trascurabili. Inoltre, visto che la spina dorsale era stata sigillata sottoterra e aveva assorbito costantemente energia, conteneva un livello stravolgente di vitalità del sangue.


Era ovvio che fosse un tesoro inestimabile.


Dopo aver ottenuto un osso del genere, come potevano abbandonarlo a causa della sua natura malvagia e di eventuali pericoli che avrebbe potuto causare?


In tal caso, allora non avrebbero osato cogliere nessuna occasione fortunata per timore di incontrare rischi. Una persona con una mentalità del genere non avrebbe potuto coltivare le arti marziali.


Così Lin Ming doveva rifletterci bene. Anche se sapeva che questa colonna vertebrale era un oggetto malvagio che avrebbe potuto portare un qualche tipo di maledizione, aveva comunque intenzione di prenderlo. Naturalmente doveva studiarlo ed esaminarlo nel dettaglio.


Lin Ming prima tirò fuori il Cubo Magico. Riversò la sua energia nell'artefatto e ne prese in prestito il potere per contenere la spina dorsale.


Molte maledizioni segrete potevano avere qualche rapporto con gli spirit malvagi o forse questa colonna vertebrale conteneva un marchio spirituale residuo o la coscienza del suo proprietario.


Se fosse stato vero, se Lin Ming avesse portato questa spina dorsale con sé e un giorno fosse rimasto ferito, un'anima residua poteva spuntare fuori all'improvviso e provare ad impossessarsi del suo corpo. In tal caso ci sarebbero state conseguenze inenarrabili.


Lin Ming era deciso a strangolare ogni pericolo sul nascere.


Così il Cubo Magico iniziò a scintillare cupamente nella sua mano. Un vortice nero si espanse, coprendo completamente la spina dorsale.


<em>Wu!


Wu!


Wu!</em>


La spina dorsale iniziò a tremare violentemente ululando in modo spettrale. Fili di energia grigia trapelarono dall'osso, cambiando costantemente forma mentre venivano risucchiati dal Cubo Magico.


Vedendo questo, le pupille di Sheng Mei si rimpicciolirono: "Questi spiriti malvagi..."


Lin Ming disse: "L'antica bara di bronzo ha radunato l'essenza di sangue di innumerevoli abissali per 100 miliardi di anni, così sicuramente sono rimaste molte delle loro volontà. Queste volontà residue sono state assorbite dall'osso malvagio e sigillate per miliardi di anni per formare queste anime residue. Non dovrebbero avere nessun rapporto con il proprietario di questo osso malvagio..."


Finché non avessero avuto nessuna relazione con l'antico Dio Demoniaco, Lin Ming non si sarebbe preoccupato. Presto la luce del Cubo Magico si offuscò e tutti gli spiriti contenuti nell'osso demoniaco furono estratti.


Dopo che Lin Ming esaminò l'osso più volte e determinò che non conteneva più altri spiriti, lo portò in un angolo della caverna e iniziò ad usarlo per meditare.


Prima aveva intenzione di percepire le rune. Poi, dopo aver capito i segreti dell'osso demoniaco, avrebbe potuto provare a raffinarlo usando le leggi del Divoramento di Fame.


Se ci fosse riuscito, allora avrebbe potuto ottenere un enorme beneficio evitando al contempo la maledizione dell'osso demoniaco.


Così Lin Ming meditò sulle rune dell'osso giorno dopo giorno, cercando di svelare i segreti della spina dorsale.


Tuttavia non era affatto facile per lui. Molte di queste rune d'osso riguardavano domini con cui Lin Ming non era mai entrato in contatto e le leggi e le arti marziali contenute all'interno erano molto diverse da quelle che aveva studiato.


Continuò ad allenarsi senza percepire il passare del tempo. Trascorse così un giorno dopo l'altro.


Sei mesi dopo, nella caverna sotterranea, iniziò a brillare un arcobaleno.


In questa luce, fluttuazioni vitali fresche e potenti inondarono il sotterraneo. Perfino una grande quantità di aura malvagia e pestilenziale che pervadeva questo spazio fu spazzata via da questo bagliore.


La luce si radunò nel cielo. L'energia primaria del cielo e della terra nella caverna iniziò ad agitarsi insieme a questo bagliore. Un suono meraviglioso e piacevole accompagnò la luce, dando la sensazione di stare ascoltando la musica di una brezza di primavera e di stare assistendo a piccoli germogli verdi che sbocciavano con gioia.


"Eheheh..."


Riecheggiò una risata piena di vita. Poi una bambina colma d'aura vitale uscì dalla luce.


La bambina camminò un fiore di loto dai nove petali e i suoi piedini e le sue braccine erano adorabili e paffuti come radici di loto. Sopra le sue caviglie c'erano dei motivi formati dall'energia primaria e sembravano traboccare di energia spirituale.


"Jiu'er finalmente è nata!"


La bambina dal visino roseo batté le mani felice, sorridendo mentre parlava. Il suo viso era elegante e perfetto, la sua pelle era rosea come una pesca matura, così umida che sembrava che pizzicandola si potesse fare uscire dell'acqua.


Questa bambina che sembrava una bambolina fatta della giada più fresca si gettò tra le braccia di Sheng Mei: "Mamma, finalmente Jiu'er può vederti! La mamma è così splendida, come una fata!"


Le parole della bambina erano dolci come il miele. Sporse le braccia per avvolgerle al collo di Sheng Mei e le diede un bacio affettuoso.


Sheng Mei era tutta sorrisi. Questa era la sua vita, la sua speranza, il suo mondo.


"Papà, anche tu sei così bello!"


Jiu'er vide Lin Ming e ridacchiò. Batté gentilmente i piedi e balzò su Lin Ming. Poi si arrampicò sulle sue spalle con i piedi e le mani per poi salire a cavallo sulle spalle di Lin Ming.


I suoi piedi simili a perle pendevano sul petto di Lin Ming, dandogli un lieve prurito.


In quel momento Lin Ming sentì un insolito senso di calore e soddisfazione. Nella sua vita aveva avuto mogli dolci e premurose, un figlio forte eroico ed una figlia adorabile e splendida.


Era pienamente soddisfatto. Tuttavia su questa felicità aleggiava un'enorme calamità.


Sapere questo lo rendeva sempre più convinto di dover continuare a percorrere la sua strada delle arti marziali, così da poter ottenere la forza per proteggere la sua famiglia e tutti gli altri...


La nascita di Jiu'er portò molta felicità a Lin Ming e a Sheng Mei.


Sheng Mei adorava sua figlia. Trascorreva la maggior parte del suo tempo ad accompagnarla, raccontandole storie e insegnandole le basi delle arti marziali.


Questa bambina bizzarra era eccentrica e intelligente. Sembrava apprendere tutto al primo tentativo; era un genio spaventoso per quanto riguardava la percezione.


In confronto a Lin Huang, il suo talento nella trasformazione del corpo era molto più basso, ma in quanto a spirito, Jiu'er era di gran lunga più formidabile.


Tuttavia Lin Ming trascorse la maggior parte del suo tempo a studiare l'osso demoniaco. Anche se voleva passare più tempo con sua figlia, sapeva che non gli rimaneva molto tempo. Mentre capiva sempre di più l'Imperatore Spirituale, sentiva una responsabilità sempre più gravosa sulle spalle.


"Ancora nessun indizio?" Chiese preoccupata Sheng Mei. In questi ultimi mesi, Lin Ming aveva continuato a meditare sull'osso demoniaco senza mangiare, né riposare. Sheng Mei provò un po' di dolore a vederlo così.


Lin Ming scosse la testa. In questo osso era sigillato un qualche tipo di forza e scioglierla sarebbe stato fin troppo difficile.


Lin Ming disse: "Non posso comprendere le rune di questa spina dorsale. L'unica funzione che ho scoperto è..."


Mentre parlava, Lin Ming sollevò l'osso e lo gettò a terra!


<em>Crack!</em>


Le rune sul terreno tremarono violentemente. Questa caverna era protetta dalla formazione e dalle rune demoniache. Anche quando Lin Ming e il principe ereditario del Grande Diluvio si erano scontrati, non erano riusciti a distruggere l'area.


Ma Lin Ming aveva appena dato un colpo ed era riuscito a trapassare la formazione e le rune demoniache.


Lin Ming alzò l'osso demoniaco. Si era formato un buco profondo un piede nel suolo.


Sheng Mei ne fu sbalordita. Quest'osso malvagio era così tagliente? Poteva vedere che Lin Ming aveva fatto un cenno noncurante e non aveva usato affatto la sua forza.
                                


                                



