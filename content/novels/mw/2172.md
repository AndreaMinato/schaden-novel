---
title: Capitolo 2172 – Terra del Rituale
pubDate: 2025-12-15T08:37:10.512Z
tags:
    - mw
---


<em>Capitolo regolare,
5 capitoli in coda (5 Matteo), 0/5
-Schadenfreude</em>


"Come può apparire così presto...?"


Lin Ming e Sheng Mei si scambiarono un'occhiata sorpresa.


Il Mare d'Ossa dell'Imperatore era l'entrata al rituale abissale della tomba del Dio Demoniaco. Era già esistito da oltre cento miliardi di anni e tutti gli imperatori degli ultimi cento miliardi di anni erano stati seppelliti qui.


Una grande porzione della tavoletta di giada descriveva questo territorio. Tuttavia era composta per lo più da dicerie e leggende. Dopotutto la verità di cento miliardi di anni fa era stata modificata lentamente nel tempo da qualche entità dalle intenzioni sconosciute ed era già difficile indagare al riguardo.


Si diceva che questo Mare d'Ossa dell'Imperatore fosse stato creato dal Dio Demoniaco e contenesse perfino la sua essenza, l'energia e vitalità del sangue condensati. Alcuni dicevano che il cadavere del Dio Demoniaco fosse seppellito qui. Insieme alla moltitudine di campi di forza che proteggevano la tomba, questo faceva apparire leggi speciali nel Mare d'Ossa dell'Imperatore.
Queste regole avevano potuto perfino sbarazzarsi del Dao Celeste e fare rimanere eternamente immacolate tutte le ossa seppellite, anche le anime residue potevano essere sigillate permanentemente al suo interno.


Questa era una storia in cui credevano molti abissali. Dopotutto la tomba del Dio Demoniaco era riuscita perfino a resistere alla grande Distruzione. In tal caso, allora era accettabile l'idea che avesse infranto le regole del Dao Celeste un'altra volta e avesse permesso alle anime di vivere in perpetuo.


Così il Mare d'Ossa dell'Imperatore era diventato una miniera di occasioni fortunate nell'Abisso Oscuro. Fin dai tempi antichi, quando molti signori impareggiabili della razza abissale avevano scoperto di non poter superare il Samsara della vita e della morte e che presto sarebbero morti, sarebbero andati a perire nel Mare d'Ossa dell'Imperatore.


Anche se fossero morti nel Mare d'Ossa dell'Imperatore, se le leggende dicevano che le anime residue sarebbero state preservate in eterno, allora non significava che avrebbero avuto la possibilità di risorgere in futuro?


Questa era una speranza incredibilmente flebile. Ma era molto più accettabile in confronto a ridursi in cenere e polvere e lasciare che la propria anima scomparisse.


Gradualmente gli scheletri di sempre più guerrieri si erano radunati nel Mare d'Ossa dell'Imperatore. Questo rendeva il Mare d'Ossa dell'Imperatore ancora più indescrivibile e pericoloso.


La più grande occasione fortunata della tomba del Dio Demoniaco era il rituale abissale, un rituale che permetteva di diventare un totem. Si teneva nel cuore del Mare d'Ossa dell'Imperatore.


Si poteva dire che il Mare d'Ossa dell'Imperatore fosse il gran finale dell'avventura nella tomba; era il palco dove le Vere Divinità iniziavano una lotta all'ultimo sangue. Per quanto riguarda gli Empirei più deboli, non sarebbero entrati nel Mare d'Ossa dell'Imperatore a suicidarsi.
Invece avrebbero lottato per ottenere il potere del dio demoniaco ai confini attorno. Questo livello di occasione fortunata era molto più adatta a loro.


Adesso Lin Ming e Sheng Mei non si sarebbero mai immaginati che il Mare d'Ossa dell'imperatore si sarebbe aperto dopo solo diversi anni. In passato questo periodo di tempo non sarebbe stato altro che un antipasto. Ma ora il Mare d'Ossa dell'Imperatore si era aperto e ciò che era più strano era che la maggior parte degli Empirei entrati nella tomba erano morti!


Cosa stava succedendo?


"Lin Ming... ho un cattivo presentimento..."


Sheng Mei guardò il Mare d'Ossa dell'Imperatore che fluttuava come nebbia distante. Poteva sentire un'aura infausta e sanguinosa provenire da esso, come se il Mare d'Ossa dell'Imperatore fosse un'antica bestie spirituale enorme che aveva spalancato le fauci in attesa che una preda ci strisciasse dentro.


"Anche io ho un cattivo presentimento." Lin Ming toccò l'anello spaziale dove aveva posto la spina dorsale che aveva trovato sottoterra.


Secondo la tavoletta di giada, lo scheletro del Dio Demoniaco era seppellito nel Mare d'Ossa dell'Imperatore. In tal caso, allora che dire della spina dorsale nell'anello spaziale? Era l'osso del Dio Demoniaco?


Tuttavia riflettere su questa domanda era inutile. Il punto chiave era... sarebbe dovuto entrare nel Mare d'Ossa dell'Imperatore o no?


Avevano tre libri di riti cerimoniali. Se fossero entrati nel Mare d'Ossa dell'Imperatore, avrebbero potuto scegliere di sottoporsi al rituale abissale. Se non fossero entrati e invece fossero rimasti sopra a vedere il massacro mentre numerosi Empirei abissali morivano insieme, certamente non ci avrebbero rimuginato sopra prima di volare verso il Mare d'Ossa dell'Imperatore.


"Lin Ming, ci hai pensato bene..." Chiese un po' insicura Sheng Mei.


Lin Ming rifletté per un momento. Poi fece un respiro profondo e disse: "La mia identità non è stata ancora rivelata. In quanto abissale, non dovrei finire in una situazione senza speranza... anche se la tomba del Dio Demoniaco è una trappola e molti abissali vengono uccisi apposta per diventare nutrimento, in questi ultimi diversi miliardi o anche decine di anni sono nati innumerevoli esperti da questa terra; inclusi totem. In altre parole, i geni formidabili possono mostrare pienamente il loro talento e i talenti più deboli finiranno per morire..."


"Va bene..." Sheng Mei sospirò. Sapeva che Lin Ming aveva già fatto la sua scelta.


Se fosse possibile, Sheng Mei sperava di scappare da questa tempesta con Lin Ming e Jiu'er. Naturalmente era impossibile. Anche se sapevano che c'era un pericolo in agguato, dovevano comunque affrontarlo.


Erano già sull'orlo del dirupo con le spade nemiche puntate verso di loro. Non avevano più una via di fuga; un solo passo indietro significava cadere nell'abisso. Potevano solo avanzare, tentare di strappare dalle mani le spade ai nemici e ucciderli prima che potessero attaccarli.


"Andiamo."


Lin Ming e Sheng Mei si trasformarono in due raggi di luce che svanirono all'orizzonte.


I due volarono in avanti con una velocità fulminea. Arrivarono sopra il Mare d'Ossa dell'Imperatore in un solo bastoncino di incenso di tempo.


Dall'alto il Mare d'Ossa dell'Imperatore era coperto da un lieve strato di foschia. Non era di colore blu chiaro, ma rosso sangue.


La nebbia era densa ed era difficile penetrarla con la percezione spirituale. Solo in certe aree dove la foschia era più sottile si poteva intravedere l'acqua gialla e le ossa che apparivano in lontananza al suo interno...


Il Mare d'Ossa dell'Imperatore era ampio, sconfinato e incredibilmente profondo. Anche così, le acque erano piene di ossa che fluttuavano e rotolavano ovunque. Era difficile immaginare quante ce ne fossero.


Questi resti non erano stati lasciati dagli imperatori della razza demoniaca. Invece, durante la grande Distruzione, il 90% dei demoni che avevano protetto la tomba del Dio Demoniaco erano morti e i loro resti avevano creato questa scena infernale.


Sopra il Mare d'Ossa dell'Imperatore, Lin Ming tirò fuori la tavoletta di giada della tomba.


Gli strati di foschia sopra il Mare d'Ossa dell'Imperatore avrebbe formato strati di labirinti e di formazioni magiche illusorie. Erano complessi ed intrinsecamente connessi. A causa anche della vastità del mare, non era facile trovare il posto dove si teneva il rituale abissale.
In pratica, era come cercare un ago in un pagliaio. Se un abissale dalla forza spirituale debole volasse qui per molto tempo, probabilmente sarebbe stato infettato dall'aura malvagia inesauribile del Mare d'Ossa dell'Imperatore e avrebbe perso la razionalità, diventando poi parte degli innumerevoli resti.


Lin Ming e Sheng Mei iniziarono ad avventurarsi nel Mare d'Ossa dell'Imperatore seguendo le indicazioni della tavoletta di giada. Più avanzavano, più vedevano scheletri demoniaci che galleggiavano nell'acqua e più dense diventavano l'intento omicida e l'aura malvagia. Tuttavia Lin Ming e Sheng Mei erano entrambi individui dalle anime incredibilmente potenti.
L'aura ostile e l'intento assassino non erano capaci di destare i loro demoni del cuore. Invece i due estesero la loro forza dell'anima, formando uno strato protettivo che li isolava dall'aura che corrodeva il cuore e la mente.


Seguendo la mappa, volarono per un intero giorno.


Lentamente, sempre meno scheletri apparirono nelle acque del mare. Ora non vedevano nemmeno uno scheletro ogni cento chilometri.


Ma nonostante ci fossero meno resti, l'intento omicida e l'ostilità divennero ancora più pesanti, come se una qualche antica e potente bestia marina stesse dormendo profondamente in quest'area.


"Presto arriveremo a destinazione. Il rituale abissale è nel nucleo del Mare d'Ossa dell'Imperatore e anche gli imperatori demoniaci sono seppelliti nella regione principale. A causa della pressione e dei campi di forza lasciati dopo la loro morte, gli scheletri dei demoni ordinari non possono avvicinarsi. Per questo nelle ultime mille chilometri non c'erano scheletri e l'intento omicida e l'ostilità nell'aria si sono intensificati!"


"Mm..."


Lin Ming annuì. All'improvviso strinse gli occhi. Aveva visto un vortice giallo in lontananza.


Questo vortice non era grande, ma roteava velocemente. Nonostante tutto era silenzioso, come un fantasma.


Inghiottiva un'enorme quantità d'acqua, come se nascondesse un altro mondo al suo interno.


Lin Ming sapeva che questa era la loro destinazione. L'area dove conduceva questo vortice era il posto descritto nella tavoletta di giada, era il luogo dove si sarebbe tenuto il rituale abissale!
                                


                                



