---
weight: 21740
title: Capitolo 2174 - L'Altare Oscuro
pubDate: 2025-12-15T08:37:10.512Z
tags:
    - mw
---


<em>Capitolo regolare (di sabato), scusatemi,
4 capitoli in coda (4 Matteo), 0/5
-Schadenfreude</em>


I vari indizi e le tracce nella tomba del Dio Demoniaco riempì Lin Ming di ogni sorta di sospetto. Che i suoi sospetti fossero veri o no, avrebbe dovuto vederlo con i suoi occhi per scoprirlo.


In quel momento però, Lin Ming scoprì che Sheng Mei aveva rallentato il passo. Si girò e vide che Sheng Mei stava mostrando un'espressione strana.


"Mm? Stai bene?"


Lin Ming sussultò. Anche se questo cimitero sotterraneo era avvolto dal campo di forza dell'imperatore e da pressione spirituale, con la sua coltivazione sarebbe dovuta essere più che capace di resistere.


"C'è qualcosa... di strano. Penso che il mio mare spirituale sia stato toccato da qualcosa, come se qualcosa mi stesse chiamando... ma mentre ho cercato di sentirlo con più attenzione, non ho trovato nulla..."


Sheng Mei si mise una mano al petto, sondando con attenzione l'ambiente attorno a lei. Eppure quella sensazione era già scomparsa.


Era stato un tocco estremamente leggero, ma la forza spirituale di Sheng Mei era già incredibilmente potente, così non poteva sbagliarsi. Era davvero successo.


"Qualcosa ha toccato il tuo mare spirituale?" Disse sorpreso Lin Ming. Nemmeno lui capiva.


"Va bene. Continuiamo ad avanzare. Se proverò di nuovo questa sensazione, dovrei poter scoprire altro al riguardo."


Mentre Sheng Mei parlava, la nebbia di fronte a loro iniziò a tremare gentilmente. La foschia si separò e una figura oscura apparì lentamente. Era un mostro simile ad un polpo dotato di sei arti spessi e un corpo morbido coperto da parti verdi.


"Roar!"


Il mostro rilasciò un ruggito mostruoso e rivelò file di zanne affilate. "Altri esseri viventi! Ne sono arrivati diversi prima, ma non sono riuscito a catturarli. Ora siete tutti miei!"


Disse il mostro usando l'antica lingua abissale. I suoi occhi verdi e grotteschi puntarono verso Sheng Mei mentre bava iniziava a colare dalle sue fauci: "Una donna dalla stirpe pura, il miglior tipo di cibo, ahahah!"


Il mostro ridacchiò e si precipitò verso Lin Ming e Sheng Mei.


Lin Ming mostrò un'espressione gelida. Fece un passo avanti e attaccò con la lancia del Drago Nero.


<em>Peng!</em>


La forza di Lin Ming divampò e un'esplosione selvaggia si formò sopra la punta della lancia del Drago Nero. La nebbia attorno iniziò ad agitarsi come una tempesta.


Il demone verde dotato di tentacoli gridò di dolore. Fu scaraventato via dall'immensa forza di Lin Ming e perse uno dei suoi tentacoli!


Il mostri si spaventò. Non si sarebbe mai immaginato che un Empireo come Lin Ming avrebbe avuto una forza così terrificante.


Ora aveva paura. Poi si girò e fuggì.


Ma Lin Ming non gli diede possibilità di fuggire. Avanzò, il suo corpo scattò velocissimo e apparì all'istante di fronte al demone.


<em>Ca!</em>


La lancia del Drago Nero puntò verso il basso. Tagliò a metà il mostro con la sua luce rossa inarrestabile, come una falce!


<em>Puff!</em>


Iniziò a piovere sangue. Questo sangue era estremamente denso e quasi nero come la pece, assochilometriva al sangue sigillato per innumerevoli anni nell'antica bara di bronzo.


Mentre il sangue nero schizzava, un filo di anima residua si sollevò, sembrava che volesse scappare.


Lin Ming scagliò un pugno.


Lo spirito residuo scoppiò e si trasformò in potere degli dei demoniaci che iniziò a dissiparsi lentamente. Lin Ming fece un cenno, evocando le leggi del Divoramento per assorbire completamente la forza di quest'anima residua.


In questi ultimi anni aveva assorbito una grande quantità di potere degli dei demoniaci. Era sufficiente per fargli raggiungere il picco dello stadio di Empireo.


Tuttavia avere abbastanza energia era solo una parte dell'equazione; aveva bisogno di abbastanza tempo per digerirla. Lin Ming doveva andare in isolamento per diverse decine di anni per raggiungere il picco dello stadio di Empireo.


Ma non aveva tempo.


"Forse quel mostro di prima è stato formato dall'energia infernale qui e l'anima residua di un qualche imperatore demoniaco antico." Lin Ming mise da parte la lancia del Drago Nero e gettò un'occhiata verso il sangue nero sparso per terra.


Nonostante gli imperatori dell'antica razza demoniaca fossero potenti, dopo essersi ridotti a bizzarri mostri del sangue, avevano una forza paragonabile solo a quella delle Vere Divinità più deboli.


"Continuiamo. Mi chiedo se incontreremo altre Vere Divinità delle Alleanze di Diluvio o di Oscuro ancora vive qui..."


Ripensando agli Empirei dell'Alleanza di Oscuro che erano morti, Sheng Mei divenne ancora più preoccupata. Tuttora lei e Lin Ming non avevano ancora scoperto perché tutti quegli abissali erano morti.


Mentre continuavano ad avanzare, incontrarono diversi altri mostri del sangue lungo la strada. Questi mostri erano tutti composti dalle anime residue di antichi demoni.


Sembrava che nel Mare d'Ossa dell'Imperatore, solo i demoni più potenti erano sigillati nelle pagode nere. I più deboli erano dispersi ovunque e alcuni di loro alla fine avevano formato questi diavoli cadaveri.


Lin Ming e Sheng Mei, coalizzati, erano una forza irresistibile che continuò ad avanzare.


Non sapevano per quanto tempo avessero camminato, ma ad un certo punto videro un fiume color giallo fango.


Il fiume aveva una forte corrente, ma non emetteva il minimo schizzo. Di fronte ad un tale silenzio macabro, Lin Ming e Sheng Mei si fermarono.


Lin Ming ripensò al leggendario Fiume degli inferi vedendolo.


La strada tra le pagode demoniache attraversava il fiume, come un arcobaleno nero e rosso.


Lin Ming e Sheng Mei iniziarono a passare oltre, volando sotto l'arcobaleno. Le acque erano giallo scuro e sembrava che potessero dissolvere la carne e il sangue.


Lin Ming e Sheng Mei non sapevano per quanto tempo avevano volato, ma alla fine arrivarono alla riva opposta.


Nelle leggende dei mortali, l'altra riva del Fiume degli Inferi era piena di vita e colori vibranti, di colori di ogni tinta. Invece qui era rimasta desolata e spoglia.


Sheng Mei si agitò e mandò una trasmissione del suono a Lin Ming.


"C'è qualcosa di fronte a noi..."


Lin Ming strinse gli occhi. Poteva intravedere vaghe ombre tra la lieve nebbia grigia alla fine del suo campo visivo.


Quando usò la sua percezione, distinse un altare nero.


E non troppo lontano c'erano altri cinque altari simili.


I sei altari formavano una stella a sei punte e ogni altare era alla fine di una delle punte.


E attorno a questi altari c'erano tre pagode demoniache disposte a zig zag; erano tutte estremamente lontane le une dalle altre.


Queste pagode demoniache erano tutte più alte di quelle che Lin Ming aveva visto prima. Lungo la via qui, le pagode demoniache che Lin Ming aveva visto avevano dodici, quindici o massimo diciotto piani.


Ma le pagode demoniache di fronte a lui ne avevano più di trenta.


Rispettivamente, queste tre pagode avevano trenta, trentatré e trentasei piani.


Anche le porte nere alla base delle pagode demoniache erano molto più grandi. Allo stesso tempo, le porte erano piene di incisioni demoniache.


Anche se i motivi dei rilievi erano simili, le incisioni erano chiaramente pieni di un potere di gran lunga superiore. Solo guardandoli, si provava la sensazione che la propria anima sarebbe stata inghiottita, come se le incisioni demoniache fossero tutte vive.


Anche gli antichi imperatori demoniaci erano stati sepolti in queste pagode incredibilmente alte?


Doveva essere... sepolto qui il padrone della tomba del Dio Demoniaco, vero...?


Se l'altezza di una pagoda era proporzionale alla forza del demone sigillato, allora queste tre pagode demoniache erano ad un livello completamente diverso rispetto alle strutture che avevano visto lungo la strada.


Erano aumentate all'improvviso di dieci piani, queste nuove pagode erano quasi il doppio più alte di quelle precedenti.


In tal caso, allora era possibile che quelle centinaia di pagode che aveva visto prima erano tombe di antiche Vere Divinità di cento miliardi di anni fa? E queste tre strutture incredibilmente alte contenevano entità al di sopra dello stadio di Vera Divinità?


"Lin Ming..." Sheng Mei fissò questi altari e le pagode alte. Disse piano: "Di fronte a questi altari, ho sentito di nuovo quella chiamata..."


"Oh?"


Lin Ming divenne pensieroso. Come aveva pensato, allora questi altari erano il posto dove avveniva il rituale abissale. I sei altari rappresentavano separatamente i sei libri di riti cerimoniali!


Gli abissali che sciamavano nella tomba del Dio Demoniaco sognavano tutti di poter superare il rituale abissale e diventare totem un giorno.


Il piano originale di Lin Ming qui era di portare a termine il rituale abissale. Ma oggi, di fronte a questi sei altari e il sangue scuro sacrificale e l'enorme quantità di energia infernale che contenevano gli altari, iniziò ad esitare.


Lui e Sheng Mei avevano portato i tre libri di riti cerimoniali fino a questo punto; sembrava che la loro decisione di continuare fosse stata già fatta per loro. Dopotutto, sia Lin Ming che Sheng Mei erano sicuri di poter superare il rituale. Se non avessero superato loro questa prova, nessun altro avrebbe potuto farlo.


Tuttavia, ottenere tutto così sembrava fin troppo semplice. E dati tutti i segnali infausti che avevano visto prima, naturalmente i due non si sarebbero precipitati imprudentemente sull'altare.


La sensazione inspiegabile di Sheng Mei e la pulsazione del Cubo Magico fecero entrare in allerta Lin Ming.


Quando percepì il Cubo Magico nel suo mondo interno, lo sentì vibrare leggermente. Ma lungo la strada, non aveva ancora scoperto il motivo per cui il Cubo Magico potesse entusiasmarsi e pulsare.


"Siamo arrivati fin qui e ancora non abbiamo incontrato un'altra Vera Divinità abissale..."


Disse Lin Ming con tono cupo. Questi abissali erano tutti morti? In tal caso, com'erano morti?


Dov'era andato Figlio dell'Oscuro?


Quell'abissale misterioso e indescrivibile aveva suscitato un profondo orrore in Lin Ming. Anche quell'altero e orgoglioso principe ereditario del Grande Diluvio lo temeva.


Eppure questa sorta di abissale era svanito dopo essere entrato nella tomba del Dio Demoniaco.


Lin Ming non l'aveva visto nella caverna sotterranea e non aveva nemmeno un libro cerimoniale. Così dove poteva essere andato?


Se qualcuno gli avesse detto che Figlio dell'Oscuro era morto da qualche parte, Lin Ming non ci avrebbe creduto affatto.


Lin Ming pensava perfino che Figlio dell'Oscuro avesse qualche connessione con l'Imperatore Spirituale.


"Cosa dovremmo fare?" Disse un po' insicura Sheng Mei. I vari segni che aveva visto nella tomba del Dio Demoniaco indicavano che erano coinvolti in qualche sorta di piano terrificante.


Ma erano comunque venuti qui. Mentre l'arrivo dell'apocalisse stava discendendo su di loro, erano arrivati a questo punto e non potevano più evitarlo. Potevano solo affrontare questo complotto.


Lin Ming rifletté per un momento. In quel momento non poteva ancora decidere.


Mentre era perso nei suoi pensieri, una voce gentile riecheggiò da dietro di loro: "Siete già venuti fin qui, come mai non siete ancora saliti?"


Lin Ming si raggelò. Si girò di scatto, la lancia del Drago Nero ululò mentre si alzava!
                                


                                



