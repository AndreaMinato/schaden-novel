---
weight: 21770
title: Capitolo 2177 – Il Terrificante Figlio dell'Oscuro
pubDate: 2025-12-15T08:37:10.512Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (1 Matteo), 0/5
-Schadenfreude</em>


L'intento omicida di Figlio dell'Oscuro divenne sempre più profondo e misterioso. E in quel momento, dalla riva opposta del fiume infernale, diverse altre pagode demoniache emisero una luce fioca!


Vedendo queste pagode iniziare a radunare energia per mandarla a Figlio dell'Oscuro, Lin Ming non poté più rimanere con le mani in mano e lasciarlo accumulare forza.


"Attacchiamo!"


Gridò Lin Ming. Accanto a lui, anche Sheng Mei attaccò. Strinse la sua spada nera d'osso opaca e menò un fendente. Per un po' innumerevoli petali di fiori neri spuntarono sulla lama. Questi petali iniziarono ad avvizzire immediatamente mentre si riempivano del Concetto della Morte.


Allo stesso tempo, Lin Ming si precipitò in avanti da un altro lato. Attivò la forza del suo sangue Asura senza esitare. Dietro di lui apparì il fantasma del dio della guerra Asura. Riversò tutta la sua energia nella lancia del Drago Nero e attaccò!


I due attacchi si erano uniti insieme in perfetta armonia. Provenivano da due angolazioni che bloccavano le vie di fuga di Figlio dell'Oscuro e anche il flusso d'energia del mondo per impedire a Figlio dell'Oscuro di radunare altra energia.


Tuttavia, anche se Figlio dell'Oscuro era una Vera Divinità degli stadi intermedi, ridacchiò mentre fronteggiava l'attacco combinato di Lin Ming e di Sheng Mei. Non fece circolare energia, ma attorno al suo corpo c'era un 'potenziale' invisibile!


Questa sorta di 'potenziale' era diverso dai comuni campi di forza. Sembrava un'energia che proveniva dal mondo, capace di scuotere montagne e fiumi, e di influenzare il sole e la luna!


Quando questo grande potenziale emerse, una spinta terrificante eruttò dal corpo di Figlio dell'Oscuro, come un'onda d'urto impetuosa che si diffuse in ogni direzione. Lin Ming e Sheng Mei furono travolti da questa forza ed ebbero la sensazione che una montagna torreggiante li schiacciasse.


<em>Peng!</em>


Lin Ming e Sheng Mei tremarono violentemente. Sentirono questa forza inarrestabile travolgerli come una tempesta. Furono scaraventati all'indietro. Lin Ming sentì la sua vitalità del sangue agitarsi. Fortunatamente grazie alle sue solide fondamenta riuscì ad evocare dell'energia per calmarla. Tuttavia, quando si girò, vide che gli angoli delle labbra di Sheng Mei erano già macchiati di sangue.


Lin Ming si spaventò. Andò contro corrente tra la tempesta e afferrò Sheng Mei per mano. Infilzò la lancia del Drago Nero nelle profondità del terreno, tracciando una linea di scintille.


<em>Bang!</em>


Sheng Mei e Lin Ming caddero a terra. Entrambi sentirono turbamento nella loro vitalità del sangue e i loro meridiani erano stati feriti.


I due alzarono lo sguardo verso Figlio dell'Oscuro.


Gli occhi di Lin Ming erano pieni di stupore.


Figlio dell'Oscuro era davvero solo una Vera Divinità di livello intermedio?


In quell'istante Lin Ming aveva sentito chiaramente che il loro attacco congiunto era stato in gran parte indebolito dalla tempesta. Tuttavia il resto di esso era stato assorbito da Figlio dell'Oscuro!


Figlio dell'Oscuro era riuscito ad assorbire l'energia del loro attacco? Come ci era riuscito?


Lin Ming si incupì e, usando una trasmissione del suono, domandò a Sheng Mei con solennità: "L'Imperatore Spirituale ha un metodo di coltivazione del genere?"


Le leggi che lui e Sheng Mei usavano erano ad un livello altissimo, così come potevano essere assorbite così facilmente?


Perfino Fame che era un'esperta nelle leggi del divoramento poteva inghiottire solo oggetti o la forza degli altri attraverso i suoi tentacoli, ma non poteva assimilare direttamente gli attacchi nemici in questo modo.


"Non lo so." Disse con tono colpevole Sheng Mei mentre si mordeva le labbra. L'Imperatore Spirituale era stato fin troppo misterioso e indescrivibile. In questi anni, per la maggior parte del tempo, Sheng Mei aveva solo ubbidito agli ordini dell'Imperatore Spirituale. Per quanto riguardava i suoi metodi di coltivazione, sapeva solo delle leggi delle Sacre Scritture.


Anche se Figlio dell'Oscuro poteva essere definito il suo apprendista senior, in realtà non sapeva nulla di lui. Era chiaro che l'Imperatore Spirituale si fidasse molto di più di Figlio dell'Oscuro.


"Siete sorpresi?" Figlio dell'Oscuro rise notando lo stupore nelle espressioni di Lin Ming e di Sheng Mei, e rise spudoratamente: "Lasciate che vi dica una cosa. Non potrete sconfiggermi! Questo è il divario tra i nostri livelli, un divario che non potete assolutamente compensare! E, ciò che è ancora più triste è che non sapete nemmeno qual è il motivo."


"Vi darò un'ultima possibilità. Fate i bravi e salite ubbidientemente sull'altare oscuro per sopportare il battesimo del rituale abissale! È un'opportunità che gli altri si possono solo sognare! Una volta che supererete il rituale, potrete diventare gli esperti di più alto livello dell'Abisso Oscuro e ognuno di voi diventerà uno dei sovrani del mondo in futuro!"


Mentre parlava, Figlio dell'Oscuro estrasse lentamente la sua arma.


Era un tridente nero.


Era lungo quindici piedi, solo la sua estremità era ampia tre piedi e i tre rebbi sembravano taglienti e feroci. La forma del tridente era molto esagerata e incredibilmente orribile.


"Hai... superato il rituale abissale?" Chiese freddamente Sheng Mei. Data la forza e l'identità di Figlio dell'Oscuro, non poté che fare questa ipotesi.


"Ahahah!" Figlio dell'Oscuro ridacchiò. Inclinò il collo da un lato e dall'altro mentre scendeva lentamente dall'altare, camminando verso Lin Ming e Sheng Mei.


"Se volete sapere se ho superato o no il rituale abissale, perché non salite e non sperimentate personalmente il verso rituale abissale?"


Figlio dell'Oscuro si avvicinò a Lin Ming e a Sheng Mei, un passo alla volta.


Lin Ming strinse gli occhi. Poteva già confermare che, dal momento in cui era apparso nella Strada del Re Oscuro e aveva sconfitto Sheng Mei con la sua coltivazione negli stadi intermedi di Empireo, era stato già preso di mira da Figlio dell'Oscuro. O si poteva dire che avesse attirato l'attenzione dell'attuale sovrano della Strada del Re Oscuro.


Entrare nella tomba del Dio Demoniaco era stato come precipitarsi in una trappola. Che possedesse o no il Libro di Eone, o che entrasse o no nel Mare d'Ossa dell'Imperatore di sua iniziativa... prima o poi Figlio dell'Oscuro l'avrebbe trovato.


Questo Figlio dell'Oscuro era come un segugio leale cresciuto personalmente dall'Imperatore Spirituale per monitorare la prova della tomba del Dio Demoniaco!


Lin Ming si era intrufolato nell'Abisso Oscuro e mentre lo aveva fatto per aumentare la sua forza, anche lui era diventato una preda...


Ora la sola cosa di cui poteva essere grato era che la sua identità da umano non era stata ancora scoperta da Figlio dell'Oscuro.


Dopotutto Figlio dell'Oscuro doveva ancora maturare pienamente e la sua coltivazione e il suo campo visivo erano limitati, così non era riuscito a smascherare Lin Ming.


Tuttavia, se l'Imperatore Spirituale fosse arrivato personalmente, Lin Ming non avrebbe avuto la minima speranza di ingannarlo.


Ma il problema attuale al momento era che, se non avesse rivelato il suo vero sé, non avrebbe avuto nessuna speranza di sconfiggere Figlio dell'Oscuro.


Anche se avesse rivelato il suo vero sé, avrebbe avuto pochissime possibilità di sconfiggere Figlio dell'Oscuro. E una volta che avesse rivelato il suo vero sé, allora sarebbe diventato uno scontro all'ultimo sangue; Figlio dell'Oscuro non lo avrebbe mai lasciato andare.


Inoltre perfino Sheng Mei sarebbe stata coinvolta. Una grande catastrofe si sarebbe abbattuta su di lei e sarebbe stata accusata di essere una traditrice.


Vedendo l'espressione di Lin Ming, Sheng Mei sembrò capire cosa stava pensando. Disse con una trasmissione del suono: "Ho fatto nascere Jiu'er e ho anche cancellato il marchio che l'Imperatore Spirituale ha lasciato nel mio mare spirituale. A questo punto ho già rinunciato ad ogni via di fuga e posso solo combattere fino alla fine. È già arrivato a questo punto. Non farti scrupoli. Dobbiamo combattere con tutte le nostre forze."


"Se potremo sopravvivere in qualche modo oggi, ti seguirò comunque fino alla fine. Se verremo seppelliti qui oggi, allora ti seguirò nel Fiume dell'Inferno. Non importa cosa succederà, non avrò rimpianti!"


La breve trasmissione del suono di Sheng Mei commosse Lin Ming.


Era consapevole che, fin dalla nascita, Sheng Mei era stata accompagnata da infinita tristezza e miseria.


Indipendentemente da ciò che aveva fatto in passato, dalla sua riluttanza o se fosse disposta a tornare indietro, sia lei che Jiu'er ormai facevano parte della sua vita. Non poteva cancellarle, né separarsi da loro.


Lin Ming fece un respiro profondo e strinse lentamente i pugni. Quando guardò nuovamente Figlio dell'Oscuro, i suoi occhi erano pieni di un brillante spirito combattivo!


Il Figlio dell'Oscuro si accigliò e scosse la testa con rimpianto.


"Sembra... che non ci sia più spazio per discutere. Quanto è stupido da parte vostra. Ho già detto che non potete sconfiggermi!"


"Di sicuro dici abbastanza sciocchezze!"


Lin Ming ruggì. L'energia eruttò dal suo corpo mentre il potere delle Nove Stelle iniziava a radunarsi nel suo corpo. La lancia del Drago Nero calò sul nemico!


Una forza terrificante, simile a quella di una meteora, si abbatté sul mondo.


<em>Bang!</em>


L'eruzione si trasformò in un'onda d'urto incredibilmente selvaggia e tirannica. Figlio dell'Oscuro fu travolto e scaraventato via!


Ma un momento dopo, atterrò piano sul suolo. La forza e le leggi di Lin Ming sembravano completamente soppresse. Anche la luce di lancia fu assorbita dall'energia protettiva di Figlio dell'Oscuro senza lasciare nessuna traccia.


Attorno a Figlio dell'oscuro rimaneva un vago e invisibile potenziale del mondo. Pareva che nessuna quantità di forza e nessun tipo di abilità sarebbero riusciti a distruggerlo.


Lin Ming sussultò. Era ben consapevole del fatto che la potenza di questo colpo sarebbe stata capace di uccidere all'istante una Vera Divinità di livello inferiore e anche le Vere Divinità meno deboli sarebbero rimaste ferite.


Ma Figlio dell'Oscuro aveva affrontato e bloccato facilmente il colpo come se non avesse bisogno di energia, né di sforzarsi per farlo.


Ora Lin Ming stava usando la sua personificazione. Se avesse usato il suo vero sé, la sua forza sarebbe aumentata di molto, ma non sarebbe raddoppiata.


Ora Lin Ming iniziò a sospettare che anche se la sua forza fosse aumentata, non sarebbe comunque riuscito a fare nulla contro Figlio dell'Oscuro.


"Perché è così forte? Chiaramente è solo una Vera Divinità di livello intermedio!"
                                


                                



