---
title: Capitolo 2178 – Crisi
pubDate: 2025-12-15T08:37:10.513Z
tags:
    - mw
---


<em>Capitolo sponsorizzato, ringraziamo Matteo!
0 capitoli in coda (0 Matteo), 0/5
-Schadenfreude</em>


"Avete già usato le vostre mosse, dovrebbe essere il mio turno..."


Figlio dell'Oscuro si avvicinò un passo alla volta. Guardò Sheng Mei e sorrise: "Apprendista junior, non dovresti persuadere il tuo piccolo amato qui? O intendi rimanere a vederlo morire senza poter fare nulla?"


Quando finì di parlare, intento omicida eruttò dal suo corpo.


<em>Bang!</em>


Si precipitò in avanti in un lampo. Il suo tridente calò su di loro!


Senza emettere luce, energia turbolenta e nemmeno fluttuazioni di leggi, l'attacco di Figlio dell'Oscuro sembrava incredibilmente ordinario. Tuttavia, ogni suo movimento od azione era seguito dal potenziale del mondo. Affrontarlo era come fronteggiare l'intero piano!


Lin Ming vide Figlio dell'Oscuro lanciarsi su di lui ed ebbe la sensazione che lo spazio circostante lo schiacciasse. Gli sembrava di essere stato rinchiuso in una gabbia, senza nessuna possibilità di schivare.


Quando Lin Ming vide il tridente abbattersi su di lui, ruggì e parò usando la lancia del Drago Nero.


<em>Boom!</em>


Il tridente e la lancia del Drago Nero si scontrarono. La lancia del Drago Nero si piegò verso il basso, completamente piegata mentre pezzi della copertura d'osso volavano via!


In quel momento Lin Ming mostrò uno sguardo intorpidito, aveva la sensazione che le sue ossa si fossero rotte. La forza di Figlio dell'Oscuro aveva raggiunto un livello inimmaginabile!


"Oh no!"


Figlio dell'Oscuro brandì il tridente con una mano e volò verso l'alto. Poi diede una ginocchiata con la sua gamba destra al petto di Lin Ming.


<em>Peng!</em>


Visto che era stato bloccato dalla gabbia spaziale ed era anche soppresso dall'immensa forza di Figlio dell'Oscuro, Lin Ming non riuscì a resistere affatto all'attacco. Nel momento in cui fu colpito dalla ginocchiata, ebbe la sensazione che un martello di un trilione di jin avesse battuto sul suo petto. Le sue costole si frantumarono e i suoi organi sobbalzarono. Sputò una boccata di sangue mentre veniva scaraventato all'indietro!


Lin Ming precipitò in un angolo di un'altare oscuro, le scaglie della sua schiena si spaccarono!


"Lin Ming!"


Sheng Mei accorse accanto a lui in un istante. Non aveva gridato il suo nome, aveva solo usato trasmissioni del suono.


In quel momento era incredibilmente addolorata. Quando Figlio dell'Oscuro aveva attaccato, aveva usato un'ondata di potenziale per separarla da lui. Non era riuscita ad avvicinarsi al campo di battaglia e non aveva potuto fare nulla per sostenere Lin Ming.


Ci si poteva immaginare quanto fosse vasto il divario tra lei e Figlio dell'Oscuro!


"Come può essere così forte... non sai nulla di lui?"


Lin Ming tossì, il sangue era denso e cupo, perfino mischiato con pezzi dei suoi organi.


Il divario tra di loro era semplicemente troppo vasto. Figlio dell'Oscuro era una Vera Divinità di livello intermedio e Sheng Mei era ad un passo dallo stadio di Vera Divinità, un'Empirea di massimo livello. Ma data la differenza di forza, Sheng Mei forse non avrebbe potuto competere con Figlio dell'Oscuro nemmeno se fosse diventata una Vera Divinità.


In altre parole, il talento mostrato da Figlio dell'Oscuro adesso non era affatto inferiore al suo!


Sheng Mei disse: "Da ciò che sapevo, Figlio dell'Oscuro sarebbe dovuto essere solo un po' più potente del principe ereditario del Grande Diluvio. Non mi sarei mai immaginata che avesse nascosto così bene le sue capacità..."


"Davvero..." Lin Ming si asciugò il sangue che stava colando dagli angoli della bocca. Non poteva credere che un abissale potesse possedere un talento del genere senza avere una reputazione prominente!


Se Figlio dell'Oscuro fosse stato davvero così formidabile, allora non ci sarebbe stato bisogno per lui di nascondersi, perché celare il suo talento sarebbe stato insensato.


Il Sacro Figlio di Zaohua così arrogante in confronto non era nemmeno degno di essere menzionato. Lin Ming era perfino convinto che, se Figlio dell'Oscuro avesse continuato a mostrare un talento del genere, avrebbe avuto qualche speranza di arrivare ad uno stadio al di sopra della Vera Divinità.


"I muscoli sulle tue ferite si stanno contorcendo, stanno crescendo e le tue costole infrante stanno guarendo silenziosamente. Che capacità di rigenerazione sorprendente!"


Figlio dell'Oscuro guardò il petto di Lin Ming e lodò: "Che fisico potente, desta proprio invidia. Diventare fertilizzante in questo modo è davvero un peccato."


Mentre parlava, Figlio dell'Oscuro sollevò il suo tridente, puntandolo dritto verso Lin Ming e Sheng Mei!


"Lin Ming!"


Mandando una trasmissione del suono, Sheng Mei stese le mani di fronte a sé. Le sue dita sottili attraversarono l'aria mentre una luce rosso sangue brillò tra le sue sopracciglia!


Petali di fiori fluttuarono. Il loto divino delle nove rivoluzioni scintillò.


E in quel momento anche Lin Ming avanzò. Scagliò la lancia e stavolta la sua arma colpì il centro del fiore di loto dalle nove rivoluzioni!


Lin Ming riversò tutta la sua forza nel fiore di loto dalle nove rivoluzioni. Con la rete di leggi di Sheng Mei come fondamento, aggiunse la sua forza e le sue leggi per scatenare una potenza ancora superiore!


L'attacco congiunto di Lin Ming e di Sheng Mei era riuscito ad uccidere il principe ereditario del Grande Diluvio che era una Vera Divinità al picco degli stadi intermedi. Da questo si poteva capire quanto era potente questo colpo!


<em>Crack!</em>


Il tridente si scontrò con il fiore di loto rosso delle nove rivoluzioni. Il fiore di loto delle nove rivoluzioni conteneva le leggi della Vita e della Morte e il potere dello spirito; era la mossa finale di Sheng Mei e di Lin Ming. In un istante, tutto esplose mentre l'attacco sfrecciava verso Figlio dell'Oscuro come una tempesta!


In quel momento finalmente Figlio dell'Oscuro ritrasse un po' il sorriso.


Quando si ritirò, attaccò più volte. ognuno dei suoi colpi non conteneva energia, ma portava quel semplice "potenziale"!


Un impatto dopo l'altro, i petali di fiori del loto delle nove rivoluzioni avvizzirono e caddero, l'energia si stava indebolendo rapidamente. E una parte considerevole di questa energia fu risucchiata dal corpo di Figlio dell'Oscuro.


Figlio dell'Oscuro si ritirò per mille piedi e il fiore di loto delle nove rivoluzioni svanì completamente. Dall'inizio alla fine, l'attacco congiunto di Lin Ming e di Sheng Mei non era riuscito nemmeno a toccare le sue scaglie.


Questa mossa era stata considerevolmente stancante per Lin Ming e Sheng Mei, eppure erano riusciti a stento a fare indietreggiare il nemico.


"Che attacco potente! Siete proprio un dio meraviglioso!" Figlio dell'Oscuro fece un cenno e disperse le ultime briciole di energia come se fossero una ragnatela. Poi strinse il suo tridente e camminò verso Lin Ming e Sheng Mei.


"Cosa facciamo..."


Disse Sheng Mei, lievemente impallidita. Chiunque incontrasse un nemico così terrificante che parava ogni attacco avrebbe provato disperazione.


Questo Figlio dell'Oscuro non era un avversario che potevano sconfiggere.


E in quel momento Lin Ming stava fissando il vuoto di fronte a Figlio dell'Oscuro. In questa parte del vuoto, le increspature di energia del fiore di loto delle nove rivoluzioni stavano ancora riverberando.


Ripensando a quando Figlio dell'Oscuro aveva distrutto il fiore di loto, Lin Ming capì.


"Hai... tratto supporto dalla forza di questo mondo?"


Disse all'improvviso Lin Ming. Figlio dell'Oscuro si fermò e guardò Lin Ming con un po' di sorpresa.


"Tutte le tue mosse non sono infuse da leggi, né dalla tua forza. Ma in realtà usi il tuo corpo come mezzo per mobilitare la forza di questo mondo ed è il cosiddetto potenziale delle tue mosse! Quando lottiamo contro di te, in realtà è come combattere contro questo mondo!"


Sentendo queste parole, Figlio dell'Oscuro sospirò lievemente: "Interessante, sei riuscito a capire i miei metodi di combattimento. Esatto; traggo supporto dalla forza di questo mondo. Sono il sovrano assoluto nella tomba del Dio Demoniaco, non sono diverso da un dio!"


"Dieci miliardi di anni fa, due figure al di sopra dello stadio di una Vera Divinità sono apparse tra le razze dei 33 Cieli: Asura e Immortale. Ognuno ha coltivato l'universo interiore ed esteriore, e ognuno aveva idee diverse e hanno percorso differenti strade delle arti marziali. Hanno perfino lottato per questo. Ma secondo me, le loro leggi non hanno mai raggiunto il picco."


"Uno coltivava il cielo e l'altro l'uomo, eppure nessuno dei due è riuscito a fondere il cielo e l'uomo. Eppure il mio maestro ci è riuscito..."


"La tomba del Dio Demoniaco è il mondo definitivo del mio maestro! Il mio maestro può fondersi con il mondo, sia con il corpo che con l'anima o la mente!"


"Il mio maestro è il mondo e il mondo è il mio maestro. Se il mondo non è distrutto, allora nemmeno il mio maestro può essere distrutto. Se questo mondo è immortale, allora il mio maestro è immortale!"


"E quanto è stabile il mondo della tomba del Dio Demoniaco? Nell'era universale precedente è riuscita perfino a resistere alla grande Distruzione!"


"Un mondo che può resistere alla grande Distruzione dell'universo, questo significa che continuerà ad esistere in perpetuo, diventando davvero immortale. Questa è la vera vita eterna, la vera immortalità!"


Figlio dell'Oscuro rise mentre diceva queste parole sconvolgenti.


Perfino Lin Ming, che aveva praticato molte delle leggi di massimo livello esistenti, rimase scioccato sentendolo.


Una fusione di un praticante di arti marziali e del mondo!


Se il mondo non fosse stato distrutto, allora anche il coltivatore sarebbe rimasto illeso!


Se il mondo era immortale, allora anche il praticante di arti marziali lo sarebbe stato!


Questa era la vera vita eterna, la vera immortalità! Fin dai tempi antichi, innumerevoli talenti avevano cercato di vivere in eterno, eppure avevano tutti fallito senza eccezione.


Ma il cosiddetto maestro di Figlio dell'Oscuro aveva pensato di fondersi con un mondo. Finché questo grande mondo fosse stato capace di resistere alla grande Distruzione dell'universo, allora sarebbe continuato a vivere in eterno.


Lin Ming non poté che rimanere sbalordito da idee del genere.


Nonostante fosse nemico di questo manipolatore, non poteva che riconoscere che questa figura doveva essere uno dei geni più terrificanti che avessero mai intrapreso la strada delle arti marziali!


Mentre non sapeva se qualcuno di simile potesse apparire in futuro, era già diventato un'esistenza senza precedenti!


Lin Ming non poté che pensare al suo mondo interno. Il suo mondo interno era estremamente speciale; era fuso con un vero seme del mondo e conteneva anche un enorme quantità di potere.


Lin Ming aveva sempre voluto fondere l'universo interno delle Sacre Scritture con quello esterno del Sutra Asura, fondendo le due grandi leggi. Così Lin Ming stava percorrendo la stressa strada che stava facendo il manipolatore da dietro le quinte della tomba del Dio Demoniaco.


Tuttavia lui aveva appena iniziato a percorrere questa via, ma questo grande manipolatore aveva già raggiunto un gran successo!


Il divario che c'era tra di loro era fin troppo vasto!
                                


                                



