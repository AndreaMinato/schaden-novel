---
weight: 2179
title: Capitolo 2179 – Assalto
pubDate: 2025-12-15T08:37:10.513Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Wu wu wu!</em>


Attorno a Figlio dell'Oscuro tornò a radunarsi il potenziale del mondo.


La sua forza non era necessariamente di molto superiore a quella del principe ereditario del Grande Diluvio. Tuttavia era capace di controllare la forza della tomba del Dio Demoniaco e, contando sul potenziale formato dal regno mistico, poteva diventare invincibile.


Lin Ming e Sheng Mei erano all'angolo. Nel mondo della tomba del Dio Demoniaco erano come tartarughe in un barattolo, senza nessuna via di fuga.


"Non c'è davvero... modo di sopravvivere?"


In questa situazione critica, ogni respiro che Lin Ming faceva sembrava incredibilmente lungo. Nonostante il suo corpo fosse teso, la sua mente era straordinariamente calma.


Pensò a migliaia e milioni di scenari con una velocità terrificante mentre cercava di trovare un modo per sopravvivere in questa situazione disperata.


Al momento i soli assi nella manica che gli rimanevano erano il suo vero sé e il Cubo Magico. Ma anche se li avesse sfoderati, non sarebbero stati comunque sufficienti a sconfiggere Figlio dell'Oscuro.


A meno che...


A Lin Ming venne in mente un'idea. Sembrava esserci un modo per sopravvivere nonostante fossero all'angolo. Ma le possibilità di riuscirci erano fin troppo basse...


"Apprendista junior, il maestro si è impegnato così tanto per addestrarti, eppure lo tradiresti per un mero uomo! Sei fin troppo deludente!"


Figlio dell'Oscuro sembrò ignorare Lin Ming. Mentre parlava, si sporse verso Sheng Mei!


Nel momento in cui Figlio dell'Oscuro si mosse, il potenziale del cielo e della terra formò una gabbia che imprigionò lo spazio attorno a Sheng Mei. Sheng Mei gridò allarmata, incapace di controllare il suo corpo. Come una piuma catturata dalle raffiche, iniziò a volare verso Figlio dell'Oscuro.


"Fuori dai piedi!"


Gridò Lin Ming. Il suo corpo volò come una spada tagliente. Tutti i muscoli sul suo corpo si gonfiarono mentre riversava ogni briciolo di forza nella lancia del Drago Nero e la lanciava!


<em>Hum!</em>


L'arma conteneva il picco della sua forza. Mentre squarciava il vuoto, formò increspature di energia che sfrecciarono dritte verso la testa di Figlio dell'Oscuro!


"Non vuoi nemmeno la tua arma. Ti sei già arreso?"


Figlio dell'Oscuro sogghignò e sporse una mano.


<em>Shua!</em>


Figlio dell'Oscuro afferrò la lancia, che continuò ad avanzare a causa del suo slancio terrificante, sfregandosi contro il palmo di Figlio dell'Oscuro, la frizione creò delle fiamme.


Avvolta dal potenziale del mondo, la lancia del Drago Nero arrivò a metà pollice di distanza dalla fronte di figlio dell'Oscuro per poi esaurire le forze. Ma alla fine non era riuscito a ferirlo minimamente!


"Che ultimo tentativo disperato!"


Figlio dell'Oscuro sogghignò gelidamente. In quel momento però la sua espressione si irrigidì.


Lin Ming dopo aver scagliato la lancia si era precipitato da lui con una velocità inconcepibile. Aveva estratto un'enorme spina dorsale dal suo anello spaziale. Questa colonna vertebrale assochilometriva ad un centipede grottesco e l'osso era così denso che perfino la personificazione torreggiante di Lin Ming aveva bisogno di entrambe le braccia per tenerlo.


Lin Ming strinse la spina dorsale, scagliando un colpo verso il basso!


In quel momento, una barriera di potenziale del mondo si era comunque formata attorno a Figlio dell'Oscuro, una difesa inespugnabile.


<em>Puff!</em>


Con una fragorosa esplosione, il potenziale del mondo radunato fu lacerato dalla spina dorsale nelle mani di Lin Ming, come se questo osso avesse un chiaro effetto soppressivo nei confronti dell'energia del mondo.


Dopo che il potenziale si infranse, la spina dorsale gelida puntò dritta verso il cuore di Figlio dell'Oscuro!


"Come?!"


Per la prima volta, Figlio dell'Oscuro mostrò un'espressione scioccata.


Indietreggiò precipitosamente per centinaia di piedi ondeggiando il suo tridente.


<em>Crack!</em>


Il tridente si scontrò con la spina dorsale nelle mani di Lin Ming. Il tridente all'inizio invincibile iniziò ad incurvarsi a causa dell'impatto.


E in quel momento, mentre Figlio dell'Oscuro batteva gli occhi, vide che il corpo di Lin Ming si stava trasformando. L'abissale alto quasi venti piedi iniziò a rimpicciolirsi e le scaglie cominciarono a scomparire rapidamente. Alla fine assunse la forma di un umano!


Lin Ming sporse una mano. Un cubo magico iniziò a roteare rapidamente nel suo palmo mentre si scatenava una terrificante forza risucchiante!


Il suo vero sé aveva evocato il Cubo Magico non appena era apparso. Aveva usato l'osso demoniaco per attraversare gli strati di potenziale del mondo e poi aveva sfoderato il Cubo Magico da molto vicino, così non c'erano barriere tra di loro.


Una potente forza risucchiante avvolse Figlio dell'Oscuro. Lin Ming voleva risucchiarlo nel Cubo Magico!


Figlio dell'Oscuro era un fedele servo del manipolatore della tomba del Dio Demoniaco. Poteva prendere in prestito la forza di questo piano per lottare.


In altre parole, finché Figlio dell'Oscuro fosse stato nella tomba, sarebbe stato invincibile.


Allora la sola possibilità di sconfiggerlo era di fargli lasciare temporaneamente il mondo della tomba.


E il Cubo Magico era il seme di un grande mondo; lo spazio al suo interno era un mondo rudimentale. Se Figlio dell'Oscuro fosse stato attirato nello spazio del Cubo Magico, allora c'erano molte possibilità che sarebbe stato isolato dalla forza di questo regno mistico. Una volta che fosse accaduto, Figlio dell'Oscuro avrebbe perso il supporto delle leggi del mondo e sarebbe stato come una tigre senza le zanne; non ci sarebbe stato bisogno di temerlo.


Per Lin Ming questa era l'unica possibilità di vittoria!


Tuttavia, quando fu sul punto di venire risucchiato dal Cubo Magico, Figlio dell'Oscuro emise dei ruggiti simili a quelli di un animale selvaggio!


Si morse la lingua e sputò una foschia di sangue dal petto. Poi tre feroci fantasmi demoniaci volarono fuori dal suo corpo.


<em>Roar! Roar! Roar!</em>


Questi tre fantasmi demoniaci emisero dei ruggiti terrificanti e si lanciarono verso Lin Ming per poi esplodere contro di lui!


Quando questi fantasmi demoniaci esplosero, crearono una potente onda d'urto che scaraventò via il Cubo Magico. E Figlio dell'Oscuro sfruttò questa forza per ritirarsi.


<em>Bang!</em>


Luce divina trapelò in ogni direzione e si agitò nello spazio. L'artefatto divino creò un altro vortice risucchiante, ma tutto quello che era riuscito a fare fu attirare le anime residue dei fantasmi. Per quanto riguardava Figlio dell'Oscuro, era già riuscito a scappare a mille piedi di distanza ed era salito su un altare cupo.


Lo sguardo ardente di Figlio dell'Oscuro sembrava poter penetrare attraverso Lin Ming.


In quel momento Lin Ming aveva già ripreso il suo vero aspetto. Strinse il Cubo Magico con una mano e l'osso del Dio Demoniaco più alta di lui con l'altra.


Il colpo tonante che aveva appena scatenato era appena fallito a causa dei tre fantasmi demoniaci che si erano precipitati fuori dal corpo di Figlio dell'Oscuro!


Lin Ming era ben consapevole che questi tre fantasmi demoniaci provenivano dalle tre pagode demoniache lontane. Erano stati evocati da Figlio dell'Oscuro, dove li teneva per aumentare la sua forza combattiva.


Non avrebbe mai pensato che durante un momento critico figlio dell'Oscuro avrebbe potuto rilasciare tre anime demoniache per sventare la sua mossa assassina.


E una volta persa questa occasione, significava che il piano di Lin Ming era fallito. Perché una volta che Figlio dell'Oscuro fosse stato consapevole e in guardia, sarebbe stato molto più difficile risucchiarlo nel Cubo Magico.


La situazione non poteva essere più peggiore di così!


"Tu non fai... parte della razza abissale!" L'espressione di Figlio dell'Oscuro divenne molto più feroce.


Il suo sguardo era velenoso e tagliente. Aveva capito subito che Lin Ming non era un abissale, né un membro delle antiche razze dell'Abisso Oscuro. Invece proveniva dai 33 Cieli!


Questo Nono Anziano proveniva dai 33 Cieli e si era infiltrato nell'Abisso oscuro!


Questo contando anche il talento scioccante rivelato da Lin Ming, fece accendere una luce negli occhi di Figlio dell'Oscuro.


"So chi sei! Allora è così! Allora è così! Ti sei proprio nascosto bene!"


L'espressione di Figlio dell'Oscuro si incupì ulteriormente. I suoi occhi mostrarono un intento omicida spietato. Guardò Lin Ming e poi si rivolse verso Sheng Mei stringendo gli occhi.


"Non c'è da meravigliarsi che tu non abbia esitato a tradire il maestro dopo essere stato con lui per un po' di anni. Così questo Nono Anziano è il tuo vecchio amante! Ahah! Sei stata davvero sedotta da un umano? Sei disposta a sacrificarti per lui? Sacrificare la suprema posizione che otterrai così facilmente in futuro? Credevi che questo umano sarebbe cresciuto al punto da poter sconfiggere il maestro?"


Disse con tono aggressivo Figlio dell'Oscuro.


Tuttavia, dato che la situazione era arrivata a questo punto, Sheng Mei aveva già capito la verità. "Credi davvero che dopo che quel vecchio mostro realizzerà le sue ambizioni ti darà tutto ciò che vorrai? Continua a sognare! Un cane che ha perso la sua utilità verrà solo abbandonato!"
                                


                                



