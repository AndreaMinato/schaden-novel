---
weight: 2180
title: Capitolo 2180 – Cambiamento nel Cubo Magico
pubDate: 2025-12-15T08:37:10.513Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le parole di Sheng Mei sembrarono pungere sul vivo Figlio dell'Oscuro. Per un po' Figlio dell'Oscuro scatenò un intento omicida simile ad un'orda di demoni ululanti.


<em>Weng!</em>


Dalla riva opposta del Fiume Infernale, le tre pagode demoniache tremarono gentilmente e altri tre raggi di luce sfrecciarono nel cielo, volando rapidamente verso Figlio dell'Oscuro!


Figlio dell'Oscuro aveva evocato nuovamente la forza degli antichi esperti demoniaci profondamente addormentati nel Mare d'Ossa dell'Imperatore.


<em>Shua!</em>


Il corpo di Figlio dell'Oscuro sembrava traboccare di forza grazie al potere delle anime. La sua potenza non era inferiore rispetto a prima e guardò avidamente il Cubo Magico nelle mani di Lin Ming.


"Quell'oggetto è davvero straordinario. Ha assorbito le anime residue degli antichi imperatori demoniaci e ha anche trapassato la forza della tomba del Dio Demoniaco, mi incuriosisce proprio..."


Lin Ming mostrò un'espressione gelida e strinse con fermezza il Cubo Magico.


Figlio dell'Oscuro sorrise: "Lin Ming, oh Lin Ming, sei il mio portafortuna. Come credi che mi ricompenserà il mio maestro se ti ucciderò e consegnerò la tua testa e il tuo tesoro?"


Figlio dell'Oscuro non poté trattenersi dal leccarsi le labbra.


In quel momento però il Cubo Magico nelle mani di Lin Ming iniziò a riscaldarsi sempre di più.


Quando Lin Ming era entrato nel Mare d'Ossa dell'Imperatore, l'artefatto divino aveva iniziato a tremare vagamente come se fosse estremamente entusiasta. Inoltre pareva che la sua temperatura stesse aumentando.


Ora che era arrivato al centro dei sei altari oscuri nel punto focale del Mare d'Ossa dell'Imperatore e che in particolare lo aveva evocato, Lin Ming aveva sentito il calore intensificarsi sempre di più, accompagnato da tremiti molto più violenti.


"Cosa sta succedendo?"


Lin Ming sussultò. All'inizio pensava che il Cubo Magico avesse tremato per l'entusiasmo visto che aveva incontrato così tante anime residue di antichi imperatori demoniaci, ma chiaramente non era così.


Non solo il Cubo Magico non tremava, ma accanto a Lin Ming, Sheng Mei si era coperta il petto con le mani, il suo sguardo era velato dalla confusione. "Lin Ming, la sensazione di essere chiamata che ho sentito prima è cento volte più intensa adesso rispetto a quando sono entrata nel Mare d'Ossa dell'Imperatore all'inizio..."


I cambiamenti in Sheng Mei e nel Cubo Magico lasciarono sempre più perplesso Lin Ming. Tuttavia non aveva più tempo di pensarci perché Figlio dell'Oscuro aveva già iniziato a muoversi. Il nemico aveva stretto il suo tridente e radunato nuovamente il potenziale del mondo del Mare d'Ossa dell'Imperatore attorno per lanciare un altro attacco verso Lin Ming!


"Sei ancora distratto in un momento del genere? Muori!"


L'attacco di Figlio dell'Oscuro conteneva un potenziale irresistibile. Il potenziale del mondo imprigionò di nuovo lo spazio attorno a Lin Ming, rendendogli impossibile schivare.


Lin Ming si raggelò. Strinse l'osso demoniaco per resistere al colpo.


Era consapevole che Figlio dell'Oscuro si era fuso con questo mondo e che la sua energia fosse quasi infinita qui. Inoltre le possibilità di vincere erano incredibilmente scarse visto che la sua forza era già superiore alla loro.


Perfino l'osso demoniaco nelle sue mani, la sola cosa su cui poteva contare, non era affidabile. Probabilmente questa spina dorsale aveva qualche rapporto con il maestro segreto di Figlio dell'Oscuro, e se si fosse rivoltata contro di lui?


Era in netto svantaggio.


<em>Crack!</em>


Il tridente si scontrò con l'osso demoniaco. L'enorme impatto fece sprofondare in basso le braccia di Lin Ming.


In quel momento, quando la spina dorsale fronteggiò Figlio dell'Oscuro, non mostrò più la forza soverchiante di prima. Invece fu deviata lievemente dal potenziale del mondo di Figlio dell'Oscuro.


Dopotutto l'osso demoniaco non era un'arma di Lin Ming e Lin Ming non era riuscito a raffinarla. Prima Figlio dell'Oscuro era stato colto alla sprovvista. Adesso Lin Ming aveva scoperto che il suo controllo sull'osso demoniaco si stava indebolendo, quasi sembrava volesse separarsi dalle sue mani e venire controllata da Figlio dell'Oscuro!


"Questo intero mondo ubbidisce a me! È semplicemente impossibile usare qualcosa di questo mondo per sconfiggermi!"


Il tridente nelle mani di Figlio dell'Oscuro si abbatté dall'alto con enorme vigore. Lin Ming riuscì a stento a resistere. Vene blu sporgevano dalle sue braccia e i suoi vasi sanguigni stavano quasi per scoppiare!


Il divario di forza tra di loro era fin troppo vasto!


Mentre Lin Ming lottava per affrontare questa raffica di attacchi, cercava simultaneamente una possibilità per contrattaccare.


In quel momento però il tremito del Cubo Magico divenne sempre più intenso, quasi sfuggì al controllo di Lin Ming.


<em>'Cosa sta succedendo qui?'</em>


Pensò Lin Ming, confuso. Ma adesso sentì una qualche sorta di messaggio spirituale che proveniva dalle profondità dell'artefatto divino, come se il Cubo Magico fosse disperatamente assetato di energia.


<em>Il Cubo Magico aveva bisogno della sua forza?</em>


Pensò Lin Ming mentre combatteva contro Figlio dell'Oscuro. Stava quasi per esaurire le energie; sarebbe stato quasi un suicidio riversare parte della sua forza nel Cubo Magico.


<em>Bang!</em>


Dopo un altro attacco intenso, Lin Ming fu scaraventato all'indietro. Il dolore percorse il suo braccio destro e le sue ossa quasi si ruppero. Ma, approfittandosi del momento in cui era stato scagliato via, Lin Ming strinse i denti ed evocò tutta la sua forza per riversarla nel Cubo Magico!


Il Cubo Magico aveva giocato un ruolo importantissimo durante la sua vita. In questo momento critico scelse di riporre la sua fiducia nell'artefatto divino!


<em>Peng!</em>


Lin Ming precipitò su un altare nero, il sangue traboccò dalle sue labbra. Dopo aver riversato tutta la sua energia nell'artefatto divino, non gli rimaneva molta energia per difendersi.


"Muori!"


Figlio dell'Oscuro sogghignò vedendo Lin Ming riversare la sua energia nel Cubo Magico come se volesse usare di nuovo questo strumento divino. Scagliò il tridente come un giavellotto!


<em>Woosh!</em>


Il tridente squarciò l'aria, ululando verso Lin Ming come una meteora.


In quel momento Lin Ming non aveva più la forza di resistere. Vedendo l'enorme tridente che stava per inchiodarlo sull'altare nero, un abbagliante fiore di loto dalle nove rivoluzioni sbocciò di nuovo di fronte a Lin Ming. I nove petali contenevano i misteriosi Concetti della Vita e della Morte mentre si scontravano con il tridente.


<em>Bang!</em>


Il fiore di loto esplose. I petali si avvizzirono e il tridente rallentò. Comunque l'arma continuò ad avanzare, sostenuta dal potenziale del mondo.


In quel momento Sheng Mei scattò e apparì di fronte a Lin Ming. Il suo viso era sbiancato mentre alzava le braccia.


Un muro di ghiaccio si formò di fronte a lei.


<em>Crack! Crack! Crack!</em>


Il tridente impattò contro la parete gelida, le punte del tridente mirarono dritte verso il collo di Sheng Mei!


Sheng Mei!


A Lin Ming si strinse il cuore. Durante questo momento critico, Sheng Mei aveva giunto le mani e aveva afferrato le punte del tridente con i palmi. Lo slancio la scaraventò all'indietro cadendo sul petto di Lin Ming!


Durante questi momenti critici, Sheng Mei emise un grido acuto. Spingendo avanti con tutte le sue forze, deviò la traiettoria del tridente.


<em>Ding!</em>


Il tridente sfiorò Lin Ming e Sheng Mei e si infilzò nell'altare oscuro.


Le mani di Sheng Mei erano ricoperte di sangue e il suo braccio destro si era piegato, le sue ossa si erano rotte a causa del tremendo impatto!


Nonostante fosse riuscita a stento a salvare Lin Ming, Sheng Mei aveva consumato gran parte delle sue forze per farlo. Inoltre la situazione di Lin Ming non era molto migliore. Sarebbe stato difficile sopportare il prossimo attacco di Figlio dell'Oscuro.


"Che paio di piccioncini, siete proprio miseri."


Disse con derisione Figlio dell'Oscuro, sogghignando diabolicamente mentre camminava verso Lin Ming e Sheng Mei: "Apprendista junior, anche se hai commesso un crimine imperdonabile, non ti ucciderò perché sei ancora utile al maestro da viva. Ti riporterò indietro... eheh, mi chiedo cosa farà di te il maestro, non vedo l'ora!"


Mentre parlava, il sorriso del Figlio dell'Oscuro si irrigidì.


Il Cubo Magico in cui Lin Ming aveva riversato tutte le forze volò dalle sue mani come una freccia!


Figlio dell'Oscuro si inquietò e si ritirò rapidamente. Era ancora molto intimidito dall'artefatto divino. Aveva già intuito le sue origini.


Uno strumento divino del genere non era affatto da sottovalutare; un solo incidente poteva condurre ad un fallimento catastrofico!


<em>Weng!</em>


Il tremito del Cubo Magico divenne sempre più intenso. Anche lo spazio stabile della tomba del Dio Demoniaco sembrava sul punto di rompersi a causa del tremito.


Il Cubo Magico prese una strana traiettoria. Non attaccò Figlio dell'Oscuro, volò oltre!


Stava puntando verso una delle tre pagode demoniache con una velocità incredibile!


Vicino ai sei grandi altari c'erano tre pagode demoniache incredibilmente alte.


La pagoda demoniaca verso cui stava volando il Cubo Magico era la pagoda a trentatré piani!


<em>Doong!</em>


Sia Lin Ming che Sheng Mei o perfino Figlio dell'Oscuro non ebbero tempo di reagire. Il Cubo Magico si era già scontrato sulle porte della pagoda a trentatré piani.


Il potente impatto fece tremare violentemente le porte. L'incisione demoniaca sembrò prendere vita, i suoi occhi brillarono come il sangue mentre innumerevoli rune iniziarono a roteare per resistere all'impatto del Cubo Magico.


Tuttavia, quando queste rune apparirono, la maggior parte fu distrutta dall'artefatto divino!


<em>Doong!</em>


Risuonò un altro tonfo. Ci fu un altro impatto contro le porte. Un grosso pezzo dell'incisione si disperse, come se le porte fossero state distrutte dal Cubo Magico.


"Oh no!"


In quell'istante Figlio dell'Oscuro impallidì perché aveva pensato ad un'eventualità e questa possibilità gli aveva gelato il sangue!


Si precipitò verso il Cubo Magico emettendo un forte grido!
                                


                                



