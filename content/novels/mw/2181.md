---
weight: 2181
title: Capitolo 2181 – Annientamento della vita e della morte
pubDate: 2025-12-15T08:37:10.513Z
tags:
    - mw
---


<em>Capitolo regolare,
10 capitoli in coda (Matteo), 0/5
-Schadenfreude</em>


Visto che poteva evocare il potere della tomba del Dio Demoniaco, la velocità di Figlio dell'Oscuro era arrivata al picco. Era quasi capace di teletrasportarsi usando le leggi dello spazio.


Arrivò di fronte al Cubo Magico in un istante. Stese i suoi artigli demoniaci, li avvolse nel potenziale del mondo e sporse le mani verso il Cubo Magico.


"Lin Ming!"


Vedendo questo, Sheng Mei divenne preoccupata e frenetica. Jiu'er si stava nascondendo nel Cubo Magico! Se l'artefatto divino fosse stato scosso violentemente, sarebbe accaduto qualcosa a sua figlia?


Lin Ming sussultò. In quel momento però non poteva più sostenere il Cubo Magico. Appena prima aveva riversato tutta la sua forza nell'artefatto e poteva solo riporre la sua fiducia in esso!


<em>Crack!</em>


Il Cubo Magico si liberò dalle grinfie di Figlio dell'Oscuro e si scontrò di nuovo con le porte della pagoda demoniaca!


Le porte tremarono visibilmente; iniziarono ad apparire delle crepe!


<em>Doooong!</em>


Il rumore di catene sferraglianti riecheggiarono da dietro le porte, come se una qualche creatura terrificante stesse cercando di uscire dalla sua gabbia!


"Dannazione!"


Figlio dell'Oscuro ruggì, colto dal panico. Cercò di nuovo di afferrare il Cubo Magico. In quel momento però, un freddissimo impatto spirituale sfrecciò dalle porte della pagoda come una spada affilata e mirò alla fronte di Figlio dell'Oscuro. Il potenziale del mondo attorno a lui si sparpagliò, disperdendolo quasi completamente!


<em>Peng!</em>


Il Cubo Magico si schiantò di nuovo contro le porte della pagoda una quarta volta. Le fenditure si allargarono ancora di più!


Subito dopo seguì il quinto e il sesto colpo!


Lin Ming aveva riversato tutta la sua forza nel Cubo Magico e le porte della pagoda demoniaca finalmente avevano iniziato ad aprirsi!


Lin Ming e Sheng Mei trattennero il respiro, fissando lentamente la pagoda che si stava aprendo lentamente.


Figlio dell'Oscuro fece una smorfia estremamente scontenta.


"Non mi sarei mai immaginato... che nei miei ultimi momenti sarei riuscito a vedere il discendente della Pietra della Vita Eterna e l'estensione della mia vita, sangue del mio sangue..."


Una voce vasta e antica inondò l'ambiente attorno, sembrava essere emersa dai confini del tempo. La voce si diffuse nelle orecchie, creando una risonanza spirituale.


Questo rumore non era più un semplice ordine delle leggi, ma era pari al Grande Dao stesso.


<em>Dong! Dong!</em>


Con passi pesanti accompagnati dallo sferragliare di catene, una figura dai capelli scompigliati emerse dalla pagoda demoniaca.


Non era alto e il suo intero corpo era avvolto da un abito nero lacero, catene e sembrava perfino esausto.


Ma sotto i suoi lunghi capelli scompigliati c'erano un paio di occhi che sembravano contenere il cosmo.


Lin Ming sussultò; aveva intuito chi era.


Se aveva fatto tremare il Cubo Magico, evocato l'anima più profonda di Sheng Mei ed era stato sigillato nella pagoda a trentatré piani, Lin Ming poteva pensare solo ad una persona...


L'ex proprietario del Cubo Magico, la persona che aveva un rapporto significativo con Sheng Mei, colui che aveva creato le Sacre Scritture; il Sovrano Immortale!


E ora pareva che fosse davvero morto!


Lin Ming sapeva che se il Sovrano Immortale era apparso nel Mare d'Ossa dell'Imperatore, questo significava che era perito ed era stato sigillato nella pagoda demoniaca; tutto ciò che rimaneva era la sua anima residua.


In quel momento accanto a Lin Ming, Sheng Mei tratteneva il respiro, stava fissando l'uomo davanti a lei. Quando lo guardava, sentiva tremare la sua anima.


Era impossibile per lei ricomporsi adesso. Aveva la sensazione che l'enigma della sua vita stesse per svelarsi di fronte a lei.


Il Sovrano Immortale guardò intensamente Sheng Mei e poi sospirò piano: "Questo è il fato..."


Disse piano. Era impossibile capire quale fosse il significato dietro le sue parole.


"Immortale!"


Gli occhi rosso sangue di Figlio dell'Oscuro fissarono testardamente il Sovrano Immortale apparso all'improvviso. La sua espressione era piena di intento omicida.


Figlio dell'Oscuro era passato dal panico e dall'orrore iniziali, a mostrare un'espressione gelida dopo l'apertura della pagoda e la comparsa del Sovrano Immortale. "Eri un'esistenza incredibile prima, ma sei morto da tempo e tutto ciò che rimane di te è un filo d'anima residua imprigionata in quella pagoda demoniaca da catene per dieci miliardi di anni. Quanta forza ti può essere rimasta?"


"Così, dimmi, come ci si sente ad essere sigillati?"


Figlio dell'Oscuro sogghignò con ferocia mentre analizzava rapidamente la differenza di forza tra lui e il Sovrano Immortale.


La reputazione del Sovrano Immortale faceva davvero da grande deterrente!


Tuttavia si trovava solo di fronte ad un'anima residua. Inoltre poteva anche controllare la forza della tomba del Dio Demoniaco. In realtà, se avesse dovuto confrontarsi con lui, allora... il Sovrano Immortale non sarebbe stato necessariamente più forte di lui!


Più Figlio dell'Oscuro analizzava la situazione, più diventava sicuro: "Ti consiglio di fare da bravo cane e tornare con la coda tra le gambe nella pagoda demoniaca. Altrimenti, una volta che il mio maestro arriverà, porrà la tua anima in una grande formazione di raffinazione e ti farò sperimentare innumerevoli torture per migliaia e milioni di anni!"


Il Sovrano Immortale non badò alla minaccia di Figlio dell'Oscuro. Si limitò a sorridere gentilmente e a dire: "Le vicissitudini del mondo sono davvero mutevoli. E pensare che sarebbe arrivato il giorno in cui un mero cane avrebbe abbaiato di fronte a me in questo modo. Figuriamoci te, perfino il tuo padrone non avrebbe osato dirmi parole del genere. Se potesse controllare completamente questa terra, allora avrebbe già ottenuto una vita immortale!"


"Che sciocchezze stai dicendo?!"


Le parole sprezzanti del Sovrano Immortale fecero infuriare Figlio dell'Oscuro. Brandì all'improvviso il suo tridente e radunò all'impazzata il potenziale del mondo!


"Torna nella tua pagoda demoniaca sigillante!"


Urlò Figlio dell'Oscuro, lanciando il tridente verso il Sovrano Immortale.


In quel momento però anche il Sovrano Immortale si mosse. Sollevò i palmi e poi spinse verso il nemico!


<em>Bang!</em>


Il potenziale del mondo che circondava Figlio dell'Oscuro si disperse all'improvviso. Non solo, il potenziale del mondo formò una tempesta che ululò verso il Sovrano Immortale, diventò un uragano che vorticò attorno a lui, era tutto controllato dal Sovrano Immortale!


Il potenziale del mondo era stato manipolato dal suo avversario!


"Com'è possibile?!"


Figuriamoci Figlio dell'Oscuro, perfino Lin Ming e Sheng Mei erano completamente sbigottiti. Sarebbe dovuto essere Figlio dell'Oscuro a controllare la forza del mondo, ma ora era caduta sotto il controllo del Sovrano Immortale!


Era stato un errore dell'Imperatore Spirituale? Com'era possibile che avesse fatto un errore del genere?


Il Sovrano Immortale non si disturbò a dare una spiegazione. Si limitò a sporgere un palmo!


Questo palmo conteneva non solo il potenziale del mondo, ma anche i concetti della Vita e della Morte del Sovrano Immortale!


"Annientamento della Vita e della Morte!"


Una forza selvaggia e brutale si scatenò e Figlio dell'Oscuro fu imprigionato dal potenziale del mondo.


Per Figlio dell'Oscuro che era abituato a controllare il potenziale del mondo e a condannare a morte gli altri, questa era la prima volta che questa energia si rivoltava contro di lui. Ora finalmente stava sentendo la disperazione dei suoi nemici.


<em>Weng!</em>


La forza del Sovrano Immortale calò dall'alto. Figlio dell'Oscuro gridò inorridito e il suo corpo tremò violentemente. Terrore e panico trapelò dal suo sguardo, accompagnati da profonda incredulità.


La sua forza vitale iniziò a scomparire rapidamente. Il suo corpo avvizzì e i suoi occhi si infossarono. I suoi capelli iniziarono a diventare radi come erba appassita.


Con la morte alle porte, Figlio dell'Oscuro provò terrore!


Sentiva un profondo orrore nei confronti della morte. Non poteva credere che sarebbe perito qui.


"Impossibile... sei già morto! Come può un uomo morto uccidermi?!"


"In questo mondo accadono fin troppi fenomeni impossibili, ma in effetti ognuno di quei casi impossibili in realtà è ragionevole e giusto, e ciò che viene definito impossibile in realtà è il punto di vista di una persona."


Dopo aver detto queste parole, il Sovrano Immortale strinse le mani. Il corpo di Figlio dell'Oscuro marcì completamente riducendosi in una borsa di carne ed ossa che ruzzolò a terra.


Un filo d'anima residua si sollevò da queste ossa; era l'anima residua di Figlio dell'Oscuro. Le leggi del Mare d'Ossa dell'Imperatore erano estremamente uniche. Finché qualcuno moriva qui, che fosse un abissale o no, avrebbe lasciato un'anima residua che sarebbe rimasta sigillata qui per sempre.


Il Sovrano Immortale vide quest'anima residua e sporse una mano, usando il potenziale del mondo per imprigionarla completamente.


L'anima residua emise un grido acuto. E in quel momento il Cubo Magico volò verso di essa di sua iniziativa. Formò un vortice nero e risucchiò lo spirito di Figlio dell'Oscuro


Lo scontro era durato meno di cinque respiri di tempo prima di giungere alla sua conclusione.


Il Sovrano Immortale aveva usato un solo Annientamento della Vita e della Morte per sbarazzarsi di Figlio dell'Oscuro!


Lin Ming al momento era sconvolto.


Era questa la forza di un guerriero al di sopra dello stadio di Vera Divinità?


Anche se era morto e gli rimaneva solo un filo di anima residua, e anche se era stato sigillato per dieci miliardi di anni, era ancora ad un livello così anormale... la differenza tra di loro era vasta quanto quella che c'era tra il cielo e la terra!


Quando il Sovrano IMmortale vide l'espressione di Lin Ming, sorrise gentilmente e disse: "Non c'è bisogno che ti sorprenda. Sono ben lontano dall'essere formidabile come ti immagini... questo abissale morto aveva ragione e in effetti non mi rimane molta forza. Sono solo un filo d'anima residua. Se combattessi nel mondo esterno, potrei a stento rivaleggiare con una Vera Divinità di massimo livello..."
                                


                                



