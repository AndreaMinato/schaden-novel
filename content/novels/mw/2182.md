---
weight: 2182
title: Capitolo 2182 – La Vita di un Eroe
pubDate: 2025-12-15T08:37:10.513Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (9 Matteo), 0/5
-Schadenfreude</em>


"Vera Divinità di massimo livello?"


Lin Ming sussultò. Pensava che la forza di Figlio dell'Oscuro avesse già raggiunto il picco dello stadio di Vera Divinità, ma il Sovrano Immortale lo aveva ucciso come se fosse una mera gallina...


Il Sovrano Immortale scosse la testa: "Quando ho ucciso questo abissale, in realtà ho tratto supporto dalla forza di questo mondo. In termini di controllo, è inferiore a me e così tutti i suoi vantaggi gli si sono ritorti contro quando mi ha affrontato. Altrimenti non sarebbe stato facile ucciderlo."


Lin Ming divenne pensoso. Un momento fa aveva sentito che anche il Sovrano Immortale aveva usato il potenziale del mondo e le sue capacità di controllo erano ancora superiori.


Questo era un concetto inconcepibile per Lin Ming. Era come se l'Imperatore Spirituale avesse affilato una sciabola, che però poi era stata portata via dal nemico.


Aveva intenzione di chiedere al Sovrano Immortale come ci era riuscito, ma si trattenne, perché in quel momento aveva notato che il suo sguardo era concentrato completamente su Sheng Mei.


Sheng Mei trattenne il respiro di fronte a quest'uomo, era scossa.


La sensazione di chiamata che provava era diventata sempre più intensa da quando quest'uomo era apparso e il flusso del suo sangue pareva essere accelerato. Questo le fece sospettare di avere un legame di sangue con quest'uomo...


Si morse lievemente le labbra, sopportando la pulsazione del suo corpo mentre fissava quest'uomo vestito di nero, i loro due sguardi si incrociarono per molto tempo.


"Sei il mio... antenato?"


Mormorò con esitazione, incertezza e un entusiasmo celato.


Da quando aveva saputo del mistero che circondava la sua vita, questa conoscenza era stata come una roccia che aveva premuto sul suo cuore. E oggi finalmente aveva un'occasione per spingere via questa pietra, così come poteva rimanere calma in un momento del genere?


"Antenato?"


Mormorò tra sé e sé l'uomo vestito di nero e poi sospirò. Emozioni iniziarono ad emergere nella sua espressione: "Dieci miliardi di anni fa, Asura e io eravamo i rispettivi capi della via demoniaca e di quella retta. Ma in realtà parlare di via retta o demoniaca è solo un discorso relativo.
Visto che ho percepito il Samsara della vita e della morte, e perseguito la vita eterna, la mia strada è deviata verso la via retta, ma visto che Asura ha ucciso troppe persone, era più proteso verso la via demoniaca. Questo è anche il motivo dietro il suo nome."


"All'inizio non c'è mai stato accordo tra di noi, e questo disaccordo proveniva dai conflitti tra le nostre filosofie delle arti marziali. Si può perfino dire che i nostri princìpi si contrastino l'un l'altro. Nel mondo delle arti marziali è incredibilmente difficile riconciliare un conflitto di idee.
Per questo, i nostri discepoli e i nostri seguaci si sono affrontati, e io ed Asura abbiamo lottato diverse volte. Ma dopo... abbiamo corteggiato la stessa donna impareggiabile e questo ha spinto le nostre contraddizioni a svilupparsi in una piena rivalità."


"Alla fine quella donna ha scelto me e questo ha causato sia tristezza che rabbia in Asura. Eppure, visto che quella donna aveva fatto la sua scelta, non ha più lottato contro di me e invece se n'è andato silenziosamente."


"Dopo che Asura se n'è andato, ha dedicato tutto il suo tempo, la sua energia, la sua vita, tutto nella sua coltivazione!"


"Per quanto riguarda me, ho coltivato in coppia la vita e la morte con mia moglie, io mi sono concentrato sulla morte e lei sulla vita!"


"Dopo però ho scoperto di essere stato seminato da Asura. Quando l'ho incontrato di nuovo dopo così tanti anni, i suoi capelli erano diventati bianchi come la neve. Ripensandoci, temo che la sua forza potesse competere con quella di me e mia moglie mentre univamo le forze."


"Se non fosse stato per l'invasione dell'Abisso Oscuro, temo che io ed Asura saremmo rimasti ex nemici per il resto della vita. Mentre eravamo estranei, tra di noi ci intendevamo più di chiunque altro."


"La comparsa dell'Abisso Oscuro ci ha mostrato un livello ancora superiore. Ho combattuto contro Asura per così tanti anni e non mi sarei mai immaginato che l'universo sarebbe andato incontro ad una grande Distruzione in futuro, mentre questa razza abissale l'aveva sperimentata!"


"Con i nostri dieci miliardi di civilizzazione delle arti marziali, abbiamo combattuto la forza delle eredità che la razza abissale ha accumulato per cento miliardi di anni. Probabilmente hai già immaginato cos'è successo. Durante quella guerra, le antiche razze dei 33 Cieli hanno subìto innumerevoli perdite.
L'unica buona notizia è che ho unito le forze con Asura per dare al Dio Demoniaco abissale una ferita grave da cui sarebbe stato difficile riprendersi, dando così tregua alle antiche razze dei 33 Cieli."


"Tuttavia il prezzo che abbiamo pagato è stato ancora più caro. Asura è rimasto gravemente ferito e io stavo morendo!"


"Nonostante l'offensiva dell'abisso sia rallentata, sapevo che di questo passo i 33 Cieli sarebbero stati distrutti. E allora era quasi impossibile per me riprendermi. Senza il mio supporto, il campo di battaglia avrebbe subìto un disastro dopo l'altro!"


"Ed era stato in quel momento che avevo scoperto che mia moglie era incinta. Visto che il mio corpo era inondato dalla morte e dalle leggi dell'Annientamento, era incredibilmente difficile per me avere figli. Ma il cielo non mi ha abbandonato. Durante i miei ultimi momenti, mi ha donato questa bambina."


"Sapevo che il mio tempo stava per finire. Così ho riversato l'essenza della mia vita e delle mie emozioni del Samsara della vita e della morte in questa bambina, sperando che potesse ereditare tutte le mie arti in futuro."


"Da questo punto di vista, si poteva dire che non fosse più la mia bambina, ma una continuazione della mia vita e di quella di mia moglie."


"Ho visto nascere mia figlia. Ma allora mi rimanevano meno di sei mesi di vita. Non volevo morire silenziosamente durante i miei ultimi momenti, così ho lasciato le antiche razze e ho cercato di lanciare un attacco suicida contro il quartier generale supremo dei demoni abissali.
Intendevo usare i miei ultimi momenti per farmi esplodere ed infliggere nuovamente gravi danni al Dio Demoniaco. Allora però non ho nemmeno visto il Dio Demoniaco. Sono stato accerchiato da milioni di miliardi di abissali, e alla fine sono perito insieme ad un totem!"


"Pensavo di essere morto, ma non mi sarei mai immaginato che mi rimanesse ancora un filo di anima residua. Quando ho ripreso i sensi, ho scoperto di essere stato sigillato in questa pagoda demoniaca... e solo dopo ho appreso il grande segreto della tomba del Dio Demoniaco."


Il Sovrano Immortale descrisse lentamente il passato. Anche se il suo tono era leggero, le questioni di cui parlava erano sconvolgenti.


Era difficile per Lin Ming immaginare che tipo di vita fosse stata!


Per la prima metà della sua vita aveva combattuto contro Asura, il capo della via demoniaca, e aveva anche conquistato l'amore della donna più impareggiabile al mondo.
Durante la seconda metà della sua vita, ha lottato in una grande guerra contro gli abissali e ha ferito gravemente il Dio Demoniaco. Anche quando è rimasto ferito gravemente ed era sul precipizio della morte, ha comunque scelto di morire in un brutale massacro contro miliardi di abissali, perendo perfino insieme ad un totem!


Cos'era un eroe? Era questo!


Sheng Mei si inginocchiò lentamente a terra di fronte al Sovrano Immortale. Era già commossa. Si inchinò profondamente di fronte al Sovrano Immortale.


L'uomo di fronte a lei era il padre della sua vita precedente.


Non solo era morto in battaglia per salvare le razze dei 33 Cieli, ma le aveva anche passato l'essenza vitale finale e la sua consapevolezza delle leggi.


Quando pensò ai dolori della vita di suo padre, gli occhi di Sheng Mei si inumidirono già di lacrime.


Il Sovrano Immortale aveva riversato fin troppe speranze e sforzi nella vita precedente di Sheng Mei. E questa speranza in realtà era un'enorme pressione!


Anche la vita passata di Sheng Mei aveva sperimentato un destino ugualmente triste.


Sheng Mei ripensò alle scene della terra dei sogni.


Ripensò alla sua vita passata quando, da bambina, aveva iniziato un allenamento infernale. Con una spada ancora più lunga di lei, aveva combattuto ferocemente con gli abissali, affrontando un'ondata dopo l'altra di innumerevoli demoni! Ma durante quelle battaglie brutali, c'era sempre stato un vecchio membro degli dei primordiali ad accompagnarla e, nonostante sembrasse spietato ed indifferente, in realtà si era preso cura di lei con attenzione per tutto il tempo...


Si ricordò com'era rimasta bloccata in un'isola solitaria, affrontando l'impatto delle onde del mare e le catene di ferro fredde che scavavano nella sua carne e nel suo sangue, facendola soffocare di dolore. Aveva sopportato disperazione e solitudine finché non aveva radunato abbastanza forza per liberarsi da queste catene!


Ripensò a com'era cresciuta e arrivata nel campo di battaglia dove aveva affrontato innumerevoli demoni abissali. Questo massacro continuava senza fine e, nei suoi ultimi momenti, aveva fatto un ultimo sacrificio di sangue per diventare l'incarnazione del Muro Divino Eterno e sigillare l'Abisso Oscuro...


La storia della sua vita era stata già scritta dal momento della sua nascita.


Cioè...


Di vivere per combattere! Morire per combattere!


Poteva essere stata tragica, gloriosa, o nulla. Ma sapeva che non c'era niente di glorioso o maestoso in una guerra totale tra le antiche razze e gli abissali. Questa era una guerra per la sopravvivenza e, se avessero fallito, ciò che li aspettava era un annientamento totale!


Dieci miliardi di anni fa, innumerevoli membri d'élite della razza degli dei primordiali avevano lottato ed erano morti senza paura, tutto per trovare una via per la salvezza...
                                


                                



