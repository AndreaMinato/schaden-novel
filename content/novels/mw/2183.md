---
weight: 21830
title: Capitolo 2183 – Spirito del Mondo
pubDate: 2025-12-15T08:37:10.513Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (8 Matteo), 0/5
-Schadenfreude</em>


L'incontro tra il Sovrano Immortale e Sheng Mei commosse molto Lin Ming.


Dieci miliardi di anni fa, le antiche razze erano inferiori agli abissali in quanto a forza, eppure erano riuscite a sopravvivere.


Quando una razza si avvicinava all'estinzione, il coraggio e la fede che poteva scatenare era davvero terrificante, proprio come quella del pianeta Nuovo Ming dove centomila cittadini affamati non si erano avvicinati al cibo per non rinunciare al loro orgoglio.


Quando la gente era disperata e non aveva paura della morte, le loro emozioni avrebbero infettato gli altri molto più facilmente. E una volta che i cuori di trilioni e biliardi di praticanti di arti marziali si radunavano insieme, anche se avessero affrontato un nemico dieci volte più potente di loro, avrebbero comunque lottato!


Pensando a questo, Lin Ming sospirò profondamente. In questi ultimi anni aveva sentito una grande pressione sulle spalle. Eppure non combatteva da solo; non lo aveva mai fatto. La grande calamità era arrivata troppo velocemente. Anche se doveva ancora crescere, non doveva fronteggiare da solo il misterioso maestro della tomba del Dio Demoniaco.


Aveva compagni, amici, senior e innumerevoli praticanti di arti marziali che lottavano anche loro per la sopravvivenza.


Vedendo l'espressione di Lin Ming e la fiducia che si era accesa nei suoi occhi, il Sovrano Immortale sorrise lievemente. Disse: "Vieni con me."


Mentre parlava, il Sovrano Immortale si girò verso gli altari oscuri.


Lin Ming e Sheng Mei lo seguirono senza fare domande.


Il Sovrano Immortale salì su un altare oscuro e i due fecero lo stesso.


Quando Lin Ming salì su questo enorme altare per la prima volta, vide dei vari marchi marroni sparsi su di esso, il sangue di innumerevoli creature che era stato versato qui nel corso di innumerevoli anni.


Inoltre c'era anche un'incisione demoniaca che sembrava immutabile. I disegni sulla sua pelle e il fisico del demone sembravano particolarmente feroci.


Il Sovrano Immortale arrivò al centro dell'altare oscuro per poi fermarsi.


"Senior, lei...?" Chiese Lin Ming, un po' perplesso. Era sempre stato vigile nei confronti di questo altare. Poteva sentire una ricca energia infernale provenire da esso; in passato innumerevoli membri d'élite erano morti qui!


Il Sovrano Immortale si voltò e guardò Lin Ming e Sheng Mei. Mostrò un sorriso gentile: "Il motivo originale per cui siete venuti nella tomba era per questo rituale abissale, no? Dato che siete venuti fin qui, naturalmente non dovreste perdervelo."


"Senior, cosa intende dire?"


Lin Ming era sorpreso. Il rituale abissale in teoria non era nient'altro che una trappola. Che il Sovrano Immortale avesse un modo per evitare i pericoli di questa trappola?


Il Sovrano Immortale disse: "Non avete nulla di cui preoccuparvi con me qui a gestire il rituale. Cancellerò la percezione divina di quel vecchio!"


Lin Ming rimase sbigottito ascoltando le parole del Sovrano Immortale. Anche dopo che era morto da così tanti anni, il Sovrano Immortale possedeva abilità del genere?


Il Sovrano Immortale intuì cosa stava pensando Lin Ming. Ridacchiò: "Non c'è bisogno che ti sorprenda così tanto. La forza del mondo che è nel Mare d'Ossa dell'Imperatore è stata lasciata da me e dagli innumerevoli antichi guerrieri che sono periti qui.
La forza di questo mondo in origine è la nostra forza e il motivo per cui quel vecchio mostro può controllarla è perché usa una formazione e queste 363 pagode demoniache!
Durante i miei dieci miliardi di anni di permanenza qui, sono riuscito a percepire un po' di leggi, così è normale per me prendere controllo di questa forza che in origine mi apparteneva..."


"In realtà quel vecchio cane non è mai riuscito a controllare pienamente il Mare d'Ossa dell'Imperatore. A parte io che sono morto qui, ci sono anche membri d'élite dei 33 Cieli e antichi imperatori della razza demoniaca.
Nessuno di loro era debole prima della morte e anche il più debole tra di loro era una Vera Divinità di livello superiore. Così come potrebbero esistenze del genere rassegnarsi a venire imprigionate e a diventare nutrimento per la tomba del Dio Demoniaco? Se quel vecchio mostro riuscisse in qualche modo a prendere il controllo del Mare d'Ossa dell'Imperatore, allora forse riuscirà davvero ad esaudire le sue ambizioni di diventare immortale."


Lin Ming divenne consapevole di ciò che stava accadendo. Giusto, il manipolatore nascosto della tomba del Dio Demoniaco aveva complottato e tramato negli ultimi cento miliardi di anni, commettendo innumerevoli colpe per nascondere il suo vero obiettivo.
Questo manipolatore aveva anche escogitato ogni sorta di menzogna e diceria per imprigionare centinaia di antichi grandi imperatori nelle pagode demoniache.


Come potevano questi grandi imperatori essere disposti a farsi usare dagli altri?


Se queste centinaia di figure impareggiabili avessero unito le forze, allora anche se il manipolatore segreto della tomba del Dio Demoniaco avesse avuto ogni sorta di formazione e strumento magico a sua disposizione, non sarebbe stato facile per lui controllare pienamente il Mare d'Ossa dell'Imperatore!


Lin Ming ripensò a quando era entrato nel Mare d'Ossa dell'Imperatore. Ripensò a quelle voci folli e anime residue che si lanciavano selvaggiamente contro le porte delle pagode demoniache, facendole tremare violentemente.


Era chiaro che ogni giorno fosse straziante per questi spiriti!


In realtà era logico. A causa delle funzioni delle leggi speciali che esistevano qui, questi antichi grandi imperatori sopravvivevano nelle pagode demoniache e avrebbero continuato a vivere per almeno decine di decine di miliardi di anni se non di più. Eppure per tutto questo tempo erano rimasti imprigionati nelle pagode che non erano nient'altro che piccole gabbie.
Non importava quanto fosse salda la loro volontà e non importava quanto fossero determinati, era difficile per loro sopportare questa sconfinata solitudine che sembrava interminabile.


Una sofferenza così lunga poteva fare impazzire!


Lin Ming chiese: "Il vecchio di cui ha parlato... è il creatore della tomba del Dio Demoniaco, il Dio Demoniaco?"


Lin Ming aveva fatto questa ipotesi da tempo. Ora sembrava che l'Imperatore Spirituale fosse il manipolatore segreto dietro le trame della tomba. Era la possibilità più plausibile.


Ma non sapeva ancora con certezza se l'Imperatore Spirituale fosse il Dio Demoniaco che aveva creato la tomba.


Se fosse stato così, allora sarebbe stato davvero terrificante. In tal caso, quando aveva creato la tomba in passato, già allora aveva avuto l'ambizione di ottenere una vita immortale!


La tomba del Dio Demoniaco non solo aveva aiutato la razza degli antichi demoni a sopravvivere alla grande Distruzione, ma era stata usata anche per realizzare le sue ambizioni di immortalità. In tal caso, allora questo piano era stato preparato per almeno 150 miliardi di anni ed era davvero un'enorme cospirazione. Solo pensarci faceva tremare di paura.


Tuttavia il Sovrano Immortale scosse lievemente la testa: "Non lo so nemmeno io..."


"Per tutti questi anni, dato quanto ho compreso della tomba del Dio Demoniaco, credo che molto probabilmente, quando la tomba del Dio Demoniaca è stata creata, fosse stato per resistere alla Distruzione. Ma dopo la natura della tomba è cambiata. Per quanto riguarda il manipolatore misterioso, potrebbe essere il Dio Demoniaco, un suo discendente o anche un'esistenza incredibilmente feroce e ambiziosa che apparsa dopo un po' di tempo nell'Abisso Oscuro..."


"Considerando la possibilità più probabile, credo che il cosiddetto manipolatore misterioso sia una saggezza spirituale nata dopo innumerevoli anni di evoluzione della tomba del Dio Demoniaco..."


Quando il Sovrano Immortale menzionò questa ultima possibilità, Lin Ming si raggelò.


Un mondo aveva evoluto la sua saggezza spirituale e questa saggezza spirituale voleva esistere per sempre, diventare la sovrana dell'universo e rendere schiava ogni forma di vita?


Sembrava incredibile, ma pensandoci poteva essere così!


La tomba del Dio Demoniaco era un mondo speciale creato per sopravvivere alla grande Distruzione dell'universo. Era qualcosa che violava il Dao Celeste.


Così se tutto sfidava il Dao Celeste, cosa c'era di strano in un mondo che creava la sua saggezza spirituale e voleva rendere schiavo tutto il creato?


Se fosse vero, allora la presenza dell'osso malvagio che aveva trovato nel regno mistico sotterraneo era spiegabile. Lin Ming all'inizio aveva ipotizzato che l'Imperatore Spirituale conservasse questo osso malvagio per resuscitare il suo corpo mortale. In tal caso, era incredibilmente importante e non avrebbe avuto senso per lui trovarlo per caso.


Ora sembrava che questo osso fosse stato lasciato da qualche antica entità al di sopra dello stadio di Vera Divinità.


Questo osso malvagio era stato nutrito nella formazione della tomba del Dio Demoniaco e probabilmente veniva usato per stabilizzare la formazione o procurare energia al mondo della tomba.


La maggior parte delle disposizioni e delle regole nella tomba del Dio Demoniaco era di nutrire il mondo stesso, perché l'Imperatore Spirituale probabilmente era lo spirito del mondo!


"Non c'è da meravigliarsi che l'Imperatore Spirituale volesse ottenere la mia Anima Eterna... perché è una forma spirituale e l'Anima Eterna potrebbe aiutarlo a consolidarla finché non raggiunge l'immortalità. Così il suo controllo sulle anime residue degli antichi imperatori nella tomba aumenterà molto di più con il passare del tempo!"


Lin Ming rischiarò sempre di più le idee, ma saperlo non aveva molto significato. In effetti perfino conoscere le origini dell'Imperatore Spirituale non era troppo utile.


Tutto ciò che doveva sapere era che... solo sconfiggendo questo vecchio mostro le razze dei 33 Cieli, e lui stesso e tutte le persone che conosceva, sarebbero potuti sopravvivere!


Lin Ming disse: "Forse non lo sa, ma quel vecchio mostro si è già impossessato del corpo dell'Imperatore Spirituale dei 33 Cieli e ora è il capo degli spirita. E gli spirita sono una delle razze più grandi nei 33 Cieli. Quel vecchio si è già infiltrato nei 33 Cieli e ha anche addestrato molti seguaci. Anche quel Figlio dell'Oscuro che ha appena ucciso era uno di loro. E, provo vergogna per questo, ma non sono riuscito ad affrontare nemmeno uno dei suoi cani miserabili..."


Il Sovrano Immortale non sembrava preoccupato: "L'abissale che ho appena ucciso usava un qualche tipo di contratto per prendere in prestito l'abilità del vecchio di controllare la forza del mondo qui. È normale che tu abbia perso contro di lui qui."


"E la mia abilità nel controllare la forza di questo mondo era superiore alla sua, così è stato facile per me ucciderlo."


"Per questo ti devi ricordare di non affrontare mai quel vecchio nella tomba del Dio Demoniaco! Qui non è diverso da un dio. Solo noi diverse centinaia di antiche anime residue insieme possiamo contendere con lui per un breve momento! La sola eccezione sarebbe... se possedessi la capacità di fare a pezzi il mondo della tomba. In tal caso, puoi solo distruggere le fondamenta della forza di quel vecchio!"


Distruggere il mondo della tomba del Dio Demoniaco?


Lin Ming rimase stordito. Era un mondo che perfino una grande Distruzione non era riuscita a demolire. Non era più facile a dirsi che a farsi?
                                


                                



