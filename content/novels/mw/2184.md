---
weight: 2184
title: Capitolo 2184 – Rituale Abissale
pubDate: 2025-12-15T08:37:10.513Z
tags:
    - mw
---


<em>Capitolo sponsorizzato, ringraziamo Matteo!
7 capitoli in coda (7 Matteo), 0/5
-Schadenfreude</em>


Quando Lin Ming arrivò al centro dell'altare oscuro, poteva sentire la sua anima divina connettersi con esso ed entrare in comunicazione con l'intero Mare d'Ossa dell'Imperatore. Sentiva lievemente questo mondo e la forza che scorreva al suo interno.


"All'inizio questo cosiddetto rituale abissale era stato creato per accettare un battesimo di forza da parte del Mare d'Ossa dell'Imperatore... l'Imperatore Spirituale vuole controllare completamente il Mare d'Ossa dell'Imperatore e fondersi con la tomba del Dio Demoniaco, ma gli manca la forza spirituale per riuscirci. Così ha escogitato ogni sorta di piano per farlo.
Ha avuto bisogno di potenti seguaci per portare a termine i suoi piani, così ha diviso una porzione della forza del Mare d'Ossa dell'Imperatore per distribuirla ai talenti di massimo livello dell'Abisso Oscuro, addestrandoli fino a farli diventare totem che poteva controllare lui stesso..."


"Se sopporterò un battesimo del Mare d'Ossa dell'Imperatore, ma non sarò controllato da lui, allora sarebbe come tagliare un pezzo di carne dal corpo dell'Imperatore Spirituale..."


Dopo aver capito questo punto, Lin Ming si preoccupò un po'. Queste azioni sarebbero state un affronto per l'Imperatore Spirituale, avrebbe causato un disastro?


"Senior, l'Imperatore Spirituale potrebbe tornare personalmente nella tomba del Dio Demoniaco?"


Il Sovrano Immortale disse: "Quando ho ucciso Figlio dell'Oscuro, ho chiamato le anime residue qui per usare la forza del mondo per bloccare il Mare d'Ossa dell'Imperatore. Quel vecchio al momento è in totale isolamento, quindi non sarà facile per lui rendersi conto dei vari cambiamenti che ci saranno qui o della morte di Figlio dell'Oscuro."


Mentre il Sovrano Immortale parlava, indicò il Cubo Magico nelle mani di Lin Ming: "L'anima residua di Figlio dell'Oscuro è già dentro."


Lin Ming poi si ricordò di quando il Sovrano Immortale aveva ucciso Figlio dell'Oscuro, aveva preso e soppresso la sua anima usando il Cubo Magico.


Le leggi nel Mare d'Ossa dell'Imperatore erano estremamente speciali. Quando un praticante di arti marziali moriva, il suo spirito non si sarebbe disperso. In effetti si poteva dire che stesse vivendo in uno stato tra la vita e la morte.


E un metodo per sapere in ogni momento se una persona fosse viva o morta sarebbe stato tenere un filo della sua anima vitale come marchio di segnalazione. Tuttavia, se lo spirito di Figlio dell'Oscuro non si fosse disperso, allora il filo del suo spirito vitale non sarebbe svanito e così sarebbe stato difficile scoprire della sua morte.


Se l'Imperatore Spirituale avesse prestato attenzione alla situazione, allora naturalmente avrebbe avuto dei metodi per scoprirlo. Ma Lin Ming sapeva che al momento era in isolamento.
Inoltre, questa era una parte estremamente critica del suo isolamento. Molto probabilmente l'Imperatore Spirituale stava usando la sua Anima Eterna come un qualche tipo di catalizzatore per raffinare una qualche tecnica segreta spirituale, permettendogli così di controllare completamente il Mare d'Ossa dell'Imperatore. Per l'Imperatore Spirituale era una questione della massima importanza perché riguardava la realizzazione delle sue ambizioni e diventare immortale.


Se avesse voluto farlo senza distrazioni, sarebbe stato difficile concentrarsi su ciò che stava accadendo nel mondo esterno.


Mentre Lin Ming stava riflettendo, il Sovrano Immortale disse a Sheng Mei: "Sali anche tu."


"Mm." Sheng Mei annuì e rimase accanto a Lin Ming. In quel momento la forza del mondo iniziò a divampare attorno a loro. L'intero Mare d'Ossa dell'Imperatore sembrò animarsi. Oltre cento pagode demoniache vicino le rive del fiume infernale iniziarono a tremare.


"Chi è? Chi osa disturbare il mio riposo?"


All'improvviso un'antica percezione spirituale tuonò nelle orecchie di Lin Ming e Sheng Mei.


"Uccidere! Uccidere! Uccidere! Combattere! Combattere! Combattere!"


Un'altra percezione spirituale riverberò.


"Carne e sangue! Dammi carne e sangue!"


Una voce delirante gridò nelle orecchie di Lin Ming. Era l'anima di una bestia selvaggia piena di rabbia folle e feroce intento omicida.


"Voglio morire! Chi può uccidermi?!"


"Eheh, c'è una donna, una donna fresca e splendida! Non ho assaporato una donna da decine di miliardi di anni! Datemela! Datemela!"


<em>Bang! Bang! Bang!</em>


Un demone si scontrò come un pazzo contro le porte di una pagoda demoniaca. Dalla fessura di una porta si stese un artiglio feroce, ma raggrinzito.


Percezioni spirituali caotiche si agitarono per un po', piene di sconfinata speranza e desideri bestiali mentre si precipitavano verso Lin Ming e Sheng Mei come una marea.


Lin Ming e Sheng Mei non erano affatto preparati ad una reazione del genere, così rimasero un po' sorpresi. Tuttavia fecero circolare la loro forza spirituale per bloccare tutte queste percezioni. Altrimenti, se si fossero introdotte nei loro mari spirituali, forse sarebbero stati assimilati da queste percezioni spirituali bestiali e sarebbero impazziti.


"State tutti zitti!"


Tuonò il Sovrano Immortale. La sua voce formò un'onda d'urto che si irradiò attorno.


<em>Bang!</em>


Le oltre cento pagode demoniache sembrarono tremare simultaneamente. Le risate all'inizio discordanti svanirono e le anime residue si calmarono.


"Immortale!"


"Immortale!"


"Immortale!"


Gridarono diabolicamente diversi demoni. Le loro voci riecheggiarono nel Mare d'Ossa dell'Imperatore, vaste e fredde.


"Sei davvero riuscito a lasciare la pagoda demoniaca?"


"Eheh, inutile! Non puoi comunque scappare dai legami delle leggi del Mare d'Ossa dell'Imperatore!"


"Qui non possiamo vivere, né morire. Non riuscirai mai ad andartene!"


Il Sovrano Immortale rimase impassibile di fronte queste parole simili a maledizioni. Si limitò ad alzare i palmi e a spingerli in avanti.


<em>Bang!</em>


La forza del mondo formò un'enorme onda che si precipitò contro le più di cento pagode demoniache.


Le pagode tremarono selvaggiamente, come se una tempesta fosse apparsa nel Mare d'Ossa dell'Imperatore.


Le anime residue dei demoni erano sigillate nelle pagode demoniache e non sarebbero state ferite da azioni del genere. Tuttavia la vasta forza eruttata dal corpo del Sovrano Immortale fu sufficiente a spaventare e a scioccare molti demoni.


"Contribuite con la vostra forza del mondo!"


La voce dell'Immortale riverberò nell'aria insieme alla tempesta, la sua espressione non ammetteva rifiuti.


"Perché?!" Gridarono insieme i demoni.


"Perché dovrei ascoltarti?"


"Eheh, dammi quella donna e ci penserò sopra."


Il rituale abissale era una potente cerimonia che avrebbe fatto nascere un totem abissale. Ma i totem erano al picco dello stadio di Vera Divinità ed erano molto più potenti dell'attuale Sovrano Immortale e della sua anima residua.


Data la sua forza, il Sovrano Immortale non sarebbe riuscito a mobilitare la tremenda quantità di energia necessaria per battezzare Sheng Mei e Lin Ming. Così doveva trarre supporto dalle altre anime residue nel Mare d'Ossa dell'Imperatore.


"Per queste due persone sull'altare! Non volete fare a pezzi chi controlla l'abisso, bere il suo sangue e mangiare la sua carne? Non siete altro che maiali e cani allevati in gabbie, aspettando che vi sgozzi. Quando credete che le vostre ossessioni si avvereranno?"


Il Sovrano Immortale parlò lentamente, ma le sue parole contenevano una potente vibrazione.


"Ahahahah!" Un'anima demoniaca residua scoppiò a ridere rumorosamente. "Che assurdità stai dicendo? Credi che quest'uomo e questa donna non diversi da gattini possano sconfiggere quel vecchio mostro?!"


"Ho sentito male? Vuoi che diamo la nostra forza del mondo per battezzare questi due piccoletti?"


"Ahahahah! Sono Empirei! Nemmeno Vere Divinità! Sei rimasto sigillato per 10 miliardi di anni e ora sei impazzito!"


Molti demoni risero selvaggiamente. Erano individui feroci e ribelli, e dopo essere stati imprigionati per decine di miliardi di anni erano diventati pieni di ostilità.


Inoltre non appartenevano alla stessa razza dell'Immortale. Anche se avevano un nemico comune, era difficile che gli ubbidissero senza fare domande.


Immortale si accigliò lievemente. Guardò Lin Ming e chiese: "Sei sicuro di poter superare il rituale abissale?"


Immortale aveva assistito alla battaglia tra Lin Ming e Figlio dell'Oscuro. Quando Figlio dell'Oscuro era stato sostenuto dalla forza del mondo, possedeva una orza superiore a quella di una Vera Divinità superiore. Eppure, Lin Ming, allo stadio di Empireo superiore al picco del suo stadio, era riuscito ad affrontare Figlio dell'Oscuro per decine di respiri di tempo senza morire. Questo livello di forza aveva scioccato il Sovrano Immortale.


Per quanto riguardava Sheng Mei, anche se era un po' inferiore a Lin Ming, era comunque la reincarnazione di sua figlia. La sua potenza e il suo talento erano indubbi.


Così il Sovrano Immortale voleva permettere loro di sopportare la prova del rituale abissale e sfidare il quasi invincibile Imperatore Spirituale!


"Se è solo una prova di potenziale, allora non c'è nessun problema!"


Disse con calma Lin Ming. In realtà il potenziale era l'equivalente del talento. Il modo più visibile e intuitivo per valutare la forza combattiva totale di una persona in rapporto alla sua età.


Sotto questo aspetto, nessuno poteva superare Lin Ming.


"E se fosse ad un livello ancora superiore, più difficile?" Un lampo brillò negli occhi del Sovrano Immortale.


Lin Ming sussultò, ma strinse comunque i denti e disse: "Posso fare un tentativo!"


Se il rituale abissale fosse diventato ancora più arduo, sarebbe stato difficile immaginare come sarebbe stato. Ma se avesse voluto sconfiggere l'Imperatore Spirituale, allora avrebbe dovuto spingersi oltre i suoi limiti!


"Bene!"


Il Sovrano Immortale mostrò uno sguardo d'apprezzamento. Fece un respiro profondo e si girò, fronteggiando i molti demoni impazziti. Disse: "Se dubitate delle mie parole, allora potete riversare la vostra energia più formidabile qui e vedere se possono sopportarla!"


Le parole del Sovrano Immortale scioccarono i molti demoni. Il Mare d'Ossa dell'Imperatore si ammutolì all'improvviso.
                                


                                



