---
weight: 21850
title: Capitolo 2185 – A volontà
pubDate: 2025-12-15T08:37:10.513Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (6 Matteo), 0/5
-Schadenfreude</em>


"Vuoi che riversiamo la nostra potenza nei corpi di questi due membri della giovane generazione allo stadio di Empireo?"


"Eheh, Immortale, non ti stai illudendo? Se riversassimo la forza delle nostre circa cento forme spirituali in questi ragazzi, i loro corpi esploderanno!"


"Ahahah! Immortale, devi odiare proprio questi due bambini, ma non c'è bisogno di usare dei metodi così crudeli per torturarli!"


Dopo diversi respiri di tempo di calma, molti demoni iniziarono ad ululare dalle risate. Il rituale abissale era un processo incredibilmente doloroso e, più fosse stata intensa l'energia, maggiore sarebbe stato il dolore.


Se uno non fosse riuscito a sopportare l'impatto dell'energia, allora il suo corpo sarebbe esploso. Era una morte almeno cento volte più dolorosa dell'essere fatti a pezzi.


Inoltre, dopo la morte, anche le loro anime sarebbero state sigillate qui, non nelle pagode demoniache, ma nella grande formazione sotto il Mare d'Ossa dell'Imperatore. In quella formazione affollata e cupa, venire imprigionati in un ambiente del genere avrebbe fatto impazzire ancora di più!


Il Sovrano Immortale rimase impassibile. Sogghignò freddamente e disse: "Siete già morti, che utilità c'è nel conservare le vostre energie? Se avete ancora qualche speranza di resuscitare un giorno, allora vi consiglio di smettere di sognare! Tuttavia credo che anche se riverserete la più grande quantità di forza del mondo che avete nel corpo, non riuscireste ancora a riempire di energia questi due membri della giovane generazione!"


"Eheh, non c'è bisogno di provocarci Immortale. Se vuoi ridurre in cenere questi due giovani, allora lascia che ti aiuti!"


Un demone rise con fare malvagio. Ma proprio quando fu sul punto di intervenire, riecheggiò una serie di risate ancora più acute. "Jejejeje! Yuan Chi, lascia fare a noi fratelli!"


Quando questa voce finì di parlare, si concentrò sull'Immortale e disse: "Non hai fiducia in questi due bambini? Bene, allora metteremo alla prova quel ragazzo. Riverseremo la nostra energia più potente e se lo uccideremo ci darai quella bella giovane laggiù per godercela. Che ne dici?"


Sentendo queste voci insolenti e sfacciate, Lin Ming si incupì. Si ricordava chiaramente a chi appartenevano queste voci; provenivano dai fantasmi affamati che desideravano Sheng Mei.


Dopo essere rimaste nella tomba del Dio Demoniaco per così tanto tempo, alcune anime residue avrebbero iniziato a comprendersi tra di loro e non sarebbe stato sorprendente che alcune menti che condividevano interessi ugualmente disgustosi sarebbero diventate amiche.


Immortale rimase impassibile. Strinse i pguni e della forza del mondo altamente compressa iniziò a crepitare nei suoi palmi!


"Cosa? Vuoi attaccarci? Siamo imprigionati in queste pagode demoniache, così non puoi farci niente!"


Questi demoni non temevano il Sovrano Immortale, in effetti non poteva attaccarli. Erano già morti e non potevano perire di nuovo. Inoltre queste pagode demoniache avrebbero protetto le loro anime divine.


E in effetti, sarebbero stati contentissimi di morire. Erano rimasti rinchiusi in queste pagode demoniache per innumerevoli anni ed erano impazziti per la solitudine e la disperazione. Sarebbero stati solo bestie cresciute in una gabbia, in attesa del giorno in cui l'Imperatore Spirituale raffinasse completamente questo mondo, allora sarebbero stati massacrati come bestie.


In quel momento Lin Ming disse freddamente: "Basta con le assurdità. Voglio proprio vedere quanto siete potenti. Se non potete fare nulla, che ne dite di ammettere 10.000 volte che non siete altro che miseri cani?"


Nonostante questi antichi imperatori demoniaci fossero morti e nessuno potesse attaccarli, la maggior parte di loro erano ancora incredibilmente arroganti e orgogliosi. Se avessero dovuto davvero ammettere di essere dei cani miserabili per 10.000 volte, allora non avrebbero avuto più la faccia di continuare ad esistere in questo Mare d'Ossa dell'Imperatore.


"Vuoi proprio morire!"


Sentendo gli insulti di Lin Ming, i demoni che avevano parlato prima si infuriarono.


"Iniziamo! Facciamo scoppiare questo ragazzo!"


"Uccidiamolo!"


Questo gruppo di demoni erano arrivati nella tomba del Dio Demoniaco circa nello stesso periodo di tempo. Erano in sei e attaccarono insieme. Sei pagode demoniache cominciarono a tremare!


Tra le sei pagode demoniache, la più bassa aveva quindici piani e una ne aveva diciotto. Sulle rive opposte del fiume infernale, poteva essere considerata quella più alta.


Ma non finì qui. Quando questi sei demoni attaccarono, anche le nove pagode attorno, prima tranquille, si attivarono e cominciarono ad emettere una forza del mondo selvaggia.


<em>Bang!</em>


Densi raggi neri di luce sfrecciarono al cielo. Come quindici enormi pitoni di varie dimensioni, si precipitarono tutti verso Lin Ming!


Lin Ming rilasciò un raggio di forza spirituale e scagliò via Sheng Mei. Poi alzò lo sguardo, i suoi occhi ardevano mentre fissavano questi quindici pitoni.


"Avanti!"


In quel momento Lin Ming si riempì di intento omicida. Se voleva sconfiggere l'Imperatore Spirituale, allora sarebbe partito tutto da qui!


<em>Bang!</em>


Quindici pitoni si precipitarono con violenza sull'altare. Ne seguì un'esplosione terrificante!


Lin Ming ebbe la sensazione che un enorme secchio di lava fosse stato versato sul suo corpo. I 36.000 pori del suo corpo cominciarono ad emettere un flusso caldo di calore, il suo intero corpo rilasciò vapore caldo!


Questa energia tirannica e brutale serpeggiò nei suoi meridiani. Impattò contro il suo mondo interno, irrompendo, esplodendo, avvolgendo, scoppiando per poi comprimersi di nuovo!


Lin Ming poteva sentire che le sue fondamenta erano state colpite da un pesante martello, indurite con violenza e temprate più volte!


Se avesse dovuto descrivere questa emozione con una sola parola, allora sarebbe stato...


Sorprendente!


"Ahah, quanto è meraviglioso!"


Lin Ming emise un grido senza trattenersi. Il suo urlo riecheggiò nel cielo e nell'intero Mare d'Ossa dell'Imperatore.


L'impatto di energia contro il suo corpo era doloroso, ma a volte la sofferenza non avrebbe causato miseria, ma a volte gioia ed entusiasmo.


Ora, mentre questi demoni riversavano la loro energia nel corpo di Lin Ming, il dolore che portava era proprio a quel livello. Lin Ming lo sopportò facilmente e sentì perfino una sensazione confortevole nel corpo.


"Cosa?!"


"Questo moccioso!"


Vedere Lin Ming sopportare le loro energie e non solo non esplodere, ma gridare di gioia senza nemmeno soffrire dolori strazianti fu un affronto per questi demoni.


"Vuoi proprio morire!"


"Facciamolo soffrire! Facciamolo morire!"


I sei antichi demoni impazzirono di rabbia. Emisero violenti ruggiti mentre riversavano con ferocia la loro forza nel corpo di Lin Ming.


Lin Ming strinse i pugni insieme ed emise un lungo ululato.


"Fantastico!"


"Ancora! Rendete l'energia ancora più forte!"


"Non avete mangiato abbastanza prima? Continuate!"


Gridò Lin Ming. E in quel momento i sei antichi demoni si infuriarono. Stavano consumando rapidamente la loro forza spirituale e in diversi brevi respiri di tempo avevano consumato più della metà della forza del mondo che avevano radunato.


Vedendo questi sei grandi demoni cercare di fare del loro meglio e anche vedere Lin Ming rilassarsi come se stesse facendo un bagno caldo, molti antichi demoni rimasero scioccati.


Questi sei demoni perversi avevano nature lussuriose e lascive, ma la loro forza era indubbia. Inoltre controllavano perfino un po' delle pagode demoniache silenziose. Avevano unito le forze e lanciato un attacco di gruppo con tutte le loro energie, eppure non erano riusciti a fare nulla contro un piccolo membro della giovane generazione con un una coltivazione al picco dello stadio di Empireo?


"Interessante, molto interessante..."


Un'antica voce risuonò da un'altra pagoda demoniaca. Anche questa pagoda demoniaca aveva diciotto piani, ma ogni livello era più alto di quelli degli altri. Tra le file di pagode, questa risaltava come una gru tra le galline.


"Questo piccoletto è davvero incredibile. Forse potrebbe davvero dare un po' di problemi a quel vecchio mostro."


Risuonò la voce di un vecchio.


"Che utilità c'è nel dargli solo problemi? Va bene solo se può tagliare almeno un pezzo di carne dal corpo di quel vecchio mostro. E questo avverrà solo... se avrà abbastanza tempo per crescere!"


"Eheh, crescere? Allora lascia che lo aiuti!"


All'improvviso, nell'altra riva del fiume infernale, un'altra pagoda demoniaca emise un raggio di luce. Questo raggio era cremisi, assochilometriva ad un enorme drago del sangue che si faceva strada artigliando verso Lin Ming!


<em>Bang!</em>


Un'esplosione riecheggiò nell'altare oscuro. I capelli di Lin Ming si scompigliarono, tutte le sue giunture emisero dei crepitii esplosivi.


"Siete arrivati appena in tempo!"


Lin Ming strinse i denti e vene sporsero dai suoi muscoli come vermi blu.


Solo la forza di questo raggio cremisi da solo era circa un terzo della somma totale delle energie dei sei demoni radunate insieme!


E a parte sentire dolore, Lin Ming resistette senza dare segni di collassare.


Vedendo questo, i sei demoni che prima facevano baccano rimasero storditi. Ebbero tutti l'impulso di trovare un buco dove nascondersi. Anche loro sei insieme con un imperatore demoniaco più potente di loro non erano riusciti a fare nulla contro Lin Ming, figuriamoci fare esplodere il suo corpo.


"Non posso crederci..."


Questi sei demoni strinsero comunque i denti e continuarono. In quel momento però altri demoni si unirono alla mischia.


<em>Woosh! Woosh! Woosh! Woosh!</em>


Altri quattro raggi di luce sfrecciarono nel cielo!


"Interessante! Allora lasciate che contribuiamo anche noi per dare altra energia a questo moccioso!"
                                


                                



