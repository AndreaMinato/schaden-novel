---
weight: 2186
title: Capitolo 2186 – Fisico Invulnerabile
pubDate: 2025-12-15T08:37:10.514Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (5 Matteo), 0/5
-Schadenfreude</em>


Quando questi quattro pagode demoniache iniziarono ad accendersi, raggi di luce divina si riversavano come cascate e la forza del mondo aumentò all'impazzata in poco tempo!


"Roar!"


"Roar!"


Risuonarono ruggiti selvaggi e feroci. Questa forza del mondo conteneva la determinazione e la forza spirituale dei loro padroni.


Alcune di queste volontà erano malvagie, altre brutali e tiranniche, altre traboccava di odio ed intento omicida!


Dopo essere stati sigillati nel Mare d'Ossa dell'Imperatore per decine di miliardi di anni, molti dei demoni qui erano impazziti, desideravano distruggere l'intero creato!


La forza del mondo divenne sempre più frenetica. Perfino il Sovrano Immortale mostrò un'espressione solenne in questo momento.


Erano venti demoni che attaccavano insieme, molti di loro erano impazziti. Riversarono energia senza riserva, così che Lin Ming li sopportasse da soli!


<em>Weng!</em>


Venti raggi di luce si radunarono insieme, spessi quanto una montagna. Una forza del mondo così terrificante fece tremare il Mare d'Ossa dell'Imperatore, come se fosse fosse stato colpito con violenza da qualcosa.


Il Mare d'Ossa dell'Imperatore era una gabbia invincibile; qualsiasi creatura potente qui sarebbe stata soppressa dal potenziale del mondo. Ma questa forza del mondo formidabile fece tremare con violenza il Mare d'Ossa dell'Imperatore, perché l'energia stessa era fusa con il potenziale del mondo!


Lin Ming poteva già sentire quanto era terrificante l'energia prima ancora che arrivasse. Dopo così tanto tempo, Lin Ming aveva già sviluppato l'istinto di una bestia selvaggia. In quell'istante, il sangue iniziò a vorticare dentro il suo corpo come delle onde e agitò tutta la forza in lui per affrontare questa marea di energia.


<em>Bang!</em>


Il corpo di Lin Ming tremò. Le venti potenze sovrannaturali lo schiacciavano come montagne. Ondate di energia abbagliavano come divino splendore, riversandosi nel suo corpo come catene di magma.


Quanto erano incredibili questi poteri divini? Ogni ondata era stata condensata personalmente da supremi antichi imperatori demoniaci e Lin Ming stava iniziando finalmente a percepire l'immensa pressione.


In quel momento il suo corpo si gonfiò rapidamente, come se stesse per esplodere.


"Questo ragazzo, può davvero resistere?!"


Attorno, circa cento percezioni spirituali si concentrarono sul corpo di Lin Ming, in attesa di vedere come se la cavava.


Anche i sei demoni che avevano litigato con Lin Ming non avevano capito quali fossero i suoi limiti. Riversarono come pazzi la loro forza del mondo per salvarsi un po' la faccia.


In quel momento però, coperto da ondate di forza del mondo, Lin Ming andò incontro ad un altro cambiamento sorprendente. I 36.000 pori del suo corpo cominciarono a brillare come essenza vitale. Questo bagliore sfrecciò, formando 36.000 piccoli vortici che risucchiarono in continuazione l'energia imminente.


Nel corpo di Lin Ming, le Otto Porte e i sette Palazzi del Dao cominciarono ad aprirsi uno dopo l'altro. Ondate di potenziale vitale eruttarono dal suo corpo e i suoi punti d'agopuntura scintillarono come soli nascenti, sembrava che un Vero Drago si stesse risvegliando in lui.


Ogni filo di energia da Vero Drago era cresciuto dal sangue di Lin Ming. Aiutarono il suo fisico a divorare la forza del mondo.


Quando la forza del mondo si radunò incessantemente in Lin Ming, il suo corpo prima gonfio iniziò a tornare al normale.


Vene blu si contorsero sul viso di Lin Ming e le sue arterie scoppiarono. Il suo colorito era rosso come il ferro riscaldato mentre veniva immerso nell'energia immensa. Era chiaro che fosse in difficoltà.


"Anche tu bambina!"


Disse il Sovrano Immortale a Sheng Mei.


Il mondo del Mare d'Ossa Immortale era la terra dove l'energia scorreva per tutta la tomba del Dio Demoniaco; era impossibile per Lin Ming assorbirla tutta. E, il rituale abissale non era un processo di uno o due giorni; poteva essere mantenuto per decine o anche centinaia di anni.


Innumerevoli geni erano morti nel tentativo di resistere alla purificazione della forza del mondo per così tanto tempo e al dolore incalcolabile che lo accompagnava.


Sheng Mei annuì. Arrivò lentamente a fianco di Lin Ming e sopportò l'enorme ondata di energia.


In quel momento Lin Ming resistette ad una soverchiante quantità di forza. Ciò che Sheng Mei doveva sopportare era solo una piccola porzione di essa.


Quando l'energia si precipitò nel corpo di Sheng Mei, il marchio del fiore di loto dalle nove rivoluzioni sulla sua fronte iniziò ad emettere una luce rosso sangue.


Sheng Mei prese per mano Lin Ming. I due fusero la loro forza e il potere delle loro stirpi.


Erano come yin e yang, si sostenevano l'un l'altro. L'energia scorreva tra le loro mani, formando un ciclo perfettamente in armonia.


Lin Ming divenne sempre più calmo. Allo stesso tempo però la forza del mondo nel suo corpo divenne sempre più ricca. Questa forza assochilometriva ad un'enorme quantità di semi vitali, che inondavano il suo corpo, infettando ogni goccia del suo sangue, ogni pollice della sua pelle, delle sue ossa, prendendo radice e trasformandolo, facendolo rinascere.


Lin Ming aveva già temprato in modo incredibile il suo fisico. Voler fare ulteriori progressi sarebbe stato davvero difficile. Ma ora, dopo essere stato sommerso da questa forza, il suo fisico iniziò ad aumentare di livello!


Dopo anni di combattimento, in realtà il corpo di Lin Ming aveva accumulato ferite.


Il suo fisico possedeva capacità rigenerative incredibili. Non importava quanto fosse gravemente ferito, poteva comunque guarire.


Ma alcune ferite erano estremamente speciali; erano lesioni del Grande Dao.


Quando Lin Ming era avanzato forzatamente di stadio, temprato il suo fisico o combattuto contro guerrieri impareggiabili, doveva resistere al Grande Dao. Questi attacchi potevano colpire la sua anima divina e marchiare la sua carne e il suo sangue, connettendosi anche con il suo midollo. Anche se fosse potuto guarire da queste ferite, in realtà avrebbero lasciato piccole cicatrici.


Queste lesioni erano estremamente lievi, eppure erano anche incredibilmente misteriose. Erano ferite vicine alle leggi, così erano difficili da scoprire e anche ardue da guarire.


In realtà normalmente queste cicatrici non avrebbero ostacolato la coltivazione, né lo stile di combattimento di Lin Ming.


Ma a questo punto, il suo fisico era stato già temprato fino al limite. Se avesse desiderato fare altri progressi, sarebbe stato incredibilmente difficile. Se avesse potuto perfezionare il suo corpo fino a renderlo privo di vulnerabilità, allora questo avrebbe permesso a Lin Ming di fare un altro passo in avanti nella sua strada delle arti marziali.


E quel giorno, mentre era inondato da questa forza del mondo, le piccole cicatrici lasciate nel suo corpo dal Grande Dao cominciarono a scomparire gradualmente.


Non solo, ma piccoli loti argentei erano stati lasciati nel posto dove c'erano state le cicatrici. Questi loti emanarono con forza un'aura divina naturale e, avvolti nel caos della forza attorno, emersero insieme ad antiche rune.


Queste antiche rune si diffusero per tutto il corpo di Lin Ming. Con il passare del tempo, Lin Ming iniziò a comprendere di più. Erano rune delle leggi della vita ed erano fuse con le sue intuizioni precedenti sul Grande Dao della Vita.


Benedizioni e sciagure spesso capitavano insieme. Queste cicatrici erano state eliminate dalla forza del mondo del Mare d'Ossa dell'Imperatore e, per quanto riguardava Lin Ming, dopo che il suo corpo aveva sopportato per così tanto tempo queste cicatrici, istintivamente divenne consapevole del significato di una vita davvero vigorosa.


Questa sorta di cambiamenti allentarono un po' gli ultimi due Palazzi del Dao sigillati nel corpo di Lin Ming.


Le Nove Stelle del Palazzo del Dao; sette brillanti e due cupe. I nove palazzi del Dao del corpo umano erano divisi in due palazzi brillanti e due palazzi nascosti. In realtà, passare agli ultimi due era come superare uno stadio.


Era un avanzamento incredibilmente difficile. Ma mentre il fisico di Lin Ming si rafforzava sempre di più, si era volto verso questa direzione e aveva fatto il primo grande passo per riuscirci!


Lin Ming spalancò gli occhi. Le pupille scintillavano con una luce accecante, come se contenessero grandi soli.


La forza del mondo instillata in Lin Ming forse non sarebbe stata assorbita completamene da lui, ma quando le ondate di forza si stabilizzarono, formarono delle gocce che venivano attirate dalla sua pelle, formando una foschia attorno a lui.


Vedendolo accadere, il Sovrano Immortale mostrò un'espressione d'apprezzamento e meraviglia.


La trasformazione di Lin Ming era già iniziata. Per quanto riguardava Sheng Mei, che era accanto a lui, la sua trasformazione non era troppo lontana.


I due si erano fusi, yin e yang che si rafforzavano l'un l'altro. Entrambi possedevano un enorme potenziale. Era difficile immaginare a che livello sarebbero arrivati dopo aver sopportato il battesimo della forza del mondo.


Vedere che Lin Ming stava resistendo alla forza del mondo di circa venti imperatori demoniaci e stava quasi per avanzare di stadio, altri demoni rimasti in disparte iniziarono a prestargli attenzione.


Senza dubbio Lin Ming aveva già dimostrato il suo valore.


Forse ciò che aveva detto l'Immortale era vero. Se questi due bambini avessero avuto abbastanza tempo per crescere, allora forse sarebbero riusciti a resistere all'Imperatore Spirituale!


Questi demoni odiavano fino all'osso il vecchio che li aveva resi schiavi. Ucciderlo avrebbe permesso loro di liberarsi da un'ossessione ormai radicata nel profondo delle loro menti.


<em>Woosh! Woosh! Woosh!</em>


In quel momento si mossero altri demoni.


I demoni prima impazziti e feroci che erano pieni di intento omicida mostrarono un raro momento di sincerità. Riversarono tutta la loro energia. Non provarono più a fare esplodere e morire Lin Ming, ma offrirono sinceramente la loro forza del mondo, così che Lin Ming e Sheng Mei potessero immergersi in essa e completare il loro avanzamento di stadio!
                                


                                



