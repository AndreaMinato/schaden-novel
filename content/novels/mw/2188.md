---
weight: 21880
title: Capitolo 2188 – Il Punto Critico dello stadio di Vera Divinità
pubDate: 2025-12-15T08:37:10.514Z
tags:
    - mw
---


<em>Capitolo regolare,
4 capitoli in coda (4 Matteo), 0/5
-Schadenfreude</em>


Gli anni passarono silenziosamente. Lin Ming e Sheng Mei resistettero silenziosamente al lungo rituale abissale.


Da quando Lin Ming aveva compreso i misteri dell'Anima Eterna, l'impatto delle sofferenze sulla sua anima si indebolirono sempre di più mentre si adattava lentamente. Iniziò perfino a mettere in pratica le parole del Sovrano Immortale e a prendere il dolore come piacere.


E accanto a Lin Ming, anche Sheng Mei scoprì i suoi metodi per adattarsi al dolore. Mentre non aveva l'Anima Eterna di Lin Ming, usò il suo talento per prendere il controllo dei suoi nervi.


All'inizio aveva dovuto contare sulle leggi delle Sacre Scritture, usando la forza vitale in costante crescita per neutralizzare il dolore.


Ma diversi anni dopo, Sheng Mei era riuscita a cancellare le sofferenze della sua anima.


Dieci anni dopo, Sheng Mei si sedette a gambe incrociate nel suo piccolo mondo indipendente, la sua espressione assochilometriva a quella di un bambino dormiente. Era difficile immaginare che sorta di impatto stesse sopportando al momento.


Per quanto riguardava Lin Ming, era una statua che non cambiava mai, non mormorò nemmeno una parola.


Dall'inizio fino ad ora, il Sovrano Immortale era rimasto al loro fianco, silenziosamente ad aspettare.


Fluttuava in alto nell'aria, la sua percezione divina stava esaminando costantemente la situazione nel mondo indipendente.


Per quanto riguardava i circa cento imperatori demoniaci, ogni dieci anni avrebbero riversato la loro forza del mondo nel campo d'energia in cui erano Lin Ming e Sheng Mei, per assicurarsi che la forza del mondo fosse sempre in uno stato altamente saturo!


10 anni, 20 anni, 30 anni...


100 anni, 200 anni, 300 anni...


In questo mondo indipendente, Lin Ming e Sheng Mei rimasero immobili per diversi secoli.


Si limitarono a tenersi per mano e a sopportare tutto questo in silenzio. Sotto il ripetuto impatto di energia, le loro fondamenta divennero sempre più solide.


Dall'esterno, nulla sembrava essere cambiato. Il solo aspetto che era cambiato era il periodo di tempo in cui gli antichi imperatori demoniaci avrebbero riversato la loro forza nel mondo indipendente.


All'inizio succedeva ogni dieci anni, ma dopo avvenne ogni cinque anni.


Dopodiché fu una volta ogni tre anni.


E novecento anni dopo avrebbero riversato la loro forza del mondo nel campo d'energia ogni singolo anno.


Dopo nove secoli di dura coltivazione, Lin Ming e Sheng Mei avevano radunato un'enorme quantità di energia; erano già arrivati al loro limite.


In effetti la coltivazione di Sheng Mei era già più elevata e oltre cinque secoli fa aveva già raggiunto il punto critico per diventare Vera Divinità. Tuttavia, per fare progressi con Lin Ming e formare un ciclo armonioso yin e yang, aveva soppresso in continuazione la sua coltivazione per aiutarlo.


Per questo, 900 anni dopo, le loro coltivazioni stavano per raggiungere lo stesso livello.


Questo lungo rituale abissale scioccò molti degli antichi imperatori demoniaci. In passato c'erano stati degli abissali che avevano superato la prova e che lentamente erano diventati totem.


Ma il rituale abissale che avevano superato era lungo solo diversi secoli, mentre Lin Ming e Sheng Mei stavano arrivando ad un millennio di tempo. Era davvero inconcepibile!


Così arrivò il millesimo anno. I molti antichi imperatori demoniaci riversavano la loro forza nel mondo indipendente ogni dieci mesi.


1080 anni dopo, un giorno, Lin Ming spalancò gli occhi. In quel momento la sua pelle iniziò ad esplodere come delle stelle e pezzi della sua carne simile a giada caddero, sparsi attorno dal flusso di energia terrificante e caotico.


Questa carne aveva una forte fragranza medicinale. Coperta nella luce bianco latte, era stata abbandonata così. Perfino gli imperatori demoniaci provarono amarezza di fronte ad una perdita del genere.


Quando Lin Ming perse la vecchia carne e la vecchia pelle, apparì un nuovo strato sotto. Questa nuova carne era cristallina e brillava come il sole, illuminando il mondo circostante.


Innumerevoli vortici apparirono sopra ogni poro. Creature immortali sembravano essere sedute su questi mulinelli, recitando antichi mantra.


Il suo intero essere era avvolto dall'aura di questi antichi mantra, come se qualche creatura illustre stesse per nascere.


Nel frattempo anche il corpo di Lin Ming tremò. Ossa penetrarono attraverso la sua carne e il suo sangue, sporgendo come pilastri divini.


Guardando con attenzione queste ossa, si potevano vedere numerosi piccoli marchi sulla superficie, insieme ad aree nere come la pece e anche a simboli di sangue del Grande Dao.


Ora queste ossa venivano spinte con forza fuori dal corpo di Lin Ming.


Stava rimpiazzando la sua carne e il suo sangue, rinascendo.


Questa scena era estremamente macabra e anormale. Quando i vecchi demoni attorno al Mare d'Ossa dell'Imperatore lo videro, rimasero scioccati e senza parole.


Arrivato a questo punto, Lin Ming era riuscito a rimpiazzare ancora la sua carne e il suo sangue. Era ovvio quanto fosse utile questa forza del mondo a temprare il suo fisico.


<em>Crack! Crack! Crack!</em>


Le ossa di Lin Ming si rompevano incessantemente. L'energia traboccò dal suo scheletro, pieno dei ruggiti di demoni mentre fluttuava nell'aria.


Su queste ossa erano incise delle rune mistiche. Per chiunque altro sarebbero state estremamente rare e preziose, eppure Lin Ming le stava gettando via così facilmente.


Tuttavia non era finita qui. Dopo diversi respiri di tempo, le ossa che erano state abbandonate furono distrutte. Mentre i loro frammenti caddero attorno, l'energia vitale più pura contenuta in esse tornò nel corpo di Lin Ming.


Perfino parte della carne con la fragranza medicinale si ridusse rapidamente in cenere. Anche la loro essenza d'energia e i frammenti delle leggi primari che contenevano tornarono a volare verso Lin Ming!


Molti vecchi demoni si meravigliarono di fronte a questo spettacolo.


Rinascere fino a questo punto era semplicemente inconcepibile.


Era un vero fisico perfetto!


Lin Ming aveva già accettato il dolore come piacere, ma, durante il processo della sua rinascita, tornò a sentire una sofferenza straziante. Il suo Grande Dao primario si era già fuso nelle sue ossa, nella sua carne e nel suo sangue, e voler separare parti del suo corpo e farle rinascere era incredibilmente difficile.


Bisognava avere la determinazione più formidabile e anche fondamenta incredibilmente stabili.


Non troppo lontano, lo sguardo del Sovrano Immortale si accese con una luce ammaliata. Quando vide i cambiamenti di Lin Ming, quasi si era alzato.


Ora ciò che stava aspettando era la vera trasformazione di Lin Ming!


Sapeva che questo momento in cui rimpiazzava ossa e carne era solo il preludio dell'avanzamento allo stadio di Vera Divinità.


Vicino a Lin Ming, anche Sheng Mei aprì gli occhi. In realtà aveva aspettato Lin Ming per seicento anni. Attendere così a lungo non era stato uno spreco, era stato molto importante per lei.


Questo perché se fosse diventata una Vera Divinità con Lin Ming, allora avrebbero potuto toccare il Dao Celeste insieme e destare il tremito delle leggi del mondo. Visto che si complementavano tramite la circolazione yin e yang, avrebbero ottenuto i migliori benefici!


Mentre Sheng Mei stava fermentando la sua energia, il marchio del fiore di loto delle nove rivoluzioni sulla sua fronte iniziò a scintillare con luce divina.


Voleva avanzare di stadio insieme al suo compagno.


Allo stesso tempo, il processo di rimpiazzo di ossa e carne di Lin Ming stava continuando. Quando le sue ossa rinascevano, anche i suoi organi cominciarono a trasformarsi.


Dopo chissà quanto tempo, la vitalità del sangue di Lin Ming si disperse più volte, ma rinasceva ripetutamente grazie all'iniezione di forza del mondo.


Alla fine il suo corpo tornò a brillare, e le ossa bianco crema rimpiazzarono quelle vecchie rotte.


Queste ossa erano piene di misteriose antiche rune. Sembrava che delle montagne torreggianti crescessero nel suo corpo, sostenendolo con potere infinito.


Sangue fresco ribollì, emettendo suoni simili a ruggiti di Veri Draghi.


Gridò al cielo. Le onde soniche agitarono il Mare d'Ossa dell'Imperatore.


Il suo sguardo brillava come il sole e la luna. Quando apriva e chiudeva gli occhi, sembrava che mondi nascessero e si estinguessero, fiumi di stelle fluivano senza fine.


E in quel momento il Sovrano Immortale sporse un dito.


Con un lieve crepitio, gli anelli spaziali di Lin Ming e di Sheng Mei si ruppero. Tre antichi libri neri emersero dai loro anelli spaziali.


Erano i libri cerimoniali lasciati dall'Imperatore Spirituale!


I tomi cerimoniali erano stati manomessi dall'Imperatore Spirituale. Se qualcuno avesse superato il rituale abissale utilizzandoli, il suo mare spirituale sarebbe stato invaso.


E ora, con il supporto di tutti gli antichi imperatori demoniaci, il Sovrano Immortale stava usando questo potenziale del mondo per raffinare questi libri di riti cerimoniali!


Senza dubbio questi tomi contenevano una forza incredibilmente pura. Come poteva il Sovrano Immortale sprecarla?


Ora il Sovrano Immortale stava raffinando questi libri per estrarre la loro potenza. Questo avrebbe permesso alle coltivazioni di Lin Ming e di Sheng Mei di progredire ulteriormente e dare loro il massimo di energia possibile per il loro avanzamento nello stadio di Vera Divinità!


Gli oltre cento antichi imperatori demoniaci si agitarono e si concentrarono. Fecero circolare la loro forza, muovendo più forza del mondo che potevano verso Lin Ming e Sheng Mei.


E in quel momento, un'antica voce riecheggiò, scuotendo il cielo e la terra.


"Che grande occasione mai vista nemmeno in cento miliardi di anni..."


Questa voce proveniva dalla pagoda a trenta piani attorno agli altari oscuri!


In origine c'erano solo tre pagode attorno agli altari oscuri e solo il Sovrano Immortale si era ridestato a causa dello scontro tra Lin Ming e Figlio dell'Oscuro. Le altre due erano rimaste silenziose. Eppure in quel momento c'era stata una risposta da una di esse!


Gli occhi del Sovrano Immortale iniziarono a brillare.
                                


                                



