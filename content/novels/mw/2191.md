---
weight: 2191
title: Capitolo 2191 – Raffinare la Forza dell'Imperatore Spirituale
pubDate: 2025-12-15T08:37:10.515Z
tags:
    - mw
---


<em>Capitolo regolare di ieri, ho confuso quello sponsorizzato con quello regolare e poi viceversa e buona notte, scusatemi,
3 capitoli in coda (3 Matteo), 0/5
-Schadenfreude</em>


Dopo essere diventato una Vera Divinità, Lin Ming aveva un fervente desiderio di combattere!


Tuttavia era ben consapevole che dopo essere avanzato di stadio, pochi nell'universo avrebbero potuto competere con lui!


Lin Ming prese per mano Sheng Mei.


Dopo essere diventato una Vera Divinità la sua percezione era diventata estremamente acuta. Poteva sentire un'energia nascosta nelle profondità di Sheng Mei dissonante rispetto al suo sangue.


Questa energia era simile alla forza del mondo del Mare d'Ossa dell'Imperatore che Lin Ming aveva assorbito, ma era più feroce e molto più malvagia.


<em>'La forza di un totem!'</em>


Pensò Lin Ming. Riflettendoci, ricordò che Sheng Mei aveva detto che l'Imperatore Spirituale aveva lasciato due marchi in lei.


Il primo era un marchio spirituale; Sheng Mei l'aveva già frantumato da sola.


Il secondo era un marchio d'energia. L'essenza di questo segno era la forza di un totem. Mentre poteva essere usato in situazioni critiche per controllare Sheng Mei, poteva anche proteggerla.


In origine sarebbe stato impossibile per i due danneggiarlo, ma ora che erano diventati Vere Divinità insieme, se avessero potuto unire le forze avrebbero potuto raffinare assolutamente questa forza.


"Lin Ming..."


La coppia era in piena armonia. In quel momento Sheng Mei aveva capito ciò che voleva fare Lin Ming.


Annuì lentamente. Lin Ming unì le mani, facendo circolare il potere divino nel suo corpo.


<em>Hum!


Weng!</em>


Poteri sovrannaturali si agitarono come un'enorme macina, premendo sulla forza totemica nel corpo di Sheng Mei e disintegrandola.


Questa potenza era di altissima qualità. Anche se Sheng Mei e Lin Ming avessero unito le forze, avrebbero potuto consumarla poco alla volta.


<em>Bang!</em>


Con una fragorosa esplosione, questa energia totemica scoppiò, formando un'immagine confusa nel cielo.


Questa immagine aveva l'aspetto di un giovane vecchio. Tuttavia era molto diversa dall'Imperatore Spirituale. I suoi lineamenti erano molto più feroci e diabolici, e il suo viso era così pallido che sembrava un cadavere di 10.000 anni a cui era stato prosciugato il sangue.


Senza dubbio questa era la forza di un totem lasciata dall'Imperatore Spirituale.


Lin Ming guardò l'immagine e una luce fredda brillò negli occhi. Riversò tutta la sua forza nell'immagine, distruggendola lentamente!


Questo fantasma naturalmente non poteva resistere a Lin Ming e a Sheng Mei, ma mentre si disintegrava, non solo non mostrò un'espressione spaventata, ma mostrò un lieve sogghigno provocatorio.


Lin Ming si accigliò. Unì le mani e scatenò il Dao Celeste Asura e le leggi delle Sacre Scritture.


<em>Bang!</em>


Il fantasma alla fine esplose, trasformandosi in innumerevoli frammenti che fluttuavano nel vuoto. Tuttavia quell'espressione provocatoria continuò ad aleggiare nel vuoto come una maledizione e non si disperse per molto tempo.


Lin Ming non batté ciglio. Sporse una mano e il fantasma esplose di nuovo. Stavolta si trasformò completamente in forza del mondo più pura che fu raffinata dalla sua energia.


"Lin Ming..."


Anche se era appena diventata una Vera Divinità e la sua forza era aumentata incredibilmente, la comparsa dell'Imperatore Spirituale l'aveva fatta incupire.


Questo non per via del suo cuore delle arti marziali, né perché aveva paura, era perché aveva seguito l'Imperatore Spirituale per molti anni ed era ben consapevole di quanto fosse terrificante.


"Sembra che abbia... recuperato parte dei ricordi della mia vita precedente..."


Mormorò piano Sheng Mei. Dopo essere diventata una Vera Divinità e aver resistito al battesimo delle leggi del mondo e delle catene divine dell'ordine, aveva ritrovato parte dei ricordi vasti e sconfinato della sua vita precedente di dieci miliardi di anni fa.


Questi ricordi contenevano le comprensioni delle leggi della vita e della morte della sua vita passata, insieme alle sue tecniche e perfino ai metodi di coltivazione che allenava.


I ricordi erano fin troppo disorganizzati e intricati. Quando Sheng Mei era diventata una Vera Divinità aveva appena toccato una piccola parte di essi e aveva bisogno di tempo per riordinarli lentamente. Anche così, questi ricordi le avrebbero dato un enorme vantaggio.


"Oh? Cos'hai ricordato?"


Lin Ming ne fu incuriosito. I ricordi di Sheng Mei erano di cruciale importanza. Anche se il Sovrano Immortale sapeva degli eventi di dieci miliardi di anni fa, era perito fin troppo presto nella guerra tra le razze.


Dopo che il Sovrano Immortale era morto, le razze dei 33 Cieli avevano lottato contro l'Abisso Oscuro per decine di millenni. Questa era la parte della storia dove il maestro della Strada Asura e le razze dei 33 Cieli erano riusciti finalmente a respingere gli abissali, e il Sovrano Immortale non era sicuro di cosa fosse accaduto precisamente.


E se Sheng Mei l'avesse saputo, naturalmente sarebbe stato di grande aiuto.


Tuttavia scosse la testa dicendo: "Non riesco a ricordare molti dettagli riguardo alla grande calamità di così tanto tempo fa... So solo che dieci miliardi di anni fa, durante la mia vita precedente ho fatto un sacrificio di sangue e ho usato uno strumento divino per manifestare il Muro Eterno e per bloccare l'Abisso Oscuro.
In realtà la mia vita precedente ha anche lasciato un singolo punto di svolta per reincarnarsi, il cosiddetto decimo ciclo di reincarnazione... durante la mia vita passata ero fredda e arrogante, e anche se sapevo che sarei morta in battaglia, speravo di poter comprendere molto più approfonditamente le leggi della vita e della morte sperimentando la 'morte', per poi così creare un modo per fare la decima reincarnazione. Così avrei superato i miei limiti, mio padre e perfino il maestro della Strada Asura."


"Ma non so cosa sia accaduto dopo."


"Ora sembra che la mia decima reincarnazione sia fallita. Ho perso i miei ricordi e la mia coltivazione, e sono dovuta ripartire da zero... inoltre non so come, ma sono stata scoperta dall'Imperatore Spirituale e sapeva della mia vera identità."


"L'Imperatore Spirituale è incredibilmente misterioso. Mi ha addestrato, ma temo che abbia dei secondi fini sconosciuti..."


Lin Ming rabbrividì.


L'Imperatore Spirituale era indescrivibilmente misterioso. Non solo era spaventosamente forte, ma aveva escogitato un piano enorme per oltre cento miliardi di anni. In confronto a lui, quelle Vere Divinità signore degli spirita, dei saggi o della Strada Asura non erano nulla.


Perfino il Sovrano dei Saggi Zaohua era da meno.


Nonostante il Sovrano dei Saggi Zaohua fosse il capo della sua razza e avesse l'ambizione di divorare ogni forma di vita nei 33 Cieli, in confronto all'Imperatore Spirituale non era nulla.


Figuriamoci il resto, solo tra i molti antichi imperatori demoniaci che l'Imperatore spirituale aveva imprigionato nel Mare d'Ossa dell'Imperatore, il Sovrano dei Saggi Zaohua sarebbe stato di livello intermedio o superiore...


Nel corso di cento miliardi di anni, risalendo fino all'ultima era universale, erano arrivati demoni esperti crudeli e feroci dall'Abisso Oscuro e c'erano decine se non centinaia di potenti abissali che erano molto più potenti del Sovrano dei Saggi Zaohua.


Ma, in confronto alla razza umana dei 33 Cieli indebolita, il Sovrano dei Saggi Zaohua era fin troppo formidabile. Non c'era nessun umano che potesse scappare da lui sano e salvo, figuriamoci sconfiggerlo.


E tenendo conto del passare del tempo, il Sovrano dei Saggi Zaohua doveva essere già emerso dall'isolamento. Ormai probabilmente aveva divorato il collegamento karmico tra il sistema di raduno dell'essenza e la razza umana.


In tal caso, allora l'umanità era in una posizione ancora più precaria.


Naturalmente, per Lin Ming, questa sorta di collegamento karmico non aveva nessun effetto. Sia in termini di leggi che di energia nel suo corpo, superava di gran lunga il sistema di raduno dell'essenza. E anche se le leggi fossero state imprigionate, Lin Ming poteva distruggere ogni ostacolo con la sua forza!


Ora ciò che temeva Lin Ming erano l'Imperatore Spirituale e la tomba del Dio Demoniaco.


Tuttavia, prima di affrontarli, sarebbe dovuto tornare nei 33 Cieli.


Doveva risolvere i problemi causati dal Sovrano dei Saggi Zaohua. Di fronte al nemico terrificante nell'Abisso Oscuro, il conflitto tra gli umani e i saggi non aveva più significato.


Naturalmente non sarebbe stato facile convincere i saggi. Anche così, Lin Ming non aveva intenzione di persuaderli troppo perché nel mondo delle arti marziali la forza era tutto, la forza sarebbe stata sempre un'arma molto più potente delle parole!


"Tornerò nei 33 Cieli!"


Disse all'improvviso Lin Ming. Guardò Sheng Mei. Anche se non disse nulla, ciò che intendeva era chiaro; voleva che Sheng Mei lo seguisse.


Il Muro Eterno non poteva imprigionare le razze dei 33 Cieli. Anche se Lin Ming era diventato una Vera Divinità, non sarebbe stato comunque un problema per lui passare.


Per quanto riguardava Sheng Mei, anche se era una questione complicata, era comunque la sua vita precedente ad aver formato il Muro Eterno attraverso il suo sacrificio di sangue. Visto che era stata lei a costruirlo, il Muro Eterno non l'avrebbe imprigionata.
                                


                                



