---
weight: 21930
title: Capitolo 2193 – Lasciare il Cubo Magico
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Matteo!
1 capitoli in coda (1 Matteo), 0/5
-Schadenfreude</em>


Quando il Sovrano Immortale vide Hong'er, sospirò mostrando infinito affetto ed emozione. Anche se stava guardando Hong'er, il suo sguardo sembrò attraversare dieci miliardi di anni per guardare l'aspetto precedente dello spirito.


"Il tuo nome è Hong'er?"


"Mm..."


Hong'er fissò ad occhi spalancati il Sovrano Immortale con la curiosità di una bambina. Pensava solo che quest'uomo di fronte a lei era familiare e che aveva anche un buon odore, proprio come il fratellone Lin Ming.


"Hong'er, uh... è un bel nome." Il Sovrano Immortale diede un colpetto gentile sulla testa della ragazzina: "Questi anni sono stati difficili per te..."


"Eh?"


Hong'er non capì cosa intendeva.


"Cos'hai detto zio?"


"Niente."


Il Sovrano Immortale sorrise con affetto e accarezzò di nuovo la testa di Hong'er. Poi si girò verso Lin Ming e disse: "Prenditi cura di lei."


"Lo farò." Giurò solennemente Lin Ming.


Il Sovrano Immortale sospirò. Disse: "In passato Hong'er era lo spirito del mondo della Pietra della Vita Eterna..."


"Spirito del Mondo?"


Lin Ming ne fu sbalordito. Il cosiddetto spirito del mondo era l'anima di un mondo. Le montagne, i mari, le stelle e le armi potevano avere le loro anime.


Qualsiasi materiale poteva sviluppare una sua coscienza una volta che ogni sorta di occasione fortunata l'avesse favorito e dopo che fosse passata una grandissima quantità di tempo. L'Antico Sigillo Elisio ne era un esempio.


Il Sovrano Immortale aveva ipotizzato che l'Imperatore Spirituale fosse lo spirito del mondo della tomba del Dio Demoniaco.


Era apparso con l'identità di "Oscuro", si era impossessato del corpo dell'Imperatore Spirituale e poi aveva preso controllo di Diluvio. Non solo, ma controllava le due più grandi organizzazioni della tomba del Dio Demoniaco: le Alleanze di Oscuro e di Diluvio. Perfino esperti come Sheng Mei e Figlio dell'Oscuro erano stati nelle sue grinfie.


"Hong'er, sembra che si sia reincarnata anche lei... ha perso la memoria. Nella guerra passata la sua anima si è quasi ridotta in cenere."


Disse con naturalezza il Sovrano Immortale. Ma Lin Ming poteva immaginare quanto era stata sconvolgente la guerra allora.


Il Cubo Magico e la Tessera Viola avevano attraversato la tessa guerra e le esperienze di Yu'er probabilmente erano simili a quelle di Hong'er. Entrambe erano andate incontro a perdite catastrofiche durante quella guerra di dieci miliardi di anni fa.


Ora Yu'er era tornata nella Tessera Viola, che era il Cristallo d'Ametista dell'Origine. Potevano solo sperare che si riprendesse un po'...


Lin Ming se lo augurava. Provava un profondo senso di compassione nei confronti di queste due ragazzine dal fato simile. Ai suoi occhi erano due creature viventi, uguali alle razze che vivevano nei 33 Cieli.


"Alzati bambina."


Disse il Sovrano Immortale a Sheng Mei.


Sheng Mei non sapeva cosa avesse intenzione di fare suo padre, ma ubbidì.


"Non resistere..."


Mentre parlava, il Sovrano Immortale posò gentilmente il Cubo Magico sulla fronte di Sheng Mei. L'artefatto divino delle dimensioni di un pugno iniziò a rimpicciolirsi rapidamente fino a raggiungere le dimensioni di un chicco di riso. Poi cadde sul marchio del fiore di loto delle nove rivoluzioni di Sheng Mei.


Lin Ming sondò cosa stava accadendo con la sua percezione. Sapeva che il Cubo Magico si era sommerso nel mare spirituale di Sheng Mei.


Per un praticante di arti marziali, il mare spirituale era un posto estremamente fragile, ma importante. Una volta che si rompeva, un coltivatore avrebbe subìto danni all'anima e forse sarebbe diventato perfino un mentecatto.


Il Cubo Magico era uno strumento spirituale. Una volta entrato nella mente, avrebbe potuto scatenare una forza che avrebbe potuto fare a pezzi il mare spirituale di una persona.


Tuttavia, visto che Lin Ming si fidava del Sovrano Immortale, non disse una parola. Rimase a guardare in silenzio, in attesa di vedere cosa aveva intenzione di fare.


Passò un bastoncino di incenso di tempo, il Sovrano Immortale era completamente concentrato e la sua espressione era solenne. Era chiaro che si stesse impegnando pienamente e che si stesse perfino stancando un po'.


Dopo un po' il Cubo Magico tornò fuori. In quell'istante, Lin Ming percepì un marchio spirituale che apparteneva a Sheng Mei cadere silenziosamente nell'artefatto divino.


"Senior, lei..."


Lin Ming non sapeva cosa stesse cercando di fare il Sovrano Immortale, sembrava che stesse incidendo il marchio spirituale di Sheng Mei nel Cubo Magico. Per quanto riguardava il motivo per cui stava spendendo così tante energie per farlo, Lin Ming non lo sapeva.


Ma il Sovrano Immortale non aveva finito. Controllò di nuovo il Cubo Magico in modo da farlo volare sulla fronte di Lin Ming e sprofondare nel suo mare spirituale.


Il Sovrano Immortale si concentrò per lasciare il marchio spirituale di Lin Ming nel Cubo Magico. Poi lo ritirò fuori.


Lin Ming guardò il Sovrano Immortale con un po' di perplessità.


"Lin Ming, ti ho chiesto di tirare fuori la Pietra della Vita Eterna oggi perché vorrei che la lasciassi qui."


Figuriamoci Lin Ming, le parole del Sovrano Immortale scioccarono perfino Sheng Mei. Nessuno capiva perché avrebbe fatto una richiesta del genere.


Al momento era ovvio che la Pietra della Vita Eterna sarebbe stata più utile per Lin Ming.


La forza di Lin Ming era già arrivata al picco dell'universo e c'era ancora molto margine di crescita per lui.


Se avesse avuto il Cubo Magico ad aiutarlo, avrebbe avuto un asso nella manica in più per affrontare l'Imperatore Spirituale.


"Senior, potrebbe dirmi il motivo?"


Lin Ming provava un profondo livello di rispetto nei confronti del Sovrano Immortale.


Senza menzionare che era un membro della vecchia generazione, ma era anche morto durante la grande guerra di dieci miliardi di anni fa per le razze dei 33 Cieli e aveva ottenuto innumerevoli meriti.


Solo le leggi delle Sacre Scritture lo avevano aiutato a riprendersi dal momento più critico della sua vita. Inoltre il rituale abissale di mille anni lo aveva aiutato ad accumulare abbastanza energia da poter diventare una Vera Divinità. Per via di tutto questo, Lin Ming provava solo gratitudine nei confronti del Sovrano Immortale.


Era un tipo di benevolenza indescrivibile ed enorme come mari e montagne.


Il Sovrano Immortale disse: "Se affronterai l'Imperatore Spirituale, il Cubo Magico sarà un'arma potente. Ma in realtà, allo stadio oltre il divino, non potrà ricoprire un ruolo così importante..."


Quando Lin Ming aveva una coltivazione inferiore, il Cubo Magico era stato quasi invincibile. Non importava quanto fosse potente un'anima, sembrava incredibilmente fragile di fronte all'artefatto divino.


Ma lo stadio Oltre il Divino era diverso. A quel livello si potevano creare e distruggere mondi e si era praticamente alla pari con un grande universo.


Non solo adesso, ma perfino dieci miliardi di anni fa, il Sovrano Immortale possedeva il Cubo Magico e il maestro della Strada Asura aveva la Tessera Viola, eppure anche insieme erano riusciti solo ad infliggere pesanti ferite all'Imperatore Spirituale e non erano riusciti ad annientarlo.


Solo per questo si poteva capire quanto era terrificante lo stadio Oltre il Divino.


Il Sovrano Immortale continuò a dire: "La funzione della Pietra della Vita Eterna si manifesta principalmente con le sue capacità di supporto; non è puramente un'arma. Per quanto riguarda il motivo per cui vorrei che la lasciassi qui, è perché negli ultimi anni ho fatto delle discussioni con il Sovrano Demoniaco. Forse... abbiamo dei modi per affrontare quel vecchio mostro in modo che non sia facile per lui controllare completamente il Mare d'Ossa dell'Imperatore."


"Ma per farlo, avremo bisogno del supporto del Cubo Magico."


"Ma..." Disse Lin Ming con un po' di esitazione. Temeva che il Cubo Magico sarebbe stato rubato dall'Imperatore Spirituale. Tuttavia, pensandoci con più attenzione, date le tecniche e l'esperienza del Sovrano Immortale, era impossibile che commettesse un errore di così basso livello.


Se i loro piani non avessero danneggiato il nemico e invece gli avessero dato un tesoro, allora il Sovrano Immortale non li avrebbe nemmeno considerati.


"Lo sto solo prendendo in prestito. Il tuo marchio spirituale è impresso nella Pietra della Vita Eterna e in futuro avrò il modo per restituirtelo..."


Disse con sicurezza il Sovrano Immortale.


Per qualche motivo Lin Ming ebbe un brutto presentimento.


I Sovrani Immortale e Demoniaco avrebbero unito le forze per resistere all'Imperatore Spirituale, cosa sarebbe successo?


L'Imperatore Spirituale avrebbe risposto spietatamente?


Lin Ming ebbe la sensazione che, con i metodi e la comprensione che aveva delle anime, probabilmente l'Imperatore Spirituale avesse migliaia di modi per raffinare uno spirito e innumerevoli metodi per infliggergli torture inimmaginabili.


Pensando a questo, Lin Ming si preoccupò un po': "Senior, è davvero sicuro di poter contendere con l'Imperatore Spirituale?"


Dal suo punto di vista, l'Imperatore Spirituale era troppo potente. Immortale stesso non era altro che un filo d'anima residua e il Signore Demoniaco non era molto più forte. Cosa avrebbero potuto fare all'Imperatore Spirituale?


"Come faremo a saperlo se non ci proviamo?"


Il Sovrano Immortale sorrise. Non spiegò molto di quello che avrebbe fatto. "Coltivate qui per un po'. Dopodiché potrete andare..."


Lin Ming esitò per un po' e poi annuì con riluttanza. Guardò con significato il Cubo Magico e lo lasciò.


Aveva ottenuto l'artefatto divino a 15 anni e adesso era la prima volta che se ne separava.


Il motivo per cui lo aveva fatto era per la sua assoluta fiducia nei confronti del Sovrano Immortale.
                                


                                



