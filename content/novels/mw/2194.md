---
weight: 2194
title: Capitolo 2194 – Partire
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Matteo!
10 capitoli in coda (10 Federico), 0/5
-Schadenfreude</em>


Dodicesimo piano dell'Abisso Oscuro, il Mare Sconfinato.


Questo era un oceano indescrivibilmente profondo. Le sue acque erano così cupe e blu scure da sembrare dense come mercurio. Il mare non conteneva pesci e gamberetti ordinari, solo potenti bestie demoniache e abissali potevano sopravvivere qui.


In quel momento la densa nebbia sopra il Mare Sconfinato sembrava un muro pesante come il piombo. Un mortale non poteva vedere nemmeno un piede di distanza oltre e perfino la percezione divina di un coltivatore avrebbe avuto difficoltà a penetrare questo banco di foschia.


"Roar!"


Un ruggito feroce agitò la superficie calma del mare, riecheggiando per l'orizzonte. La densa foschia si divise e decine di figure ne uscirono frettolosamente. Indossavano tutte ampi abiti blu e avevano un aspetto uguale a quello delle razze dei 33 Cieli, erano coltivatori delle antiche razze dell'Abisso Oscuro.


Questi membri delle antiche razze sembravano colti dal panico e i loro movimenti erano frenetici, come se qualcosa stesse dando loro la caccia.


"Quelle maledette bestie possono anche volare e sfrecciare nel mare. Sono anche molto più rapidi di noi. Se non riusciremo a raggiungere la base abbastanza velocemente, allora ci raggiungeranno."


Disse ansimando un praticante di arti marziali di mezz'età. Stringeva un simbolo di carta nelle mani e ogni tanto ne avrebbe rotto uno e l'avrebbe lanciato dietro. Quando il simbolo di carta esplodeva nella foschia densa, sarebbe seguito un ululato; era chiaro che fossero un qualche tipo di bestia demoniaca.


Sfortunatamente non erano grida di bestie demoniache che venivano uccise dalle esplosioni, ma erano dovute solo a dolore.


I simboli di carta dell'uomo di mezz'età potevano solo causare qualche problema alle bestie demoniache dietro di lui e fare perdere loro un po' di tempo; non potevano ucciderle e servivano solo a farle infuriare.


Ma non potevano fare altro.


"Padre, ricordo che c'è un'isola senza nome di fronte a noi. Quest'isola ha alberi demoniaci torreggianti duri come il ferro. Se attirassimo lì i pesci demoniaci di sicuro rallenterebbero."


La ragazza vestita di blu che aveva parlato era la figlia dell'uomo di mezz'età. Anche se era giovane, ricopriva una posizione estremamente alta nel gruppo e questo chiaramente era dovuto alla sua potenza.


Non appena offrì questo suggerimento, il praticante di arti marziali delle antiche razze si incupì. Quella foresta di alberi demoniaci non era così sicura nemmeno per loro. Quegli alberi demoniaci potevano divorare le persone e, se si fossero precipitati lì, non sarebbe stato diverso dall'entrare nella tana di una tigre per fuggire dai lupi. Di questo passo, sarebbero finiti in condizioni ancora peggiori.


Ma non potevano esitare. Se non fossero entrati nella foresta degli alberi demoniaci, allora non avrebbero avuto nessuna possibilità di sopravvivere.


Gli ululati dietro di loro si stavano avvicinando sempre di più. La densa foschia sopra il mare veniva divisa dalle bestie demoniache. Un certo numero di creature piatte lunghe decine di piedi stavano sfrecciando sopra il mare, trascinando le loro code simili a quelle di pitoni mentre uscivano dalla nebbia.


Erano chiaramente i pesci demoniaci a cui si era riferita la ragazza vestita di blu.


Questi pesci demoniaci facevano parte delle innumerevoli specie di abissali. Tuttavia la loro intelligenza era di gran lunga inferiore alla maggior parte degli abissali.


Presto avrebbero raggiunto i praticanti di arti marziali delle antiche razze. Di questo passo non sarebbero riusciti nemmeno ad entrare nella foresta demoniaca.


La ragazza vestita di blu strinse i denti e si girò per menare un fendente con la sua spada!


Voltarsi durante un inseguimento per attaccare era una mossa incredibilmente pericolosa. Era facile venire circondati da questi pesci demoniaci volanti e venire divorati completamente.


Inoltre il colpo della ragazza vestita di blu non sarebbe stato necessariamente sufficiente a ferire queste creature; al massimo le avrebbe trattenute un po'.


Il divario di forza tra le due parti era semplicemente troppo vasto.


Nel momento in cui la ragazza vestita di blu menò un fendente con la sua spada, l'uomo di mezz'età sussultò; temeva che sarebbe successo qualcosa a sua figlia.


Tuttavia, prima che potesse gridare allarmato, mostrò un'espressione sbalordita. Rimase impalato a guardare una luce di spada trasformarsi in un'onda soverchiante che cambiò il flusso delle correnti e delle nuvole, causando una pioggia di sangue!


I centinaia di pesci demoniaci erano stati fatti a pezzi da questa luce di spada. Erano stati tutti lacerati, uccisi all'istante senza avere nemmeno il tempo di gridare!


E dopo che le creature morirono, perfino la foschia sopra il mare si divise. Ogni luce di spada aprì sezioni ampie un piede. Senza la nebbia ad ostacolare la sua vista, l'uomo di mezz'età vide queste fessure a decine di chilometri di distanza.


E dopo diversi respiri di tempo, tutta la nebbia si dissipò. Come se fosse stata spazzata via da una grande tempesta, rivelò tutto il resto del mare.


L'uomo di mezz'età rimase scioccato e anche la ragazza vestita di blu sussultò; questa luce di spada chiaramente non proveniva da loro.


Senza contare la potenza dietro il colpo, solo il colore era diverso. La luce di spada della ragazza era blu, ma quel bagliore di prima era nero.


Che la luce di spada nera provenisse da un maestro che li aveva raggiunti dalla base?


Pensò la ragazza vestita di blu. poi, non troppo lontano, vide una donna vestita di nero che fluttuava in alto nel cielo.


L'aspetto della donna aveva un aspetto quasi perfetto. I suoi lunghi capelli neri arrivavano fino alla sua vita ed emanava un'aura fredda e nobile che sembrava esigere che tutti gli altri rimanessero a mille chilometri di distanza. Questa sorta di aura arrogante non era deliberata, era qualcosa di innato che rendeva difficile a chiunque di radunare il coraggio per guardarla.


Non aveva una spada. In realtà non aveva usato un'arma nemmeno prima; aveva solo usato le dita.


"Questi sono i ribelli delle antiche razze di cui parlavi..."


Disse piano la donna vestita di nero. Solo allora i membri delle antiche razze scoprirono che era apparso qualcun altro.


Il viso di quest'uomo sembrava essere stato inciso da una sciabola. I suoi occhi assochilometrivano a mari di stelle, erano indescrivibilmente misteriosi.


Dopo che quest'uomo apparì, la donna vestita di nero si mise appena un po' dietro di lui. Che fosse per la sua mentalità o per le sue azioni, sembrava che questa donna considerasse quest'uomo una guida.


Una donna così terrificante considerava quest'uomo una guida. Allora...


I membri delle antiche razze rimasero completamente sbigottiti. Questi due non sembravano affatto abissali e il loro aspetto era simile a quello delle antiche razze. Com'era possibile...?


Che fosse...


L'uomo di mezz'età si ricordò di come molti anni fa, il capo dell'esercito, Mu Qianxue, un tempo avesse ricevuto visita da un vecchio amico. Si diceva che quest'uomo fosse potente quanto Mu Qianxue.


Era lui?


Mentre il signore di mezz'età era perso nei suoi pensieri, l'uomo chiuse gli occhi e sentì la brezza salina che soffiava contro di lui, pieno di emozioni.


1500 anni!


Solo il rituale abissale era durato per 1080 anni. Insieme ai dieci anni precedenti, ammontava a 1100 anni.


Dopodiché Lin Ming e Sheng Mei non erano usciti immediatamente, ma erano rimasti a coltivare per altri quattro secoli per consolidare le loro coltivazioni.


Poi, con l'aiuto dei Sovrani Immortale e Demoniaco, erano usciti direttamente dalla tomba del Dio Demoniaco usando un passaggio nascosto e avevano attraversato il diciottesimo strato dell'Abisso Oscuro in un solo viaggio per arrivare al dodicesimo.


Tutto questo era accaduto senza che nessuno lo notasse.


E in quel momento, la forza da Vera Divinità di Lin Ming si era stabilizzata completamente. Le Nove Stelle del Palazzo del Dao erano solo ad un pelo di distanza dall'aprire l'ottavo Palazzo del Dao.


Si poteva dire che Lin Ming avesse sperimentato il più grande aumento di forza della sua vita!


Era rinato!


Dopo essere tornato nell'Abisso Oscuro, Lin Ming aveva intenzione di entrare nei 33 Cieli il più velocemente possibile. Ma prima doveva trovare Mu Qianxue.


Ora sapeva dei segreti della tomba del Dio Demoniaco e della guerra imminente tra l'Abisso Oscuro e i 33 Cieli. Sarebbe stato estremamente pericoloso per Mu Qianxue rimanere nell'Abisso Oscuro.


Lin Ming aveva intenzione di partire con lei.


Così cercò la sua posizione usando il marchio che aveva concordato con Mu Qianxue in passato.


Al suo attuale livello, finché fosse stato ad un certo raggio d'azione, avrebbe potuto percepire la posizione di Mu Qianxue. Dopotutto Lin Ming era familiare con le formazioni che aveva disposto, così non potevano bloccarlo molto.


"Le antiche razze sono proprio entrate in declino..."


Sheng Mei sospirò. Sapeva già della loro situazione, ma in passato aveva perso i ricordi delle sue esperienze precedenti, così le antiche razze per lei erano state insignificanti per lei. Ora però sapeva di essere un membro della razza degli dei primordiali.


Sia il Maestro della Strada Asura che il Sovrano Immortale provenivano dalla razza degli dei primordiali.


"Mm... la fortuna è sempre mutevole." Lin Ming sospirò con emozione. Poi si girò verso la squadra di membri delle antiche razze e disse: "C'è la signorina Mu? Portatemi da lei..."


I membri delle antiche razze si scambiarono delle occhiate. Poi l'uomo di mezz'età annuì e disse lentamente: "Il capo, lei... lei è qui..."
                                


                                



