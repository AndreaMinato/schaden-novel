---
weight: 21950
title: Capitolo 2195 – Ritornare nei 33 Cieli
pubDate: 2025-12-15T08:37:10.515Z
tags:
    - mw
---


<em>Capitolo sponsorizzato, ringraziamo Federico!
9 capitoli in coda (9 Federico), 0/5
-Schadenfreude</em>


La ribellione delle antiche razze era continuata per oltre mille anni. Il motivo per cui era durata per così tanto tempo era principalmente a causa dell'apertura della tomba che aveva attirato l'attenzione la maggior parte dell'attenzione dell'Ordine Demoniaco.


Dopo l'esplorazione della tomba, tutti i maestri delle Alleanze di Diluvio e di Oscuro erano stati annientati. Per numerose organizzazioni di abissali era stato un fulmine a ciel sereno!


Molto tempo dopo che l'uscita della tomba si era aperta, non era apparso nessuno. Questo aveva lasciato sbigottiti molti Sect di abissali.


Ogni grande organizzazione, incluse quelle totemiche, erano state gravemente ferite. E non tutte potevano sopportare la morte di diverse Vere Divinità e di decine di Empirei.


In un momento del genere, l'Ordine Demoniaco naturalmente non avrebbe prestato attenzione alla rivolta delle antiche razze che non era nemmeno troppo vasta.


Inoltre, in questi ultimi anni, i ribelli aveva mantenuto un profilo ancora più basso. Rispetto all'inizio in cui avevano lottato, si erano tranquillizzati per riprendersi e crescere ulteriormente.


Mu Qianxue aveva ereditato una parte dei ricordi dell'Imperatrice Celeste Xuanqing. Inoltre aveva distribuito alcuni metodi di coltivazione delle antiche razze che aveva fornito Lin Ming. In questi ultimi anni erano apparsi molti nuovi guerrieri nella resistenza.


Il quartier generale delle antiche razze si trovava nel profondo del Mare Sconfinato.


Prima di entrare nel quartier generale, Mu Qianxue aveva percepito Lin Ming e allo stesso modo Lin Ming aveva sentito lei.


I due si incontrarono in una grande sala. Mu Qianxue notò subito con un'occhiata la coltivazione di Lin Ming.


Mostrò un profondo stupore: "Sei... diventato una Vera Divinità?!"


Lin Ming era arrivato allo stadio di Empireo a circa 700 anni d'età. Poi aveva passato 5000 anni nella Valle della Morte Tragica per raggiungere il picco degli stadi intermedi. Dopodiché ci aveva messo altri 1500 anni per diventare una Vera Divinità. Questo livello di velocità era semplicemente sconvolgente.


"Mm... è per via di motivi riguardanti la tomba del Dio Demoniaco. È una lunga storia. Apprendista senior, parliamone mentre partiamo."


"Partire? Partire per dove?" Mu Qianxue ne fu lievemente sorpresa. Non sapeva a cosa si stesse riferendo Lin Ming.


Inoltre era anche perplessa riguardo all'identità di Sheng Mei, che stava vicina a lui.


Perfino Lin Ming era rimasto sorpreso della presenza di Sheng Mei nell'Abisso Oscuro. Era naturale che nemmeno Mu Qianxue non capisse.


"Torneremo nei 33 Cieli!"


Disse succintamente Lin Ming. L'esercito di ribelli delle antiche razze consisteva in diverse centinaia di migliaia di persone. Questa quantità di persone poteva entrare facilmente nel palazzo di Primordius e non sarebbe stato difficile trasferirle dentro.


E, data la forza di Lin Ming, poteva aiutarli ad attraversare le terrificanti tempeste di energia attorno al Muro Divino Eterno per scappare con successo dall'Abisso Oscuro.


Lin Ming era già impaziente di tornare. Primo, l'Abisso Oscuro era troppo pericoloso e secondo, era preoccupato per la situazione dell'umanità.


E in effetti, come temeva, l'umanità era in difficoltà...


.....


33 Cieli, universo selvaggio.


Erano passati oltre 1500 anni da quando Lin Ming era partito per l'Abisso Oscuro.


Il Sovrano dei Saggi Zaohua aveva lasciato l'isolamento 600 anni fa e, allora, la guerra dell'umanità per conquistare il Regno Divino era finita. L'Empirea Sogno Divino aveva ricondotto l'umanità nell'universo selvaggio e, usando il Decreto Asura, si era formata una connessione tra il Muro del Sospiro Divino, collegando l'universo selvaggio con un altro universo confinante.


Contando su questi vastissimi universi, l'umanità e i saggi avevano riniziato un'altra guerriglia.


L'umanità aveva causato gravi danni ai saggi prima che il loro sovrano emergesse dall'isolamento. Così, anche se era impossibile per l'umanità fronteggiare direttamente il nemico, i saggi a loro volta avevano un potere e risorse limitate. Così l'esercito umano poteva contare sulle complesse conformazioni del territorio per sopravvivere a stento.


Questa era una cintura di meteore caotiche tra tempeste spaziali e polvere interstellare che bloccava la percezione di un praticante di arti marziali. Visto che questa polvere interstellare poteva ostacolare la luce delle stelle, questa regione era difficile da localizzare nel vasto universo.


In effetti cercare un nemico in una cintura di meteore del genere era inutile. Nell'universo selvaggio il numero di cinture di stelle simili a questa usava il biliardo come unità di base. Ogni cintura interstellare poteva estendersi per trilioni di chilometri e per esplorarle tutte ci sarebbe voluto un enorme numero di maestri per fare una ricerca a tappeto con la loro percezione.


Chi era capace di portare a termine una ricerca del genere in breve tempo doveva essere almeno un Empireo e molti Empirei saggi erano morti. Inoltre dovevano comunque coltivare, sarebbe stato impossibile per loro accerchiare l'umanità nell'universo selvaggio come avevano fatto la prima volta.


In questa cintura di meteore c'era ogni sorta di complessa struttura spaziale che formava un labirinto. Al centro di questo labirinto c'erano strati di formazioni illusorie interconnesse.


Queste formazioni erano incredibilmente mistiche. Figuriamoci un saggio ordinario, perfino un Empireo sarebbe stato confuso e bloccato dalle formazioni.


Queste formazioni illusorie così potenti erano opera di Sogno Divino. Sarebbe stato impossibile per il nemico distruggerle a meno che il Sovrano dei Saggi non fosse arrivato personalmente.


Negli ultimi 8000-9000 anni in cui l'umanità era resistita, anche se aveva subìto delle perdite, era anche cresciuta molto, in particolare per quanto riguardava le loro capacità di nascondersi e di creare formazioni.


Per proteggere i talenti dell'umanità, l'Empirea Sogno Divino aveva creato personalmente centinaia di queste formazioni illusorie, rendendo molto più difficile per i saggi trovarli.


Così l'umanità aveva continuato a lottare. Era riuscita a resistere, ma c'era una questione che li stava demoralizzando.


Cioè... mentre il Sovrano dei Saggi era andato in isolamento, aveva divorato il destino del sistema del raduno d'essenza dell'umanità. Ora l'umanità era separata dal Dao Celeste del sistema del raduno dell'essenza.


Questo divario non influenzava la forza esistente di un coltivatore, ma lo ostacolava dall'aumentare la sua coltivazione.


Ora un praticante di arti marziali avrebbe avuto molte difficoltà a coltivare le Nove Trasformazioni Divine. Allo stadio di Re del Mondo, questa resistenza sarebbe aumentata centinaia e migliaia di volte, rendendo quasi impossibile avanzare di livello.


Anche per un Empireo passare dagli stadi inferiori a quelli intermedi, e dagli intermedi a ai superiori era diventato ancora più arduo nonostante fosse già un processo difficile.


Di questo passo il destino dell'umanità si sarebbe disperso nel nulla.


Questo era il cosiddetto momento in cui una razza esauriva il suo destino.


Nel corso della storia, non era insolito che una razza andasse incontro alla morte perché aveva esaurito il suo destino. Dieci miliardi di anni fa, la razza degli dei primordiali erano incredibilmente potenti, eppure erano decaduti lentamente perché il loro destino era terminato.


L'umanità era lontana dal poter competere con la razza degli dei primordiali, sia in quanto a forza che numeri. Così non sarebbe stato strano se l'umanità fosse perita durante questa grande calamità.


Ora la giovane generazioni di umani aveva già iniziato a decadere. a causa di questa maledizione, i coltivatori con un talento ordinario riuscivano a raggiungere solo il Mare Divino Realm. I talenti orgogliosi sarebbero riusciti a diventare Sacri Lord, ma per avanzare allo stadio di Re del Mondo avrebbero dovuto affrontare ogni sorta di resistenza e così non potevano andare oltre.


Un'atmosfera depressa e impaurita aveva iniziato a diffondersi lentamente nell'umanità.


Anche se c'era la protezione delle formazioni, non nascevano nuovi maestri nella generazione più giovane ed era difficile per la vecchia generazione diventare ancora più potente. Per l'umanità ogni guerriero perso sarebbe stato devastante.


Di questo passo l'umanità sarebbe stata sconfitta senza poter nemmeno opporre resistenza.


In questa cintura di polvere interstellare, in un piccolo mondo indipendente.


Un giovane era seduto a mezz'aria. Indossava un abito nero e portava una lancia sulle spalle. La sua espressione era solenne e decisa, e i lineamenti del suo viso erano taglienti e distinti. Emanava un'aura feroce.


Guardando attentamente questo giovane, si potevano notare sochilometrinze con Lin Ming.


Era il figlio più grande di Lin Ming: Lin Huang.


In quel momento c'erano sei persone di fronte a lui: Xiao Moxian, Zanna di Drago, Jun Biyue, Hang Chi, l'Imperatore Shakya e una ragazza vestita di nero dall'aspetto splendido e la pelle bianca come la neve.


Questa ragazza sembrava avere circa 17-18 anni. La sua corporatura era snella e le sue gambe erano spesse e rotonde. Anche se era molto bella, la sua arma era una falce rosso scuro lunga nove piedi.


Questa falce aveva una forma davvero spaventosa. Sembrava che la lama principale fosse formata da tre zanne affilate, ma anche quella più piccola era ampia mezzo piede. Quest'arma era in netto contrasto con la sua corporatura slanciata e la sua pelle simile a porcellana.


La ragazza vestita di nero un tempo aveva incontrato Lin Ming. Il suo nome era Mo Xiao ed era la diretta discepola del Monarca Demoniaco Oscuro. Era famosa nella giovane generazione dell'umanità ed era definita la seconda venuta di Xiao Moxian.


In quel momento Zanna di Drago, Jun Biyue, Mo Xiao, Lin Huang, Hang Chi e Xiao Moxian erano seduti agli angoli di una stella a sei punte tracciata nel vuoto.


Per quanto riguardava l'Imperatore Shakya, aveva le mani giunte ed era al centro.


Un'aura invisibile si sollevò dal corpo dell'imperatore Shakya, formando un mondo diverso.


In questo mondo c'erano piattaforme buddiste e dei budda che recitavano verità astratte. Raggi di luce divina sfrecciarono nel cielo, trasformandosi in flussi di scritture dorate che serpeggiarono nel vuoto.


Dopo 1500 anni, l'Imperatore Shakya era diventato una Vera Divinità!
                                


                                



