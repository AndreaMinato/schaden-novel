---
weight: 2197
title: Capitolo 2197 – Incontro
pubDate: 2025-12-15T08:37:10.515Z
tags:
    - mw
---


<em>Capitolo regolare,
8 capitoli in coda (8 Federico), 0/5
-Schadenfreude</em>


"Non possiamo continuare a dipendere dal benefattore Lin. Anche se non siamo riusciti a rompere il diagramma celeste del dao stavolta, abbiamo comunque fatto esperienza. Possiamo fare altri tentativi ancora. Un giorno spezzeremo queste catene e una volta che lo faremo avremo consolidato ancora di più le nostre arti marziali."


Disse lentamente l'Imperatore Shakya. Questo poteva essere un riassunto dei loro fallimenti nel distruggere il diagramma celeste del dao.


Era ben consapevole di non poter riporre tutte le sue speranze in Lin Ming. Al momento probabilmente era un Empireo di livello superiore e sconfiggere il Sovrano dei Saggi a quel livello era impossibile. Non importava quanto fosse sbalorditivo il talento di Lin Ming, non avrebbe comunque avuto una possibilità.


"Benefattrice Ji..."


Disse l'Imperatore Shakya quando notò l'irrequietezza di Xiao Moxian. Voleva dire un po' di parole di conforto, ma non sapeva da dove partire.


"Sto bene." Xiao Moxian fece un cenno. "Capisco che Lin Ming non tornerà per molto tempo, ma sono un po' preoccupata dato che non ho ricevuto notizie di lui da così tanto tempo..."


Sapeva che la personalità di Lin Ming era ferma e testarda, una volta che aveva deciso qualcosa, avrebbe continuato fino alla fine. Ora che era andato all'avventura, si chiedeva se sarebbe riuscito a coltivare a sufficienza per contendere con il Sovrano dei Saggi una volta che fosse tornato.


Tuttavia era più facile a dirsi che a farsi resistere al Sovrano dei Saggi Zaohua. Il Sovrano dei Saggi Zaohua possedeva una forza enorme e, ora che aveva divorato il destino dell'umanità, la sua forza probabilmente aveva fatto un altro passo avanti. E tra i 33 Cieli, a parte l'Imperatore Spirituale misterioso che non aveva ancora fatto la sua mossa, il Sovrano dei Saggi Zaohua era assolutamente invincibile.


Se Lin Ming avesse voluto superarlo, probabilmente avrebbe avuto bisogno di un periodo di tempo considerevolmente lungo. Così forse non l'avrebbe visto per almeno altri 2000-3000 anni.


Inoltre il sistema di raduno dell'essenza era stato bloccato dal Sovrano dei Saggi Zaohua. L'avanzamento di Lin Ming sarebbe stato ostacolato da questo?


"Mio padre riuscirà sicuramente a spezzare le catene del Dao Celeste."


Disse con sicurezza Lin Huang. Poteva intuire cosa stava pensando sua madre. La sua riverenza e ammirazione nei confronti di Lin Ming aveva già raggiunto un livello assurdo.


"Il fratello Lin può perfino avanzare allo stadio delle Nove Stelle del Palazzo del Dao, così non dovrebbero esserci problemi con il sistema di raduno dell'essenza. Probabilmente la sua velocità di coltivazione diminuirà un po', ma per il fratello Lin potrebbe non essere negativo. Non ci sono catene che possono intrappolare un Vero Drago."


Commentò piano Jun Biyue.


"Per quanto mi riguarda, non vedo l'ora che Lin Ming ritorni per guardarlo spezzare le catene del Dao Celeste con i miei occhi. Forse potrei perfino ottenere qualche ispirazione."


Disse Zanna di Drago mentre guardava il diagramma celeste che svaniva nel cielo. Mentre le increspatura spaziali scomparivano, provava una profonda riluttanza.


"Lasciamo che le cose facciano il suo corso..." Disse piano Xiao Moxian. In quel momento però tremò. La bottiglietta di pillole nelle sue mani cadde a terra, tremando fino a fare uscire il medicinale al suo interno.


Tutti attorno a Xiao Moxian sussultarono. Con la sua forza naturalmente era impossibile che le scivolasse di mano qualcosa.


"Madre, cosa succede?"


"Cos'è successo?"


Erano tutti preoccupati. L'Imperatore Shakya si era già alzato, la sua mano toccava il suo anello spaziale. La sua espressione era solenne. In questo periodo di tempo, nemmeno loro erano sicuri nelle formazioni illusorie di Sogno Divino. C'erano molte possibilità che fosse un attacco nemico!


Xiao Moxian si portò una mano al petto e tirò fuori una vecchia collana.


Era il Collegamento Spirituale delle Mille chilometri che aveva permesso a Lin Ming di trovare Xiao Moxian quando era andato nell'universo selvaggio. Il Collegamento Spirituale delle Mille chilometri era stato raffinato usando le divine arti runiche e, visto che Xiao Moxian l'aveva usata troppe volte in passato, aveva consumato la sua energia fino a disintegrare il simbolo runico.


Ma prima di partire, Lin Ming aveva usato le sue divine arti runiche per trasformare il Collegamento Spirituale delle Mille chilometri.


Non solo aveva disegnato un nuovo simbolo, ma ne aveva anche rafforzato la funzione. In passato solo Xiao Moxian poteva comunicare con Lin Ming, ma ora la comunicazione passava per entrambi i sensi.


Questo per evitare ciò che era successo in passato, quando Lin Ming non aveva potuto localizzare immediatamente Xiao Moxian dopo essere arrivato nell'universo selvaggio. altrimenti avrebbe avuto molti problemi, se fosse tornato e avesse dovuto cercarla per tutto lo spazio sconfinato.


Xiao Moxian aveva appena sentito un tremito provenire dal Collegamento Spirituale. E poteva esserci solo una persona capace di comunicare attraverso la collana: Lin Ming!


"Lin Ming... è... è tornato!"


Xiao Moxian guardò il Collegamento Spirituale delle Mille chilometri con incredulità, nel suo tono c'era esitazione e incertezza.


Tutti sussultarono. Prima che potessero rispondere, il Collegamento Spirituale delle Mille chilometri iniziò a brillare fiocamente.


Gli altri potevano vedere il bagliore, ma solo Xiao Moxian poteva sentire il suono trasmesso dall'artefatto...


Era davvero Lin Ming!


Era tornato!


"Il benefattore Lin è già tornato?"


L'Imperatore Shakya era sbalordito. All'inizio pensava che non sarebbe tornato finché non avesse raggiunto un livello tale da poter competere con il Sovrano dei Saggi Zaohua. Altrimenti sarebbe stato inutile tornare.


Ma erano trascorsi solo duemila anni; era troppo presto.


"Mio padre non dovrebbe avere incontrato dei guai, vero...?" Mormorò un po' preoccupato Lin Huang.


"Forse Senior Lin stava pensando alla sua famiglia e temeva che vi steste preoccupando per lui." Era stata Mo Xiao a parlare. La sua voce era piacevole e le sue parole scaldarono il cuore di Xiao Moxian.


In effetti, in tutti questi anni, si era preoccupata per lui.


"È sano e salvo."


Disse contenta Xiao Moxian. Si sentiva come se un'enorme pietra fosse stata sollevata dal suo cuore.


"Sfortunatamente Sogno Divino è andata in isolamento per avanzare negli stadi intermedi, così non possiamo disturbarla imprudentemente... mm... Hang Chi, contatta Vasto Universo e il Monarca Demoniaco Oscuro per farli venire subito qui. Dì loro di preparare un banchetto di benvenuto per Lin Ming!"


Disse con entusiasmo l'imperatore Shakya. Molte figure importanti dell'umanità erano radunate in questa base. Per quanto riguardava gli altri, potevano venire qui dalle basi vicine.


Il ritorno del Sovrano dell'Umanità Lin Ming era un evento importante!


"Non c'è bisogno di preparare un banchetto di benvenuto per ora, è già arrivato..." Mentre parlava, Xiao Moxian iniziò ad uscire frettolosamente dalla sala.


"È già qui?" Disse l'Imperatore Shakya, un po' perplesso. Bisognava sapere che c'erano strati di formazioni illusorie fuori dalla loro base ed erano barriere create personalmente dall'Empirea Sogno Divino.


  Grazie al Collegamento Spirituale delle Mille chilometri, Lin Ming poteva localizzarli facilmente, ma ci sarebbe voluto un po' di tempo per attraversare le formazioni illusorie.


Tutti si affrettarono a seguirla.


Mentre volavano fuori dalla sala, videro che a circa dieci chilometri nel vuoto c'era un uomo vestito di nero. Attraversava dieci chilometri in un solo passo; arrivò di fronte a loro.


Era Lin Ming!


"Lin Ming!"


"Padre!"


"Senior Lin..."


Gridarono diverse persone. Il respiro di Xiao Moxian accelerò e il suo sguardo iniziò a brillare.


Dopo 2000 anni di separazione, aveva visto Lin Ming sano e salvo di fronte a lei. Era più importante di ogni altra cosa.


"Mm, la coltivazione di Senior Lin..."


Mo Xiao rimase sbigottita. Xiao Moxian era troppo entusiasta, così non ci aveva prestato attenzione, ma Mo Xiao e gli altri ammiratori di Lin Ming notarono subito la sua coltivazione.


In quel momento Xiao Moxian sentì un'aura terrificante che poteva scuotere la sua mente e la sua anima nonostante fosse soppressa.


Sembrava che Lin Ming fosse diventato misterioso come l'universo, pieno di potenziale soverchiante e una forza indescrivibile.


Che fosse...


Lo stadio di Vera Divinità?!


"Come..."


"Vera Divinità?!!!"


Erano tutti scioccati. Figuriamoci l'Imperatore Shakya, Zanna di Drago e Hang Chi, perfino Lin Huang che venerava suo padre non poteva crederci.


Lo stadio di Vera Divinità era incredibilmente difficile da raggiungere. Prima della grande calamità del Regno Divino, la civilizzazione delle arti marziali umana era entrata in declino e aveva perso i suoi metodi per diventare Vere Divinità. Per questo, negli ultimi 3,6 miliardi di anni non era apparsa una sola Vera Divinità. Non importava quanto fosse talentuoso un genio, non sarebbe riuscito a superare questo limite.


Nonostante la strada per diventare Vera Divinità spianata per lui, Lin Ming era stato un Empireo di livello inferiore duemila anni fa quando era partito. Tornare come Vera Divinità era fin troppo esagerato.


Era una velocità di coltivazione indescrivibile.


"Lin Ming, come sei riuscito ad avanzare di stadio così velocemente?"


"Se avanzi così velocemente, non renderebbe instabili le tue fondamenta?"


"Al di là delle fondamenta, non può comunque avanzare così velocemente. Inoltre come può qualcuno dalle fondamenta instabili diventare una Vera Divinità?"


Per un po' tutti divennero confusi.


inoltre, diversi secoli fa, il Sovrano dei Saggi Zaohua aveva imprigionato il destino dell'umanità. Questo rendeva ancora più difficile fare progressi!


Lin Ming non fu sorpreso dalle loro reazioni. Spiegò: "Quando sono partito, anche se sono stato via per 2000 anni, sono rimasto nella Valle della Morte Tragica per cinque secoli. Quei cinque secoli sono stati 5000 anni in pratica, così in realtà sono stato via per 6500 anni."


6500 anni?


Sentendo questa spiegazione, alcuni furono meno perplessi. Tuttavia era comunque difficile da accettare. Passare dallo stadio di Empireo a quello di Vera Divinità in 6500 anni era troppo incredibile.


Le leggi che Lin Ming coltivava in particolare erano incredibilmente complesse e misteriose. Anche se erano potenti, richiedevano una grande quantità di tempo da dedicarci. Ogni progresso richiedeva un enorme accumulo di energia!
                                


                                



