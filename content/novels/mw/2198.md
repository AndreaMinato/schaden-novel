---
weight: 21980
title: Capitolo 2198 – Trattative con Zaohua
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
7 capitoli in coda (7 Federico), 0/5
-Schadenfreude</em>


Dopo che Lin Ming era tornato, i vari esperti umani iniziarono ad arrivare da ogni direzione. Questo perché i saggi si erano indeboliti e le loro capacità di bloccare un universo erano di gran lunga inferiori rispetto all'inizio. Finché fossero stati attenti, gli Empirei si sarebbero potuti muovere liberamente nei cieli stellati.


L'esperta della base in cui era tornato Lin Ming era Xiao Moxian. In quanto padrona di questa terra, Xiao Moxian aveva la responsabilità di organizzare un banchetto per accogliere gli altri maestri dell'umanità e anche di aiutare Lin Ming a prepararsi.


Durante questo banchetto, Lin Ming era al centro dell'attenzione. In quanto uno dei capi dell'umanità, naturalmente era nella posizione più elevata ed era il punto focale del pubblico.


Anche se Sheng Mei aveva seguito Lin Ming, non si presentò; si incontrò solo privatamente con Xiao Moxian.


Xiao Moxian aveva già saputo da Lin Ming cos'era successo tra lui e Sheng Mei 2000 anni fa.


Era troppo difficile per Xiao Moxian diventare familiare nei confronti di Sheng Mei, anche così, la ringraziò con gratitudine, perché senza il suo aiuto non avrebbe più potuto rivedere Lin Ming.


Per quanto riguardava Sheng Mei, si sentiva allo stesso modo. Nonostante fosse disposta a seguire Lin Ming e a sostenerlo, era comunque difficile per lei mettere da parte il suo orgoglio freddo e arrogante e contattare gli altri di sua iniziativa.


Così Sheng Mei e Xiao Moxian si scambiarono solo qualche saluto e un po' di conversazioni triviali.


Sheng Mei si sedette a meditare da sola, mentre Xiao Moxian iniziò ad accogliere gli ospiti nella grande sala.


Tuttavia, quando Xiao Moxian se ne andò, spuntò la testa di Jiu'er e sogghignò verso sua madre: "Quella splendida zietta è la madre del fratellone Lin Huang? Wow, papà è proprio un grosso donnaiolo, tutte le sue mogli sono belle come fiori!"


Disse Jiu'er arricciando le labbra.


In questi ultimi anni, anche lei era cresciuta. Grazie all'attenta guida di Sheng Mei, la sua coltivazione era aumentata con un ritmo sconvolgente. Inoltre, visto che era stata battezzata dal Dao Celeste quando Lin Ming e Sheng Mei erano diventati Vere Divinità, la consapevolezza di Jiu'er delle leggi superava di gran lunga quella che i suoi contemporanei potevano sperare di ottenere.


Nemmeno il divoramento del destino dell'umanità da parte del Sovrano dei Saggi Zaohua poteva ostacolare la sua coltivazione, primo perché Jiu'er non era puramente umana e secondo perché le leggi che la giovane coltivava non potevano essere comprese solo dal sistema di raduno dell'essenza.


Il livello in cui era aveva già superato i 33 Dao Celesti.


Sheng Mei guardò Jiu'er e sorrise. Le accarezzò la testa e disse: "Non ho seguito tuo padre perché è un grosso donnaiolo..."


"Allora perché?" Jiu'er inclinò la testa.


"Probabilmente a causa del fato..." Disse piano Sheng Mei, sospirando. in realtà, anche fino ad ora, non era mai riuscita a sbarazzarsi di questa parola.


"Mamma, è davvero animato fuori. Volevi partecipare al banchetto?" Chiese di nuovo Jiu'er.


Sheng Mei scosse la testa: "Non lo farò, ma dovresti salutare tuo padre."


In realtà, da quando Lin Ming era tornato tra l'umanità, Sheng Mei aveva avuto difficoltà ad integrarsi in questo ambiente.


Che fossero Empirei umani o amici di Lin Ming, o anche qualcuno come Xiao Moxian di cui Lin Ming si fidava completamente, sentiva comunque un profondo divario e una mancanza di comprensione tra di loro.


Poteva chiacchierare per un po' solo con Mu Qianxue.


Sembrava che non appartenesse questo mondo.


Tuttavia questo non era un problema per Sheng Mei. Era abituata a stare da sola. Non aveva bisogno di socializzare con gli altri per essere contenta e, a parte Lin Ming, nessun altro doveva accompagnarla.


Aveva la sua strada, una strada che doveva percorrere, una strada che non aveva altra scelta se non percorrere.


.....


Il banchetto di benvenuto di Lin Ming era anche per festeggiare il fatto che era avanzato allo stadio di Vera Divinità.


C'erano dodici tavoli imbanditi diversi disposti nella grande sala.


In questi tempi di guerra complicati, non c'erano molti posti, ma i convitati erano tutti signori della razza umana.


Ad esempio il Monarca Demoniaco Oscuro, il Lord Distruttore Celeste, l'Imperatore Shakya, l'Empireo Vasto Universo, il Grande Budda Senza Limiti e oltre altri venti Empirei umani si erano radunati qui.


La velocità di coltivazione di Lin Ming aveva scioccato tutti. Ma allo stesso tempo li aveva preoccupati. Visto che era stato così rapido, la sua forza e la sua comprensione delle leggi sarebbero riuscite a tenere il passo?


All'inizio Lin Ming aveva impiegato 7000 anni per diventare un Empireo. Anche se era già incredibilmente rapido tra i talenti umani, non poteva essere considerato il più veloce. Tuttavia Lin Ming era poi diventato una Vera Divinità a 13.500 anni d'età; aveva seminato tutti gli altri praticanti di arti marziali umani.


Dopo un quarto d'ora, il Lord Distruttore Celeste fu il primo a parlare: "Lin Ming, ora che sei tornato, come hai intenzione di affrontare i saggi?"


Le parole del Lord Distruttore Celeste spinse i convitati a posare istintivamente i bicchieri e le bacchette e a guardare Lin Ming. Questa era la questione più importante che li preoccupava.


Nessuno sapeva quanto fosse potente ora che era diventato una Vera Divinità.


Un Empireo non sapeva quanto fosse profondo il divario tra i diversi sottolivelli dello stadio di Vera Divinità. Dato che Lin Ming era appena diventato una Vera Divinità e ci aveva messo così poco tempo, la gente temeva che le sue fondamenta sarebbero state instabili o che l'energia che aveva accumulato sarebbe stata carente.


Dopotutto il Sovrano dei Saggi Zaohua era una Vera Divinità della generazione più vecchia ed aveva anche fatto considerevoli progressi di recente. Era impossibile prevedere che livello avrebbe raggiunto la sua potenza.


In una situazione dove nessuno capiva la forza di Lin Ming e quella del Sovrano dei Saggi Zaohua, naturalmente era difficile per la gente valutare la loro situazione. Potevano solo chiedere a Lin Ming cosa aveva pianificato di fare.


Lin Ming mise da parte le sue bacchette e rifletté per un momento. Così Vasto Universo disse: "La guerra tra l'umanità e i saggi ha coinvolto diversi universi e il campo è fin troppo vasto; non si può spiegare brevemente. Lin Ming, credo che non abbia bisogno di dire tutto adesso, ma può prendere il tuo tempo e pensare con attenzione alla sua prossima mossa."


Visto il grande nemico che incombeva su di loro e il destino dell'umanità in declino, i vari capi dell'umanità non avevano molta voglia di assaporare il cibo delizioso di fronte a loro. Iniziarono a discutere della situazione attuale.


"Credo che sua maestà il Sovrano Umano dovrebbe andare in isolamento per un po' di tempo e consolidare ulteriormente le sue fondamenta..."


Era stato il Monarca Demoniaco Oscuro a parlare. Anche se proveniva da un Sect demoniaco, aveva un aspetto gentile ed elegante, e il tono della sua voce era estremamente rispettoso.


"Mm... ma il Sovrano dei Saggi Zaohua ha ostacolato il destino della nostra razza e ora la generazione più giovane ha molte difficoltà quando cerca di praticare il sistema di raduno dell'essenza. Perfino chi si dedica alla trasformazione del corpo fa progressi a fatica. Di questo passo i saggi non dovranno nemmeno fare nulla per accelerare la distruzione della nostra razza!"


Il Lord Distruttore Celeste guardò Lin Ming con preoccupazione. Poteva solo sperare che Lin Ming suggerisse qualcosa, qualsiasi cosa che potesse cambiare la loro situazione.


Al momento l'umanità era in una pessima posizione. E sia il Monarca Demoniaco Oscuro, che il Grande Budda Senza Limiti, Sogno Divino o l'Imperatore Shakya non potevano trovare una soluzione efficace.


Sembrava che l'umanità fosse stata già messa all'angolo dai saggi.


"La situazione in effetti è questa, ma è proprio in questo momento che non possiamo essere frettolosi. Altrimenti esporremmo i nostri punti deboli e i saggi ci rovineranno, o forse ci stermineranno perfino."


Era stato l'Imperatore Shakya a parlare. Aveva la sensazione che fare una domanda così difficile a Lin Ming fosse ingiusto e sarebbe stato difficile escogitare immediatamente una contromisura. Il ritorno di Lin Ming comunque significava che un grande guerriero umano era tornato e almeno non sarebbero stati schiacciati completamente dal Sovrano dei Saggi Zaohua.


Quando l'Empireo Shakya parlò. rivolse lo sguardo verso Lin Ming, in attesa della sua opinione. Al momento Lin Ming era già diventato la colonna portante della razza umana.


Lin Ming sorrise lievemente. "Senior Monarca Demoniaco Oscuro mi ha suggerito di andare in isolamento per consolidare il mio livello, ma in realtà ho già completato questo passo. Dopo essere avanzato, sono rimasto in una terra sacra della coltivazione per 500 anni e le mie fondamenta si sono stabilizzate da molto tempo."


Molti signori umani sussultarono.


Sembrava che Lin Ming fosse diventato una Vera Divinità cinque secoli fa. In altre parole, era avanzato di stadio a 13.000 anni d'età!


Per quanto riguardava ciò che poteva essere definita una "terra sacra della coltivazione" da Lin Ming, doveva essere un posto proprio straordinario.


"Durante i 1500 anni in cui sono stato nell'Abisso Oscuro, non c'è stata notizia di me e mi scuso per avervi fatto preoccupare..." Lin Ming gettò un'occhiata verso Xiao Moxian, mostrando un po' di sensi di colpa.


Xiao Moxian sorrise, rivelando un'espressione pacifica.


In realtà Lin Ming non aveva modo di mandarle dei messaggi. Quando era stato nell'Abisso Oscuro, aveva trascorso la maggior parte del tempo completamente sigillato nella tomba del Dio Demoniaco.


"Dato che sono tornato tra l'umanità oggi, naturalmente sono sicuro e ho le capacità per affrontare i saggi."


Tutti rimasero scioccati. Nutrivano una fiducia assoluta nei confronti di Lin Ming e di sicuro non avrebbe scherzato su questo.


"Allora cosa facciamo?" Disse il Lord Distruttore Celeste. Per via del suo entusiasmo, la sua barba stava già tremando.


"Ho solo bisogno che mi sosteniate. Per quanto riguarda me..." Lin Ming fece una pausa e poi disse lentamente: "Ho intenzione di intavolare delle trattative con il Sovrano dei Saggi Zaohua!"


Le parole di Lin Ming lasciarono senza parole tutti quanti.
                                


                                



