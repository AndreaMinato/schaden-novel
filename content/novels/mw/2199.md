---
weight: 21990
title: Capitolo 2199 – Mandare una Missiva
pubDate: 2025-12-15T08:37:10.516Z
tags:
    - mw
---


<em>Capitolo regolare,
7 capitoli in coda (7 Federico), 0/5
-Schadenfreude</em>


"Vuole iniziare delle trattative con il Sovrano dei Saggi Zaohua?"


"Questo è..."


I sovrani umani presenti furono tutti scossi dalle parole di Lin Ming. Non poterono che scambiarsi delle occhiate sbigottite e versarono perfino del vino dai loro bicchieri. Il Sovrano dei Saggi Zaohua stava facendo di tutto per trovare Lin Ming, eppure Lin Ming voleva consegnarsi a lui di sua iniziativa.


In una guerra tra razze, se si voleva iniziare delle trattative bisognava essere alla pari. Altrimenti chi avrebbe voluto discutere? Avrebbero semplicemente eliminato l'altra parte e finito la questione.


Che... Lin Ming avesse la sicurezza di poter affrontare il Sovrano dei Saggi Zaohua?!


Tutti rimasero senza parole rendendosi conto di questo punto.


"Lin Ming, vuole affrontare il Sovrano dei Saggi Zaohua?" Chiese dopo un po' di tempo l'Empireo Vasto Universo. Dal suo punto di vista, intavolare delle trattative non era diverso da una sfida all'ultimo sangue.


"Hai... la sicurezza di battere il Sovrano dei Saggi Zaohua?" Chiese Xiao Moxian con un tono un po' preoccupato. Credeva in Lin Ming, ma era fin troppo rischioso per Lin Ming affrontare il Sovrano dei Saggi Zaohua dopo essere avanzato di stadio da poco tempo.


"Non so a che livello è il Sovrano dei Saggi Zaohua. Se possibile, vorrei finire questa guerra senza combattere. Ma le cose non vanno sempre come spero..."


Disse con noncuranza Lin Ming. Nessuno pensava che subito dopo il suo ritorno, avrebbe proposto una soluzione così semplice per affrontare i saggi.


.....


Si sparse la voce della decisione di Lin Ming di intavolare trattative con il Sovrano dei Saggi Zaohua. Anche se Xiao Moxian, Vasto Universo e gli altri erano tutti preoccupati per lui, Lin Ming possedeva comunque un altissimo grado di autorità. Aveva creato fin troppi miracoli in passato e nessuno avrebbe pensato di questionarlo, figuriamoci credere che non potesse portare a termine ciò che aveva deciso.


Facendo un passo indietro, anche se le trattative non fossero andate bene, non sarebbero dovute terminare disastrosamente.


Se Lin Ming avesse affrontato Zaohua, allora anche se fosse stato in svantaggio, si sarebbe comunque potuto ritirare rimanendo sano e salvo.


Pensandoci, molti sovrani umani riuscirono a calmarsi. Dopodiché stabilirono un momento e un posto dove iniziare le trattative, per poi comunicare ai nemici della decisione di Lin Ming.


Mandarono marionette messaggere a trasmettere l'informazione.


Oltre mille di queste marionette messaggere furono mandate nell'area dove c'erano più saggi. Poi, quindici giorni dopo circa, i messaggeri raggiunsero i saggi...


.....


In un giardino elegante a mezz'aria...


Nel vasto vuoto dello spazio infinito, un giardino si estendeva per centinaia di chilometri. Piante spirituali crescevano ovunque, insieme ad uccelli e fiori tra tutte le meraviglie del cielo e della terra.


I confini del giardino erano coperti da una formazione. Facendo un solo passo fuori si poteva incontrare i vasti e profondi cieli stellati. Era una scena scioccante.


In questo giardino fluttuavano diverse montagne celesti. In una di esse, c'erano fiori di loto blu grandi quanto padelle. I petali brillavano come la giada e su uno di essi era seduta una donna vestita di blu.


Il suo vestito si adattava perfettamente alla sua corporatura snella. I suoi occhi erano lunghi e sottili, ma il suo colorito era lievemente pallido, facendola sembrare un po' malata.


I capelli della donna erano avvolti in un chignon e inserito nel chignon c'erano tre splendide piume. Questo aumentava l'aura misteriosa e illusoria che circondava questa donna.


Era la discepola preferita della Regina Divina Piaoyu: Fata Loto Blu.


Era andata in isolamento da quando era stata sconfitta da Lin Ming. In questi anni, la sua coltivazione era aumentata rapidamente.


Non sperava di poter raggiungere Lin Ming, ma stava ancora lavorando duramente prendendolo come obiettivo.


A volte, stabilire un obiettivo quasi impossibile avrebbe potuto spingere a mostrare il proprio potenziale.


La Regina Divina Piaoyu si era già ritirata dalla guerra tra l'umanità e i saggi. Per quanto riguardava Fata Loto Blu, era entrata nell'universo selvaggio da sola. Il motivo di questo era perché l'universo dei saggi era troppo pacifico e blando. Fata Loto Blu non poteva trovare competizione tra i suoi coetanei, così rimanere nel noioso cielo della Convocazione dei Saggi da sola non era diverso dal rimanere in isolamento da sola.


Per questo Fata Loto Blu era scesa in questo campo di battaglia e aveva cercato di percepire la sua strada delle arti marziali combattendo. Poter vedere eserciti lottare fino alla morte e anche guardare grandi esperti affrontarsi era un tipo di ispirazione per lei.


Sfortunatamente l'umanità si era nascosta ed era passato molto tempo da quando aveva affrontato i saggi.


In questi giorni, Fata Loto Blu stava coltivando con impegno su questa montagna celeste. Oggi spalancò all'improvviso gli occhi. Vide che oltre l'incantesimo del giardino fluttuante un uccello marionetta lungo tre piedi stava volando rapidamente verso di lei: era una marionetta messaggera!


"Mm?"


Fata Loto Blu divenne pensosa. Scattò e apparì fuori dall'incantesimo.


Sporse la mano e afferrò facilmente la marionetta. Quando lesse il messaggio al suo interno sussultò.


"Cosa... cosa sta succedendo qui?!"


La marionetta messaggera portava con sé una tavoletta di giada e il messaggio al suo interno era estremamente semplice. C'erano poche brevi frasi che informavano del momento e del posto stabiliti per intavolare trattative con il Sovrano dei Saggi Zaohua. E sarebbe stato il Sovrano dell'Umanità Lin Ming a discutere con lui!


Lin Ming voleva iniziare delle trattative con il Sovrano dei Saggi Zaohua?!


Fata Loto Blu rimase a bocca aperta. Aveva la sensazione che il suo cervello fosse stato fritto.


Aveva incontrato per la prima volta Lin Ming oltre 2000 anni fa. Aveva pensato di poter competere con lui e aveva cercato di accerchiarlo usando la Legione di Fame. Tuttavia ciò che ne era seguito aveva dimostrato che erano in piani completamente diversi. E dopo, era diventato un Empireo ed era riuscito a combattere alla pari con la sua maestra; la Regina Divina Piaoyu!


Anche se era sinceramente convinta della forza di Lin Ming, non credeva comunque che in soli 2000 anni fosse diventato abbastanza forte da poter competere con il Sovrano dei Saggi Zaohua!


E il Sovrano dei Saggi Zaohua era un guerriero indescrivibilmente potente.


Per quanto riguardava intavolare trattative, in realtà non era diverso dal proporre di fare uno scontro finale, a meno che il vero sé di Lin Ming non si fosse nascosto.


Ma se avesse fatto così, allora tanto valeva trasmettere l'intero messaggio con la marionetta. Perché disturbarsi a stabilire una data e un luogo dove trattare?


Che Lin Ming fosse già sicuro di poter combattere contro il Sovrano dei Saggi Zaohua?


Fata Loto Blu non lo riteneva possibile. 2000 anni fa Lin Ming era un Empireo di livello inferiore. Così che livello poteva aver raggiunto ora? Che fosse così ingenuo da pensare che qualcuno al picco dello stadio di Empireo potesse battere il Sovrano dei Saggi Zaohua?


Strinse la marionetta messaggera mentre era persa nei suoi pensieri. Dopo un momento decise che prima doveva riferire questo evento importante alla sua maestra.


Non solo Fata Loto Blu, ma molti altri maestri saggi ricevettero questo messaggio allo stesso tempo.


Questo includeva numerosi Empirei e membri d'élite come Aori e Xie Yue.


Leggendo il messaggio, pensarono che fosse uno scherzo o, che probabilmente fosse una trappola!


Non credevano davvero che Lin Ming avrebbe iniziato delle trattative con il Sovrano dei Saggi Zaohua. Anche se fosse stato cento volte più coraggioso, non si sarebbe presentato. Ma se lo avesse fatto, sarebbe stato incredibilmente stupido e non coraggioso.


"Credi che sia una trappola?"


Molti Empirei si erano radunati attorno al palazzo di Zaohua e iniziarono a fare ipotesi sulle intenzioni degli umani.


"Eheh, che sorta di trappola potrebbero aver escogitato? Ora le sole Vere Divinità che hanno sono Sogno Divino e l'Imperatore Shakya. Inoltre, anche se Lin Ming non è avanzato di stadio, è comunque forte come una Vera Divinità. Ormai dovrebbe essere la persona più forte tra gli umani. Ma anche loro tre insieme come potrebbero minacciare il Sovrano dei Saggi Zaohua? Anche se gli umani avessero mille anni per creare strati di formazioni, non potrebbero nemmeno torcere un capello a sua maestà."


"Esattamente! Hai ragione, ma è comunque strano. Perché gli umani sarebbero così annoiati da sprecare tempo così? O sono stati schiacciati così tanto per tutti questi anni e il loro destino è stato divorato da sua maestà, e così sono diventati impazienti e hanno deciso di contrattaccare usando trucchetti del genere?"


"Umpf, la razza umana non dovrebbe essere così annoiata. Ma non importa quali sono i loro piani, è impossibile che Lin Ming si presenti quel giorno... la forza di quella persona è sbalorditiva e cresce troppo in fretta. È solo una spina nel fianco per noi ed è il più grande disastro che potrebbe abbattersi su di noi in futuro. È impossibile che qualcuno come lui sia così stupido."


"Non riesco ad immaginare il motivo dietro le loro azioni. Che sia una trappola o no, credo che siate troppo preoccupati. Figuriamoci gli umani, nemmeno gli spirita potrebbero farci qualcosa. Finché indagheremo prima, allora andrà bene. Inoltre sua maestà il Sovrano dei Saggi può sondare la situazione da lontano. Se ci sono segni di una trappola, riuscirà a trovarne gli indizi."


Molti Empirei saggi erano rimasti sbigottiti. Analizzarono le marionette messaggere e fecero ipotesi sui piani degli umani, ma alla fine non riuscirono a capire le intenzioni dei nemici.


E in quel momento, i Re Divini Piaoyu e Tiangang avevano ricevuto questa notizia.


"Interessante, quanto è interessante!"


Il Re Divino Tiangang si sfregò il mento, si stava riempiendo di entusiasmo.


Lin Ming voleva trattare con Zaohua!


Non credeva nemmeno lui che la forza di Lin Ming potesse crescere così velocemente, ma questo non gli impediva di provare entusiasmo. Voleva vedere cosa avevano intenzione di fare Lin Ming e gli umani.


"Sembra che dovrò fare un viaggio nell'universo selvaggio." Disse il Re Divino Tiangang, impaziente. Anche se si era ritirato dalla guerra tra l'umanità e i saggi, questo non significava che non potesse godersi lo spettacolo.
                                


                                



