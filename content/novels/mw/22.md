---
weight: 220
title: Capitolo 22 - Forza e Controllo
pubDate: 2025-10-16T07:28:18.400Z
tags:
    - mw
---


In questi giorni Lin Ming si stava allenando a disossare usando il dorso del coltello. Aveva preso metà dei 95 liang d'oro e li aveva usati per acquistare medicine. Ora quando si esercitava, ogni suo pugno era in grado di lasciare un solco profondo sette pollici in un Albero Ferreo. La sua forza non era inferiore a 1500 jin.


Tuttavia non aveva ancora raggiunto il limite descritto nel manuale 'Scritture del combattente del Caos Primordiale', dove ogni pugno diventava fluido, senza forma. Questa fluidità praticamente derivava dal controllo della propria forza. Non appena l'avesse padroneggiata, se avesse colpito un Albero Ferreo, con un colpo avrebbe lasciato la corteccia intatta ma l'interno sarebbe stato distrutto! Lin Ming comunque non aveva raggiunto questo limite, la 'Forza Penetrante'.


Lin Ming bevve una tazza di zuppa medicinale e si tolse la camicia. Si era allenato a disossare così ogni giorno e, usando questo metodo, stava cominciando lentamente a capire come controllare la sua potenza.


La cucina era calda, e usando il dorso del coltello, la forza che Lin Ming utilizzava era aumentata di molto. Aveva anche attivato la 'Formula del Caos Primordiale' mentre stava tagliando. Rivoli di sudore scorrevano sul suo corpo. In quel momento non sapeva che il suo simbolo di iscrizione aveva causato un grande trambusto.


...


"Signor Muyi, signorina Qin, vi do personalmente il benvenuto nel nostro locale. Se desiderate entrare, abbiamo già preparato una stanza privata per voi." Sorella Lan era stata avvisata subito ed era andata all'entrata principale per dare il benvenuto agli spettabili clienti. Il Padiglione dello Splendore e gli altri ristoranti di alta classe avevano delle stanze speciali per dignitari e altri ospiti di alto profilo.
Spesso questi ospiti non gradivano mangiare all'aperto, quindi per dare loro un ambiente più confortevole avevano molte stanze private a disposizione.


"Xiao Lan, prepara il miglior tè Primavera Blu che abbiamo e avvertite i cuochi. Portate i piatti migliori!"
Nonostante il Padiglione dello Splendore ospitasse spesso molti prestigiosi ospiti, Muyi e Qin Xingxuan erano la crema dell'alta società! Sia la Tenuta del Maresciallo che il Palazzo Imperiale avevano parecchi maestri cuochi ancora più capaci di quelli del Padiglione dello Splendore; semplicemente non avevano alcun bisogno di venire a mangiare qui.


Qin Xingxuan disse, "Non è necessario, questa volta il mio maestro e io siamo venuti a cercare qualcuno."


"Oh? Cercare qualcuno?"


"Sì, ho sentito che un ragazzo di quindici-sedici anni è un ospite qui. Alto quanto me, il suo cognome è Lin." Qin Xingxuan disse solo il cognome di Lin Ming, perché era normale far registrare solo il cognome per affittare una stanza. Per esempio Signor Lin. Qin Xingxuan immaginava che Lin Ming stesse lì con il suo maestro, se fosse stato così la registrazione non sarebbe stata a nome di Lin.


"Un giovane di quindici-sedici anni..." Sorella Lan ci rifletté su e poi chiese a Xiao Lan, "Recentemente abbiamo ospitato un ragazzo qui?"


Xiao Lan scosse la testa e disse, "Non ho presente, ma controllerò il registro."


Dopo che Xiao Lan se ne andò, Sorella Lan intrattenne Qin Xingxuan e Muyi mentre si sedettero. Dopo un po' Xiao Lan tornò dicendo, "Ho controllato i registri e non ho visto alcun giovane uomo venire qui di recente."


Il Padiglione dello Splendore era una sede frequentata per lo più da professionisti e figure di alto livello nel commercio. Tendevano ad essere più vecchi. Erano pochissime le famiglie che venivano lì e c'erano raramente giovani uomini.


Muyi si accigliò e disse, "Non negli ultimi dieci giorni? Come? Otto giorni fa il ragazzo era al Padiglione dello Splendore."


Sorella Lan ci rifletté con attenzione e disse, "Il nostro Padiglione dello Splendore di solito non ospita giovani. Forse, se state cercando qualcuno con il cognome Lin, la nostra cucina ne ha uno ed è qui da un mese, ma... non dovrebbe essere la persona che la signorina Qin sta cercando."


Sorella Lan pensava che Qin Xingxuan e Muyi stessero cercando un giovane di qualche famiglia aristocratica. Sebbene Lin Ming finora avesse attirato l'attenzione in cucina, le sue origini erano comuni e la sua coltivazione non era alta. Non avrebbe dovuto avere niente a che fare con la tenuta del maresciallo.


"Cucina?" Qin Xingxuan disse con una traccia di sorpresa.


"Sì. È un disossatore... un giovane molto responsabile... è un lavoro che consiste nel tagliare la carne." Sorella Lan aveva notato che Qin Xingxuan non sapeva in cosa consistesse l'occupazione, quindi lo aveva spiegato.


"Tagliare carne? Impossibile." Sentendo questo, Muyi non aveva molto speranze. Come poteva uno stimato maestro di iscrizioni essere un macellaio?


Ma Qin Xingxuan non si arrese. Continuò, "Come si chiama?"


"Non sono sicura; parla pochissimo. Sappiamo solo che il suo cognome è Lin. A quest'ora dovrebbe essere a lavoro in cucina.
Volete andare a dare un'occhiata?"


"Sì. Facci strada." Qin Xingxuan annuì mentre si alzava.


Seguirono Sorella Lan e arrivarono alla cucina del Padiglione dello Splendore. Aprendo la porta, Qin Xingxuan sentì una nuvola di aria calda e vapore avvolgerla. Era estate, e combinato con il calore della cucina, c'era un caldo insopportabile.


Qin Xingxuan fece circolare la sua forza spirituale e disperse l'aria bollente quando entrò in cucina insieme a Sorella Lan. I cuochi strabuzzarono gli occhi per lo stupore; alcuni di quelli più giovani avevano la bocca spalancata.


Il Padiglione dello Splendore intratteneva molti rispettabili ospiti, quindi i camerieri e i cuochi conoscevano bene le persone famose. Molti di loro avevano riconosciuto Qin Xingxuan e non credevano ai loro occhi.
Nell'intera città di Fortuna Celeste non c'era nessuno che non sapesse il suo nome o non conoscesse il suo talento sbalorditivo. Perché era venuta nella cucina del Padiglione dello Splendore?


Alla fine Sorella Lan si fermò e puntò il dito verso una stanza vicino all'angolo della cucina, "Laggiù..."


La cucina del Padiglione dello Splendore era molto ampia e Lin Ming lavorava nella sua piccola stanza. Avrebbe tagliato qui la carne delle bestie feroci e poi l'avrebbe mandata nella ghiacciaia per farla conservare.


La porta si aprì e Qin Xingxuan sbirciò dentro. Vide un giovane che indossava solo un paio di pantaloni verdi. Il suo tronco leggermente muscoloso era scoperto e stava tenendo un comune coltello, mentre tagliava la carne della bestia feroce.


Il giovane era voltato di schiena; visto da dietro il ragazzo aveva un dorso muscoloso e in forma, con la pelle abbronzata e lucente per l'esercizio. Forse per il calore della cucina o perché stava lavorando davvero sodo, la sua schiena era ricoperta da perle di sudore ed emanava una sensazione di forza che incuteva timore.


Era Lin Ming?
Qin Xingxuan non era sicura, quindi si avvicinò un po' di più fino a vedere il profilo del ragazzo; il suo volto giovane e delicato aveva un'espressione risoluta. A prima vista non si notava, ma guardarlo più a lungo poteva far palpitare il cuore e lasciare una sensazione particolare, come se si fosse al cospetto di una persona di nobili origini.


Nonostante non l'avesse visto bene, Qin Xingxuan riconobbe lo sguardo concentrato e tagliente e cominciò a sovrapporsi con il ricordo che aveva di Lin Ming quando l'aveva incontrato nel Dipartimento del Guqin. Non sapeva il perché ma la fece sussultare e il suo collo arrossì lievemente.


Non aveva previsto una scena del genere. Colui che aveva creato il ricercato simbolo di iscrizione, che richiedeva un buon controllo della forza dell'anima e un tocco delicato e gentile, era questo ragazzo che stava tagliando selvaggiamente la carne di bestie feroci? Erano due idee completamente contraddittorie; il contrasto tra la bellezza complessa e misteriosa e la forza bruta la fecero momentaneamente agitare.


In quel momento Lin Ming si voltò. Nella cucina passavano molte persone e quando  si esercitava ignorava tutto ciò che gli era intorno, ma aveva sentito che c'erano delle persone che lo stavano osservando. Forse qualcuno lo era venuto a cercare.


Ma quando vide Qin Xingxuan si fermò. Qin Xingxuan?
Perché era venuta al Padiglione dello Splendore? Per lui?


Qin Xingxuan aveva notato il semplice coltello nella mano di Lin Ming. Era un coltello lungo meno di un piede e non c'era niente di speciale o particolare in esso, ma ciò che sbalordì Qin Xingxuan era che Lin Ming stava usando il dorso del coltello per tagliare la carne. <em>Era, era davvero...</em>


Il suo sguardo puntò sui pezzi di carne che Lin Ming aveva tagliato. Le sezioni erano tagliate nettamente, senza irregolarità. Erano state fatte usando il dorso del coltello?


"Signorina Qin, stavi cercando me?" Chiese Lin Ming. Vide Muyi dietro e il suo cuore sussultò. Questo vecchio gli dava una sensazione di potenza assoluta, come se una forza costante e invisibile lo stesse premendo. Probabilmente era molto potente, forse un maestro allo stadio Circolazione o anche il più raro stadio houtian!


"Sei Lin Ming?" Il vecchio chiese a Lin Ming con un sorriso. Lin Ming annuì; non poteva nascondere nulla ad un maestro di tale livello. Immaginò che avesse attirato la sua attenzione a causa dei due simboli di iscrizione che aveva venduto. Nonostante sapesse che i simboli avrebbero attratto l'interesse degli altri, non credeva che sarebbe accaduto così in fretta.


Questo genere di circostanza poteva essere un colpo di fortuna, ma anche una calamità. Nel primo caso, allora il prezzo dei simboli delle sue iscrizioni sarebbero aumentati di prezzo e prestigio e sarebbe stato in grado di ottenere una fortuna che poteva usare per comprare un po' di medicine e coltivare.
Ma se avesse avuto sfortuna, sarebbe finito come un rinoceronte catturato e ucciso per il suo corno. Lin Ming non poteva proteggersi e avrebbero anche potuto imprigionarlo e costringerlo a creare simboli di iscrizioni giorno e notte.


Prima di entrare nella casa d'aste Lin Ming aveva considerato tutti questi punti. Aveva pensato di cambiare la sua identità e il suo aspetto, ma non conosceva nessuna tecnica misteriosa, in più aveva poca esperienza e qualsiasi illusione sarebbe stata facilmente spazzata via.


Prima o poi le sue tecniche di iscrizione avrebbero attirato l'attenzione e ci sarebbero state grandi organizzazioni che avrebbero indagato su di lui. Era solo un ragazzo al primo stadio della trasformazione del corpo dalle umili origini. Usare qualche trucco per mascherarsi da quelle grandi potenze non sarebbe stato diverso da un idiota che sparava assurdità.


Perciò Lin Ming non aveva intenzione di nascondere la sua identità e aveva pensato ad un altro modo per proteggersi.
                                


                                



