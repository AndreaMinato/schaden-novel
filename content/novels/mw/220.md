---
weight: 220
title: Capitolo 220 - Soppressione Totale
pubDate: 2025-10-16T07:28:18.459Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
-Schadenfreude</em>


"Non ho fatto nulla... a parte usare una Perla del Mondo dei Sogni per creare un mondo illusorio. Dovrebbe darmi abbastanza tempo per giocare un po' con voi. Non lottate inutilmente; è patetico. Questo incantesimo può essere rotto solo da un maestro Xiantian. È un ambiente isolato, non importa cosa succederà qui, che si sfoderi un potere o un'abilità incredibile, chiunque guarderà dall'esterno vedrà solo una scena tranquilla. Se il Signor Ouyang non ci crede, allora può cercare di rompere l'incantesimo."


Disse lentamente Lin Ming mentre incrociava le braccia. Un sorriso freddo sul suo volto.


Ouyang Dihua si allarmò. Solo un maestro Xiantian può sfondare questo incantesimo? Era davvero un tesoro così grande? Da dove aveva ottenuto questa perla?


Una perla del genere sarebbe incredibilmente preziosa perfino nelle Sette Valli Misteriose!


Ancora una volta Ouyang Dihua pensò che Lin Ming avesse delle origini sconosciute, eppure stravaganti!


"Cosa vuoi?" Ouyang Dihua non dubitava più del potere di Lin Ming. Se aveva osato venire qui oggi, allora doveva avere l'assoluta certezza di poterlo uccidere.


"Cosa voglio? Signor Ouyang non posso credere che lei abbia fatto una domanda così stupida. Non è ovvio? Ti ucciderò. Ho usato questo mondo illusorio per evitare l'attenzione degli altri, così posso ridurre il tuo cadavere in cenere senza lasciare alcuna traccia."


"Bene! Molto bene! Voglio vedere come mi ucciderai!" Ruggì Ouyang Dihua, facendo esplodere la vera essenza dal suo corpo come un geyser. Sfrecciò in avanti come un fulmine, ma non era diretto verso Lin Ming, ma verso il vuoto del mondo illusorio.


"Spada Mortale dell'Osso"


Il corpo di Ouyang Dihua fu inondato da vera essenza. La spada lunga nella sua mano era diventata bianca ed emanava un vento gelido, seguito da urla addolorate e gemiti afflitti; facevano davvero rizzare i capelli!


Questa mossa era stata usata da Zhang Guanyu mentre aveva duellato con Lin Ming. Questa era l'abilità più spietata del primo strato del Divino Potere Acacia, ma la versione di Zhang Guanyu non poteva reggere il confronto con quella di Ouyang Dihua.


"Una mossa saggia, ma sfortunatamente inutile." Lin Ming non si era nemmeno mosso. Rimase a guardare mentre la spada di Ouyang Dihua colpì il limite del mondo illusorio.


<em>Zhi!!!</em>


Brillò una luce accecante e la spada di Ouyang Dihua emise un rumore vibrante e fastidioso, come se stesse per rompersi. Ouyang Dihua tossì mentre il suo corpo tremava. Le sue mani cominciarono a sanguinare.


Tuttavia l'incantesimo era rimasto intatto e immobile, senza ricevere il minimo danno.


Non poteva essere distrutto! Non poteva davvero essere distrutto!


Ouyang Dihua si incupì. Anche si sentiva come se una montagna fosse crollata su di lui, il mondo illusorio non ne era stato minimamente influenzato! Forse ciò che aveva detto Lin Ming era vero e solo un maestro Xiantian poteva distruggere questo mondo illusorio!


"Ho già detto che solo un maestro Xiantian può romperlo, altrimenti è impossibile distruggere questo incantesimo. Ouyang Dihua accetta il tuo fato. Oggi è il giorno in cui morirai!"


Lin Ming toccò il suo anello spaziale e una Lancia Pesante d'Argento Flessibile di nove piedi e nove pollici apparve nella sua mano destra. La punta dell'arma brillava mortalmente, piena di freddezza!


Ouyang Dihua si girò verso Lin Ming con lo sguardo incupito e risoluto:"Non costringermi! Credi di poter vincere contro di me?! Non credere di sopravvivere se danneggiassi la mia coltivazione per evocare la Spada Spacca Anima!"


Mentre lo diceva, Ouyang Dihua tremò. Con un grido, i suoi vestiti di seta si strapparono, rivelando un'armatura flessibile oro viola. Questo era un tesoro di grado Human di alta qualità!


Mentre Ouyang Dihua brandiva la sua spada, la lama cominciò ad emettere dei gemiti desolati, come se innumerevoli spiriti tormentati fossero stati sigillati nell'arma.


Lin Ming ridacchiò e disse:"Sei davvero degno di essere il nipote di un Anziano delle Sette Valli Misteriose. Hai un'armatura flessibile a proteggerti, una spada lunga come arma, entrambe tesori di grado Human alta qualità. Anche io desidero tali tesori. In tal caso li accetterò con piacere."


"Sei sconsiderato!" Ouyang Dihua premette i piedi contro il terreno. Calpestò così forte il suolo che il pavimento sotto di lui si ruppe mentre scompariva lasciando una serie di immagini residue, la sua spada puntava proprio verso la gola di Lin Ming!


"Lama Agile!"


La spada di Ouyang Dihua squarciava lo spazio, l'aria strideva provocando un'esplosione. Lo slancio di questo colpo era terrificante!


Tuttavia Lin Ming si limitò a ridere. Senza usare alcuna tecnica marziale, strinse la lancia con entrambe le mani e contrattaccò!


Dopo aver assorbito il potere della vitalità della Pagoda dello Stregone, insieme alla coltivazione dei 'Meridiani Chaotic Virtues Combat', la sua forza era diventata sbalorditiva.


10.000 jin!!


<em>Bang!</em>


Ouyang Dihua si sentì come se fosse stato travolto da una montagna. Mentre la lancia e la spada si incrociavano, un'enorme forza vibrante sbalzò via Ouyang Dihua, facendogli vomitare sangue. Sentiva come se tutte le sue ossa stessero per frantumarsi.


"Forza Penetrante!" Lin Ming attaccò la sua lancia e 5000 filamenti di vera essenza vibrante formarono una spirale che cercò di trapassare la spalla destra di Ouyang Dihua. Se questo colpo fosse andato a segno, allora il suo braccio destro sarebbe stato strappato via!


Di fronte a questo pericolo mortale, lo sguardo di Ouyang Dihua si fece sinistro. Si ritirò e allo stesso tempo aprì la bocca per sputare due perle verso gli occhi di Lin Ming!


"Perla del Fulmine e del Fuoco Malvagio?"


Lin Ming sogghignò. La Perla del Fulmine e del Fuoco Malvagio che aveva Zhang Guanyu gli era stata data da Ouyang Dihua. Il ragazzo aveva già immaginato che avrebbe usato segretamente le Perle del Fuoco e del Fulmine Malvagio per attaccare, ma non aveva previsto che avrebbe nascosto delle perle in bocca.


Una Perla del Fulmine e del Fuoco Malvagio era efficace soprattutto negli attacchi a sorpresa. Una volta che il nemico era pronto a schivarla, gli effetti sarebbero stati ridotti.


"Concetto di vento!"


Lin Ming mosse la mano sinistra e si sollevò un forte vento, soffiando via le Perle del Fulmine e del Fuoco Malvagio. Allo stesso tempo il ragazzo avanzò, sfrecciando come un fulmine mentre puntava la lancia verso la pancia di Ouyang Dihua.


<em>Bang! Bang!</em>


Le Perle del Fulmine e del Fuoco Malvagio esplosero nel cielo, ma non ebbero il minimo effetto sull'incantesimo del mondo illusorio. In quel momento la lunga lancia di Lin Ming si era già avvicinata, a meno di cento piedi di distanza! Mentre stava volando all'indietro, Ouyang Dihua non aveva modo di schivare!


"Lin Ming! Scommetterò la mia vita contro di te! Spada Spacca Anima!!!" Ouyang Dihua si picchiò il petto, spuntando una boccata di sangue, che schizzò sulla spada. Dopo aver assorbito il sangue, la lama che prima era d'argento assunse uno strano colore rosso sangue. Risuonò un urlo agghiacciante mentre un enorme teschio rosso si dimenò uscendo dalla spada, come se fosse emerso da un mare di sangue cremisi!


Non appena il teschio apparve, si gonfiò come un palloncino. In poco tempo aveva raggiunto un'ampiezza di oltre dieci piedi. Si rivolse verso Lin ming rilasciando un urlo impazzito. Per un po' il cielo si riempì di un vento agghiacciante, come se tutto il sangue e la carne umana fossero stati prosciugati da questo teschio gigante.


Dopo aver fatto questa mossa, Ouyang Dihua sembrò quasi perdere i sensi; poteva a sento reggersi in piedi. Questa era l'abilità più forte nel suo repertorio - la Spada Spacca Anima.
Una volta attivata avrebbe perso il 20% della sua coltivazione. Probabilmente non avrebbe recuperato la sua vitalità nemmeno in sei mesi.


Vedendo questo enorme teschio, Lin Ming mostrò un'espressione sorpresa. Anche se la sua vitalità era vigorosa, sentiva ancora un brivido nelle profondità della sua anima mentre affrontava questo teschio; era come se fosse nudo in un'infinita distesa di neve travolta da una tempesta.


"Muori Lin Ming! Una volta che il Teschio Sanguigno Spacca Anima appare, non si arrenderà finché non avrà risucchiato tutta l'essenza di sangue dei suoi nemici!" Disse istericamente Ouyang Dihua. Il suo volto si era diventato color rosso cupo, come se fosse posseduto da un demonio.


Vedendo questo teschio, Lin Ming mise da parte la Lancia Pesante d'Argento Flessibile. Diede un colpetto con la mano destra e un ago d'acciaio con le spire del drago saltò dalle sue dita.


Questo piccolo ago era lungo solo due pollici e su di esso era inciso un Drago del Fiume Viola, che avvolgeva l'ago nove volte, non una di meno, non una di più.
Nonostante il suo corpo fosse piccolo, ogni dettaglio conteneva una forte espressione tirannica; era così vivido che sembrava che un vero Drago del Fiume fosse stato fissato sull'ago.


Il teschio si precipitò su Lin Ming, aprendo le sue fauci per cercare di ingoiare il ragazzo! Lin Ming non si mosse; puntò verso le sue fauci e mosse il dito.


<em>Whiz!</em>


L'ago d'acciaio si trasformò in una piccola linea purpurea mentre sfrecciava verso il nemico. Da una parte c'era l'enorme teschio sanguigno ampio oltre dieci piedi, dall'altra c'era un ago di due pollici. Queste dimensioni sproporzionate erano troppo contrastanti!


<em>Puff!</em>


L'ago d'acciaio con le Spire del Drago affondò nel teschio. Un tuono viola eruttò all'esterno mentre una rete di fulmini avvolse il mostro.


Le scariche elettriche brillarono mentre il teschio gridò di dolore. Il suo corpo era come un cubo di ghiaccio su cui era stato versato dell'acciaio fuso, si stava sciogliendo rapidamente!


La più grande paura dei fantasmi era il potere del fulmine. Se un fantasma desiderava ottenere un corpo di Puro Yang, allora avrebbe dovuto superare la tribolazione divina, che aveva ridotti in cenere innumerevoli spiriti, annientandoli per sempre!


Non solo, l'ago d'acciaio nella mano di Lin Ming conteneva il Fulmine Divino del Drago del Fiume Viola. Ouyang Dihua invece non aveva rilasciato un potere così incredibile. Una volta che le forze si erano scontrate, si poteva facilmente prevedere cosa sarebbe accaduto. In pochi respiri, il teschio fece il suo ultimo gemito e svanì nel nulla!


Le scariche elettriche scintillavano ancora nell'aria. Lin Ming stese la mano e l'ago tornò subito nel suo palmo, fluttuando mentre roteava lentamente. Sembrava che distruggere il teschio fosse stato più facile che calpestare una formica.


Ouyang Dihua rimase stordito. Non si sognava nemmeno che la sua mossa finale, per cui aveva sacrificato il 20% della sua coltivazione, fosse stata spenta come una piccola candela da Lin Ming.


Com'era possibile?


Ouyang Dihua cominciò a disperarsi. Le sue mani tremarono. Non si era mai sentito così in pericolo prima!


"Ti ho sorpreso? Nonostante tu sia il nipote dell'Anziano delle Sette Valli Misteriose e sia più grande di me di 7 anni, sei stato surclassato da me. Dev'essere davvero difficile da accettare..."


"In ogni caso non sfuggirai alla morte oggi. Puoi dirmi chi si è travestito come il Maestro del Palazzo Marziale Qin? In cambio ti farò fare una bella fine."


Lin Ming non sapeva se chi si era travestito da Qin Ziya fosse Ouyang Dihua o qualcun altro, quindi poteva solo chiederglielo.


Ouyang Dihua sussultò e disse in tono arrabbiato:"Credi che te lo dirò? Continua a  sognare."


Lin Ming rise:"Nonostante voglia sapere quali altri nemici si stanno nascondendo nell'ombra, non mi importa così tanto. Prima ti ucciderò facendoti morire nel modo più doloroso e straziante."


Lin Ming estrasse la Lancia Pesante d'Argento Flessibile. La punta brillava con una luce elettrica mentre veniva percorsa dei filamenti di vera essenza.


Ouyang Dihua mostrò uno sguardo feroce:"Dato che non mi lascerai vivere, allora morirai con me!"


Ouyang Dihua toccò il suo anello spaziale afferrando una manciata di Perle del Fulmine e del Fuoco Malvagio.


"Moriremo insieme!"
                                


                                



