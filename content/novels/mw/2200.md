---
weight: 2200
title: Capitolo 2200 – Giorno dell'Incontro
pubDate: 2025-12-15T08:37:10.516Z
tags:
    - mw
---


<em>Capitolo regolare,
7 capitoli in coda (7 Federico), 0/5
-Schadenfreude</em>


Nel Palazzo di Zaohua, in una sala dorata, un uomo di mezz'età alto e robusto era seduto su un trono opulento.


Questo trono era forgiato da pietra eterna. Era ampio dieci piedi e, il saggio sopra sembrava sedersi su ogni creatura vivente, rendendo quasi impossibile guardarlo dal basso.


I suoi occhi erano pieni di sdegnosa indifferenza, come se nulla al mondo potesse farlo vacillare.


Era il monarca dei saggi; il Sovrano Zaohua.


In quel momento stava tenendo una tavoletta di giada in mano, senza mostrare gioia, né rabbia evidenti.


Ne aveva già letto il contenuto; era la proposta di Lin Ming di iniziare delle trattative.


E in questa sala dorata c'erano molti guerrieri saggi. Tra di loro, perfino quelli più deboli erano Empirei di livello intermedio.


Tutti potevano vedere la tavoletta di giada nelle mani del sovrano. All'inizio pensavano che fosse un messaggio insignificante, ma non si sarebbero mai immaginati che il loro capo l'avrebbe tirata fuori all'improvviso.


Non dissero nulla. La proposta degli umani era stupefacente, ma dato che il Sovrano dei Saggi Zaohua l'aveva già letta, naturalmente stava a lui la decisione se partecipare o no.


"Tra tre giorni mi seguirete tutti nella Galassia del Drago Nascosto."


Disse con semplicità il Sovrano dei Saggi Zaohua. Gli Empirei presenti ne furono sbalorditi. La Galassia del Drago Nascosto era il luogo d'incontro stabilito nella tavoletta di giada.


Non avrebbero mai pensato che il loro monarca avrebbe accettato.


"Sua maestà Sovrano dei Saggi, ha davvero intenzione di andarci?"


Il Sovrano dei Saggi Zaohua non rispose. Si limitò a fare un cenno e se ne andò, lasciando molti Empirei a scambiarsi occhiate sbigottite.


Sembrava che il Sovrano dei Saggi avesse intenzione di partecipare, ma cosa sarebbe successo se gli umani non si fossero presentati?


Tuttavia nessuno osava sfidare gli ordini del loro capo. Così, tre giorni dopo, i molti Empirei partirono dal palazzo di Zaohua.


"Ahahah, Piaoyu, sapevo che saresti tornata anche tu."


Tiangang aveva già immaginato che sarebbe venuta anche lei. Proiettando la sua percezione, presto la trovò. Non si erano visti per 2000 anni.


Accanto alla Regina Divina Piaoyu c'era Fata Loto Blu. Anche Tiangang aveva portato i suoi due discepoli; Aori e Xie Yun.


"Naturalmente non posso perdermi un'occasione così importante." Piaoyu sorrise lievemente.


"Andiamo."


"Ottimo!"


Piaoyu e Tiangang avevano solo una relazione mediocre con il Sovrano dei Saggi Zaohua e non avevano intenzione di unirsi al gruppo.


Così il Palazzo di Zaohua, Piaoyu, Tiangang e molte altre organizzazioni di saggi iniziarono a dirigersi verso la Galassia del Drago Nascosto.


Gli Empirei di molti Sect non avrebbero voluto presentarsi. Dopotutto nessuno voleva essere preso in giro. Tuttavia, dato che era l'ordine del Sovrano dei Saggi Zaohua, non potevano osare disubbidire.


Ma, quando si avvicinarono alla Galassia del Drago Nascosto, tutti questi Empirei si ammutolirono lentamente.


Questo perché, quando espansero la loro percezione nelle aree vicine della galassia del Drago Nascosto, scoprirono che c'erano delle navi spirituali umane.


"È una flotta umana. Lin Ming si è davvero rivelato?"


"Cosa stanno pensando gli umani? Vogliono iniziare la loro ultima battaglia?"


Molti praticanti di arti marziali saggi rimasero sbigottiti.


La galassia del Drago Nascosto copriva un'area incredibilmente grande, ma trovarono la posizione approssimativa dove sarebbero iniziate le trattative contando sulla posizione delle navi spirituali umane.


E quando tutti videro cosa c'era di fronte ad esse, rimasero scioccati.


Nel cielo stellato distante potevano vedere un piccolo pianeta.


Era ampio solo diverse chilometri. Era impossibile che si trovassero forme di vita su un mondo così piccolo, ma in realtà conteneva innumerevoli alberi spirituali e tesori del cielo e della terra.


Queste piante spirituali crescevano tutte per il pianeta, e sopra di esse c'era un padiglione che fluttuava nel cielo.


Il padiglione era molto più semplice, copriva solo un'area di diverse decine di piedi e seduto dentro c'era un giovane.


Questo giovane umano aveva un aspetto straordinario e un temperamento effimero come la polvere. Solo sedendosi qui sembrava una lancia che scuoteva il cuore di chi la vedeva!


Di fronte a quest'uomo c'era un lungo tavolo su cui era posata una bottiglia di vino e diversi bicchieri. Il giovane era seduto ad una delle estremità.


Quando i molti saggi arrivarono, l'uomo fece un cenno di invito. Il suo sguardo era diretto verso il palazzo nel cielo, i suoi occhi erano brillanti, sembravano poter trapassare le mura e le formazioni per vedere il Sovrano dei Saggi Zaohua.


"Lin Ming!"


"È davvero lui!"


Molti Empirei avevano già visto Lin Ming e, anche se non l'avessero fatto, avevano  almeno visto il suo ritratto. L'uomo seduto qui era indubbiamente Lin Ming.


Non si sarebbero mai immaginati che non solo Lin Ming si sarebbe rivelato, ma che sarebbe stato seduto con tale calma, come se fosse in un ritrovo tra amici!


"Non è venuto solo Lin Ming, ci sono anche molti Empirei umani. Sono in piena formazione da battaglia non troppo lontani!"


Le navi spirituali umane erano qui. Finché avessero rintracciato la posizione delle navi spirituali, non era difficile scoprire gli oltre venti Empirei umani vicini.


Erano tutte le figure di alto livello dell'umanità!


Se Lin Ming e molti altri Empirei fossero morti qui, ci si sarebbe potuto immaginare quale sarebbe stato il fato dell'umanità.


"Cosa sta succedendo? Non temono di morire qui?"


"Forse gli spirita si sono intromessi!"


Molti saggi si riempirono di dubbi. In quel momento però qualcuno scoprì la coltivazione di Lin Ming.


Anche se erano separati da una grande distanza, di fronte a Lin Ming avevano la sensazione di trovarsi di fronte ad uno sconfinato cielo stellato. Una potente oppressione cadde su di loro.


Più si avvicinavano, più lo sentivano. A molti Empirei si mozzò il fiato. Inoltre, anche quando Lin Ming si spostava con noncuranza, i suoi movimenti sembravano contenere concetti indescrivibili, rendendo impossibile distinguerli.


"Vera Divinità!"


"È davvero diventato una Vera Divinità!"


"Sono passati solo 2000 anni, com'è possibile..."


Molti praticanti di arti marziali saggi furono colti dal panico. Non avrebbero mai pensato che in così breve tempo Lin Ming sarebbe riuscito a diventare una Vera Divinità.


"Vera Divinità..."


Fata Loto Blu sussultò. La velocità di crescita di Lin Ming era troppo elevata, così elevata che non poteva nemmeno avere il coraggio di considerarlo un obiettivo...


Non poté che dare un'occhiata alla sua maestra. La Regina Divina Piaoyu un tempo aveva combattuto con Lin Ming in passato e probabilmente era la persona più qualificata per valutarlo.


Gli occhi della Regina Divina Piaoyu scintillarono. Anche lei era incredibilmente sbalordita. "Strano... se Lin Ming è riuscito ad avanzare di stadio così velocemente, deve aver ottenuto un'occasione fortunata. Ma non posso immaginare che occasione fortunata possa arrivare a questo livello."


"È stato troppo veloce. Mi chiedo come siano le sue fondamenta e la sua forza..." Commentò il Re Divino Tiangang accanto a Piaoyu. Si leccò le labbra, sembra più impaziente di vedere cosa sarebbe successo.


Lin Ming contro il Sovrano dei Saggi Zaohua!


Le navi spirituali dei saggi si fermarono di fronte al piccolo pianeta. Molti praticanti di arti marziali rimasero completamente in silenzio. Guardavano da lontano Lin Ming con orrore e timore reverenziale.


Lin Ming non aveva ancora appoggiato la mano; stava ancora facendo un gesto di invito.


In quel momento una risata cordiale risuonò dal palazzo di Zaohua.


"Straordinario, davvero straordinario! Sei davvero diventato una Vera Divinità! Non c'è da meravigliarsi che tu abbia trovato il coraggio di affrontarmi!"


Questa voce era indifferente, ma tuonava come una tempesta, riecheggiando per l'universo!


Un uomo di mezz'età dall'abito dorato uscì dal sacro palazzo di Zaohua. Con pochi passi, atterrò sul piccolo pianeta dove si trovava Lin Ming.


Era il Sovrano dei Saggi Zaohua.


In quel momento era solo a 100 piedi di distanza da Lin Ming. Per le Vere divinità questa distanza non era diverso da un incontro faccio a faccia.


Gli occhi del Sovrano dei Saggi Zaohua si infiammarono mentre guardava Lin Ming, mostrava un'espressione stranamente contenta. "Credevi di potermi affrontare dopo essere diventato una Vera Divinità? Probabilmente sei entrato in qualche sorta di incantesimo temporale speciale dove il tempo può essere accelerato senza deformare le leggi?"


Le parole del Sovrano Zaohua lasciarono sbalorditi i saggi.


Questa sorta di incantesimo era incredibilmente raro; pochi avevano sentito parlare di una formazione simile.


La coltivazione ottenuta in isolamento in un incantesimo temporale del genere era diversa da quella accumulato all'avventura e superando ogni sorta di massacro. Anche se entrambe potevano essere considerate una crescita favorita da un'occasione fortunata, la forza combattiva sviluppata sarebbe stata completamente diversa a seconda del metodo usato.


Il primo era come un fiore coltivato in una serra, mentre il secondo era un rampicante che aveva resistito al clima difficile fuori.


Se Lin Ming avesse passato 2000 anni in un incantesimo temporale del genere per aumentare rapidamente la sua coltivazione, allora non sarebbe stato strano che fosse diventato una Vera Divinità.


Pensando a questo, molti Empirei saggi si sentirono molto più rilassati.


In questi tipi di incantesimi temporali speciali e antichi, l'accelerazione del flusso temporale non sarebbe stato troppo esagerato. 2000 anni sarebbero stati circa 10.000-20.000 anni fuori.


Considerando questo, i progressi di Lin Ming erano spiegabili. Dopotutto il suo potenziale e le sue fondamenta erano evidenti.


Inevitabilmente però, diventare una Vera Divinità in un incantesimo temporale, in particolare partendo dai livelli inferiori dello stadio di Empireo, inevitabilmente avrebbe influenzato le leggi e la forza di un esperto!


