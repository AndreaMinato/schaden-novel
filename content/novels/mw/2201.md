---
title: Capitolo 2201 – Le Trattative Falliscono
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
6 capitoli in coda (6 Federico), 0/5
-Schadenfreude</em>


Gli Empirei saggi, sia quelli della giovane che della vecchia generazione, provavano un profondo senso di ostilità e invidia nei confronti di Lin Ming.


Lin Ming era un talento troppo eccellente. Avanzare allo stadio di Vera Divinità a circa 10.000 anni e iniziare delle trattative con il Sovrano dei Saggi Zaohua; era ad un livello completamente diverso rispetto al loro.


Fin dai tempi antichi, le persone della stessa professione avevano sempre conteso l'una con l'altra. Questo valeva anche per i praticanti di arti marziali, in particolare esperti di fazioni opposte. Nessuno voleva ammettere di essere inferiore, né voleva era disposto a distruggere il suo prestigio per glorificare le ambizioni degli altri.


"Cosa sta aspettando sua maestà il Sovrano dei Saggi? Dovrebbe attaccare subito. Questo Lin Ming ha contato su un incantesimo temporale per diventare una Vera Divinità e non è niente in confronto a sua maestà."


"Il Sovrano dei Saggi dovrebbe attaccare Lin Ming mentre noi possiamo accerchiare gli altri maestri umani. Possiamo ferire gravemente l'umanità!"


Molti Empirei saggi iniziarono ad immaginare rapidamente vari possibili scenari. Non badarono minimamente all'idea di trattare o discutere. Per la maggior parte dei presenti, oggi sarebbe stato un giorno di massacri!


E in quel momento, sul piccolo pianeta, Lin Ming sporse di nuovo la mano in segno di invito.


"Sua maestà il Sovrano dei Saggi, che ne dice di accomodarsi?"


Disse con un sorriso Lin Ming, il suo tono era calmo e privo di turbamento. Poter rimanere così composto sotto la pressione del Sovrano dei Saggi Zaohua, non era qualcosa che una Vera Divinità ordinaria potesse sperare di fare.


Il Sovrano dei Saggi Zaohua guardò Lin Ming e disse: "In realtà volevo sentirla parlare e sentire cos'aveva da dire."


Il Sovrano dei Saggi ondeggiò le maniche. Un momento dopo era già seduto. Il tavolo di fronte a Lin Ming era lungo solo venti piedi e i due erano ai lati opposti del tavolo. Lin Ming versò lentamente il vino in un bicchiere.


Questo fece sbigottire molti degli Empirei saggi presenti. Il loro capo aveva una posizione suprema nella loro razza e nessuno aveva i requisiti per sedersi al suo stesso tavolo e bere con lui; questo valeva perfino per Piaoyu e Tiangang.


Ma ora l'umano Lin Ming stava trattando il Sovrano dei Saggi Zaohua come un suo pari, bevendo vino allo stesso tavolo!


<em>Woosh!</em>


Nessuno si accorse quando aveva iniziato a muoversi, ma una tavoletta di giada volò da Lin Ming verso il capo dei saggi.


Il Sovrano Zaohua non si mosse nemmeno. La tavoletta di giada si fermò automaticamente di fronte a lui.


Estese la sua percezione divina. In un solo istante, il Sovrano dei Saggi Zaohua lesse immediatamente le informazioni nella tavoletta di giada!


Nella tavoletta di giada Lin Ming aveva descritto il piano dell'Imperatore Spirituale.


Gli abissali prima o poi avrebbero divorato i 33 Cieli. L'antica guerra accaduta 10 miliardi di anni fa si sarebbe ripetuta un'altra volta.


Il contenuto della tavoletta di giada avrebbe inorridito chiunque. Perfino il Sovrano dei Saggi Zaohua ebbe difficoltà a mantenere la calma dopo averla letta.


Guardò Lin Ming con sorpresa e disse: "Cos'ha detto? Qualcuno si è impossessato del corpo dell'Imperatore Spirituale?"


"È successo almeno diverse centinaia di milioni di anni fa... l'attuale Imperatore Spirituale dei 33 Cieli non è più uno spirita." Lin Ming finì lentamente il suo bicchiere e se ne versò altro.


Le informazioni che Lin Ming gli aveva dato lo fecero rabbrividire. Ma era impossibile che credesse pienamente alle parole di Lin Ming.


Questi eventi erano fin troppo scioccanti. Se Lin Ming stava cercando di ingannarlo, era impossibile sapere se fosse vero o no.


"Ha detto che quel Sovrano Immortale è sigillato nella tomba del Dio Demoniaco dell'Abisso Oscuro e anche che quel luogo ha sviluppato una coscienza spirituale che vuole schiavizzare tutti e 33 i Cieli. È solo la sua versione, su che base posso crederle?"


"Sulla base del suo giudizio." Rispose con semplicità Lin Ming.


Il Sovrano dei Saggi Zaohua non poté che sogghignare. "Tanto vale che non dicesse nulla. Per una sola tavoletta di giada vuole che ponga fine alla guerra tra l'umanità e i saggi, e che poi trasferisca tutti gli eserciti per resistere agli spirita? È semplicemente troppo ridicolo!"


"Inoltre la storia che ha creato ha troppi buchi. Se ha detto che questo maestro della tomba del Dio Demoniaco è così terrificante ed è capace di impossessarsi del corpo dell'Imperatore Spirituale e di controllare i totem, allora perché non si è mai occupato di me. Dato che si è impossessato del corpo dell'Imperatore Spirituale, allora naturalmente può prendere controllo anche del mio. Controllo Fame e controllare me è come controllare Fame, non sarebbe ancora più facile? Inoltre non sarei nemmeno venuto qui se lo avesse fatto!"


Lin Ming non fu sorpreso dalle parole del Sovrano dei Saggi Zaohua. Aveva già considerato la questione prima.


Lin Ming disse: "Nessuno ha una forza infinita. Seguendo la linea di sua maestà, allora posso farle la stessa domanda. Come mai il maestro della Tomba del Dio Demoniaco non controlla ogni forma di vita nei 33 Cieli e nell'Abisso Oscuro, impossessandosi dei corpi di ogni abissale e diventando il sovrano assoluto? Se lo facesse, allora nessuno potrebbe opporsi a lui!"


"Questo è chiaramente impossibile. Non ha una forza così terrificante, né la sua forza spirituale sarebbe abbastanza potente. In altre parole, quando si parla di controllare gli altri o impossessarsi del corpo di qualcuno, c'è sempre un limite."


"In realtà questo vale per tutti. Quando un marionettista controlla una marionetta incontra sempre dei limiti, in particolare per quanto riguarda marionette formidabili!"


"Allora ci dev'essere un limite al numero di Vere Divinità di livello superiore e di massimo livello che può controllare. Sicuramente non è un numero troppo elevato. Ad esempio, diciamo che al massimo può dividere la sua anima in tre parti, una parte si è impossessata del corpo dell'Imperatore Spirituale, una per Oscuro e una per Diluvio, e facendo così ha controllato le tre figure più formidabili al mondo. Ma per quanto riguarda lei... purtroppo non rispetta i requisiti necessari."


Disse senza fretta Lin Ming, ma le sue parole furono irritanti per le orecchie del Sovrano dei Saggi.


In pratica la forza di Zaohua era troppo carente e non era nemmeno degna di un'occhiata.


La spiegazione di Lin Ming era ragionevole. Fame era rimasta ferita da tempo e probabilmente era stato per questo che il maestro della tomba del Dio Demoniaco aveva rinunciato a controllarla.


Il Sovrano dei Saggi Zaohua si rabbuiò. Ma non reagì alla provocazione di Lin Ming: "E anche se la sua storia potesse essere giustificata? La mia razza si è preparata da fin troppo tempo per questa guerra e vuole faccia una tregua solo in base alla sua storia per poi condurre tutti gli eserciti a resistere all'Imperatore Spirituale? Non sarebbe lo scherzo più ridicolo al mondo?"


Disse il Sovrano dei Saggi Zaohua, ancora incredulo. Ma Lin Ming si era già preparato. Toccò lentamente l'anello spaziale ed estrasse la lancia del Drago Nero!


Il Sovrano dei Saggi strinse gli occhi, il suo corpo traboccava di intento omicida.


La pressione di un guerriero impareggiabile eruttò completamente. Anche il pianeta sotto Zaohua iniziò a tremare, come se non potesse sopportare questa pressione.


Quando questa enorme pressione ricadde su Lin Ming, scosse lievemente la lancia del Drago Nero, non sollevò nemmeno la testa e disse: "In realtà il motivo per cui sua maestà il Sovrano dei Saggi ha iniziato una guerra era per divorare l'umanità e ottenere un'enorme quantità di risorse e vitalità del sangue, tutto per aiutarla a completare le sue ambizioni di inghiottire ogni forma di vita? Credeva che il suo avversario finale fosse l'Imperatore Spirituale e che fosse lui la più grande minaccia che dominava i 33 Cieli."


Il Sovrano dei Saggi Zaohua non negò, né confermò le parole di Lin Ming. Si limitò a sogghignare e a dire: "E cosa sta cercando di dire?"


"Tutti i suoi piani si basano sulla premessa che la razza dei saggi sia più forte dell'umanità. Ma se i saggi non possono sconfiggere l'umanità, allora credo che non ci sia motivo di continuare una guerra che potrebbe danneggiare entrambe le parti."


"Mm?!" Queste parole fecero alzare le sopracciglia del Sovrano dei Saggi, una luce fredda brillò nei suoi occhi!


La conversazione tra Lin Ming e Zaohua non era isolata dagli altri. Gli Empirei saggi a centinaia di chilometri di distanza potevano sentire tutto chiaramente.


La provocazione di Lin Ming li aveva spinti ad estrarre le armi e a fare circolare la loro vera essenza!


"I saggi non possono sconfiggere l'umanità?"


"Ahahah, ridicolo!"


Alcuni Empirei saggi risero con rabbia. Volevano combattere qui e dimostrare quanto erano state sciocche le parole di Lin Ming!


Lin Ming non badò affatto alla loro risposta. Si girò lievemente finché il suo sguardo non si posò sui Re Divini Tiangang e Piaoyu.


Quando questi due erano arrivati, Lin Ming aveva già sentito la loro presenza.


Lin Ming sorrise lievemente: "Re Divini, ricordate l'accordo che abbiamo fatto in passato? Ho accettato di ritirarmi dalla guerra tra i saggi e l'umanità, ma ho anche riconosciuto di avere un conto in sospeso con il Sovrano dei Saggi Zaohua, un'ostilità inconciliabile. Non attaccherò nessuno dei membri della razza dei saggi, solo il Sovrano dei Saggi Zaohua, giusto?"


Piaoyu e Tiangang si ricordavano bene del loro accordo precedente. Tiangang annuì: "Naturalmente."


"Mm... molto bene! Se non interferirete, allora dimostrerò che..." Lin Ming si girò verso il Sovrano dei Saggi Zaohua e si alzò lentamente.


"Dimostrerò che la mia forza supera di gran lunga quella di sua maestà il Sovrano dei Saggi. Allora, sul campo di battaglia, nessuno tra i saggi potrà contendere con l'Imperatore Shakya e l'Empirea Sogno Divino! In tal caso, allora i saggi non potranno sconfiggere l'umanità!"


"Allora ci sarà ancora un motivo per continuare la guerra?"


"E in quelle circostanze, sua maestà il Sovrano dei Saggi continuerà a credere che vi sto mentendo?"


Mentre parlava, Lin Ming aveva già afferrato la lancia del Drago Nero con la mano destra.


In quell'istante, l'aria circostante si gelò!
                                


                                



