---
weight: 22030
title: Capitolo 2203 – La Forza di Zaohua
pubDate: 2025-12-15T08:37:10.516Z
tags:
    - mw
---


<em>Capitolo sponsorizzato, ringraziamo Federico!
4 capitoli in coda (4 Federico), 0/5
-Schadenfreude</em>


Il Sovrano dei Saggi strinse gli occhi e guardò il suo avversario in lontananza.


Dopo un solo scambio, la forza che Lin Ming aveva rivelato lo aveva lasciato scioccato. Pensava di non aver sottovalutato le abilità di questo giovane di fronte a lui, ma ora aveva scoperto di essersi sbagliato di grosso!


"Mi hai davvero sorpreso. Che sorta di occasioni fortunate hai trovato in 2000 anni?"


Disse il Sovrano dei Saggi mentre tirava fuori un paio di brillanti guanti dorati dal suo anello spaziale.


<em>Pa! Pa!</em>


Indossò i guanti con un fruscio.


Il Sovrano dei Saggi aveva molti tesori da Vere Divinità e poteva usare tutte le 18 varietà di armi, ma ciò con cui era più familiare erano i pugni.


Con un solo pugno distruggeva montagne e fiumi, un pugno per governare il mondo!


All'inizio, quando aveva fronteggiato Lin Ming, Zaohua non aveva usato il suo tesoro, né un'arma per combattere. E in effetti non aveva usato la sua arma da molto, molto tempo.


Il Sovrano dei Saggi credeva che nessuno nei 33 Cieli fosse capace di ferirlo vista la sua essenza astrale protettiva e la sua tecnica di trasformazione del corpo. Anche se temeva l'Imperatore Spirituale, credeva che sarebbe riuscito a danneggiare gravemente solo la sua anima.


E in realtà, visto che Zaohua si era temprato fino a questo punto, il suo fisico era diventato molto più solido della maggior parte dei tesori da Vere Divinità.


Anche se non aveva usato essenza astrale, possedeva comunque un fisico indistruttibile. Ma oggi, l'attacco di lancia di Lin Ming aveva fatto intaccato la sicurezza del Sovrano dei Saggi!


"Prima ti ho sottovalutato. Riconosco che hai requisiti per farmi combattere a tutta forza!"


Mentre il Sovrano dei Saggi Zaohua parlava, risuonarono dei crepitii dalle sue giunture!


<em>Pa! Pa! Pa!</em>


Riecheggiarono dei tuoni dal corpo di Zaohua. Iniziò ad aumentare di dimensioni e i suoi muscoli sporgevano. Scaglie dorate cominciarono ad emergere dal suo viso e dalle sue braccia.


<em>Shua!</em>


L'abito del Sovrano dei Saggi si squarciò, rivelando un tronco che sembrava essere stato scolpito con l'acciaio e che era coperto di scaglie dorate.


Sembravano scaglie di drago. Ciascuna poteva essere raffinata per diventare un'arma di massimo livello capace di trapassare le difese di una Vera Divinità.


"Quella è la metamorfosi di sua maestà il Sovrano!"


Disse un Empireo saggio con un tono pieno di entusiasmo.


E non c'era da meravigliarsi che fossero eccitati. Pochi nell'universo dei 33 Cieli potevano costringere il Sovrano dei Saggi ad usare la sua vera forza. Così Zaohua non aveva usato la sua metamorfosi per almeno 100 milioni di anni.


In effetti, la maggior parte dei praticanti di arti marziali non aveva idea che il loro capo possedesse un'abilità del genere.


"Ahahah! Questo è lo stato più potente di sua maestà il Sovrano!"


"Sua maestà il Sovrano ha la stirpe del grande sole astrale! Una volta che attiva la sua metamorfosi, la sua forza combattiva si moltiplicherà! Il suo aspetto diventerà anche tirannico e feroce, come un drago dorato, invincibile!"


Molti Empirei saggi sapevano che Lin Ming non aveva usato tutta la sua forza nel colpo precedente ed era stato solo un attacco iniziale. Ma non volevano nemmeno crederci e non erano disposti ad ammettere che Lin Ming fosse pari al loro capo.


Dopo essere mutato, il Sovrano dei Saggi Zaohua era diventato alto dieci piedi e la sua aura era diventata ancora più terrificante, quasi insopportabile.


Zaohua emise un ruggito da drago dalle profondità del suo corpo. Poi scagliò un pugno verso Lin Ming. In quel momento sembrava un drago dorato in forma umana, il suo slancio era soverchiante.


Un pugno per governare l'universo!


In quel momento, il campo visivo di tutti sembrava essere stato bloccato, come se innumerevoli montagne e fiumi si stessero abbattendo su di loro!


Erano le montagne e i fiumi formati dal pugno del Sovrano dei Saggi!


Questo colpo puntava verso Lin Ming. Ma perfino i guerrieri attorno a distanza di 100.000 chilometri ebbero la sensazione di stare affrontando questo attacco.


Una formidabile potenza opprimente li schiacciò, minacciando di rompere le loro schiene!


"Un pugno si è trasformato in montagne e fiumi, che sorta di tecnica è questa?!"


Non solo gli umani furono colti dal panico, ma i molti saggi rimasero scioccati. Non avevano mai visto questo stile di pugni di Zaohua prima.


In realtà, la maggior parte di loro non sapeva delle tecniche o degli assi nella manica che possedeva il Sovrano dei Saggi, perché non avevano mai avuto l'occasione di vederlo combattere.


Una pressione terrificante sembrava voler fare a pezzi tutto.


Visto che il vuoto non poteva sopportare la pressione, enormi tratti di spazio iniziarono a crepitare e a disintegrarsi. Le tempeste spaziali si scatenarono per decine di migliaia di chilometri. Questa era una forza assoluta, qualcosa contro cui era impossibile competere!


Solo in termini di fisico, il Sovrano dei Saggi aveva davvero raggiunto il picco dei 33 Cieli!


Lin Ming era all'epicentro di questa enorme pressione, fronteggiava quelle montagne e i fiumi terrificanti che si stavano per abbattere su di lui!


Poi anche il suo fisico iniziò a cambiare.


Il sangue Asura iniziò a bruciare nel suo corpo, che iniziò ad irrobustirsi. Armatura d'ossa e scaglie si diffusero per la sua pelle e il suo aspetto divenne molto più feroce e demoniaco!


Due punte d'osso simili a falci spuntarono dai suoi gomiti. Una coda spessa scavò dalla sua schiena, serpeggiando caoticamente come un pitone!


In diversi batter d'occhio, l'altezza di Lin Ming era aumentata di qualche decina di piedi, sembrava una grande torre di ferro nero. Pareva un adulto in confronto al Sovrano dei Saggi di soli dieci piedi.
Non solo, ma i muscoli sul suo corpo cominciarono a crescere selvaggiamente, neri come la notte, una trasformazione molto più esagerata di quella di Zaohua!


Questo aspetto era incredibilmente orribile e feroce, simile ai rakshasa demoniaci che erano strisciati dalle profondità dell'inferno!


"Cosa?!?!"


Figuriamoci i saggi, perfino i praticanti di arti marziali umani rimasero sbigottiti.


Questo era Lin Ming?!


L'Imperatore Shakya, Vasto Universo e tutti gli altri strabuzzarono gli occhi. Non erano sorpresi che Lin Ming si potesse trasformare. In passato Lin Ming aveva attivato il potere del sangue Asura.


Ma in confronto a questa metamorfosi, la trasformazione precedente sembrava solo un ritocco. Stavolta Lin Ming era diventato un abissale!


Di fronte ad una forma così esagerata, il fisico prima all'apparenza tirannico del Sovrano dei Saggi sembrava gentile.


<em>Bang!</em>


Le vaste montagne e fiumi impattarono contro il Lin Ming demonizzato. Ma non schivò affatto. Piegò le ginocchia e usò la sua forza terrificante per resistere rigidamente all'attacco!


I muscoli del demone Lin Ming si gonfiarono e vene blu sporsero sulla sua pelle come dei vermi.


Sembrava una scena di un'antica mitologia, un demone che portava una montagna divina sulle spalle!


In termini di trasformazione del corpo, i saggi in effetti erano al picco. Tuttavia esisteva una razza ancora più feroce sotto questo punto di vista, ed erano gli abissali!


Usare forza assoluta per sovrastare ogni cosa!


Il demone Lin Ming sopportò l'attacco del Sovrano dei Saggi. In quel momento tutti videro un bagliore sfrecciare per il caos come un raggio divino che ululò verso Zaohua!


Al centro di questo raggio divino c'era il vero sé di Lin Ming!


Lin Ming aveva evocato la sua personificazione demoniaca per resistere al pugno del Sovrano dei Saggi. Poi aveva usato il suo vero sé per attaccare!


"Cosa?!"


Il Sovrano dei Saggi Zaohua rimase scioccato. Non poteva perdere tempo a cercare di capire come Lin Ming ci fosse riuscito, perché aveva appena lanciato un attacco e ci sarebbe voluto tempo per ricomporsi.


Arte Divina di Zaohua!


Gridò il Sovrano dei Saggi. Essenza astrale vorticò attorno al suo corpo, come se dalla sua pelle stesse fuoriuscendo oro. In un istante, si sollevò un enorme vortice di energia con Zaohua al suo centro.


L'Arte Divina rubava la forza della buona fortuna dal mondo. E questa cosiddetta fortuna comprendeva ogni cosa al mondo oltre alle creature senzienti.


Così l'Arte Divina di Zaohua era un metodo di allenamento che coltivava l'universo esteriore, proprio come il Sutra Asura. Tuttavia era molto più crudele, tirannica e malvagia.


Il Sutra Asura coltivava il mondo dell'universo per entrare in comunione con il corpo, ma l'Arte Divina di Zaohua depredava l'universo esteriore.


Il vortice di energia crebbe selvaggiamente. La potenza dell'universo nel raggio di trilioni di chilometri fu saccheggiata dal Sovrano dei Saggi Zaohua.


A diverse centinaia di milioni di chilometri di distanza, c'era un pianeta pieno di vita. Ma a causa dell'attacco del Sovrano dei Saggi, iniziò a perdere tutta la sua vitalità.


L'erba appassì e vecchi alberi si rinsecchirono. Fiumi e laghi si prosciugarono e anche i grandi mari cominciarono ad evaporare velocemente. Uccelli e bestie scapparono in ogni direzione, gridando di paura e orrore. Ma alla fine, esplosero tutti riducendosi in foschie di sangue che si trasformarono in pura essenza d'energia e furono risucchiati nel vortice di energia.


Così un pianeta pieno di vita era stato rovinato.


Non solo pianeti pieni di vita, anche soli, lune e tutti gli altri corpi celesti furono privati della loro energia, la loro luce iniziò gradualmente ad affievolirsi.


Anche la polvere interstellare, il calore, la luce, tutto fu attirato dall'Arte Divina di Zaohua.


E tutta questa forza fu assorbita dal Sovrano dei Saggi. Più la vita diminuiva e più la forza del Sovrano dei Saggi aumentava!


Gli occhi di Zaohua divennero rossi e assetati di sangue, la sua espressione era orribile e malevola.


Di fronte all'attacco irresistibile del vero sé di Lin Ming, il Sovrano dei Saggi rilasciò un ruggito tonante e scagliò pugni con entrambe le mani!


<em>Bang!</em>


Sembrava che due stelle si fossero scontrate. Una quantità folle di potere della buona fortuna scosse il mondo. L'energia eruttò come innumerevoli vulcani, agitando tutto nel caos turbolento!


La luce di lancia del Drago Nero si disintegrò. Lin Ming scomparì sotto questo colpo terrificante.


"Lin Ming!"


Gridarono allarmate molte persone della fazione umana. Xiao Moxian era estremamente ansiosa; i suoi palmi iniziarono a ricoprirsi di sudore.


L'Arte Divina di Zaohua era il metodo di coltivazione più forte del Sovrano dei Saggi. L'aveva usata anche in passato, ma adesso era molto più formidabile.


Non sapeva se Lin Ming era riuscito a resistere all'attacco o no.
                                


                                



