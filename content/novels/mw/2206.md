---
weight: 22060
title: Capitolo 2206 – Sconfiggere Zaohua
pubDate: 2025-12-15T08:37:10.517Z
tags:
    - mw
---


<em>Capitolo sponsorizzato, ringraziamo Federico!
1 capitoli in coda (1 Federico), 0/5
-Schadenfreude</em>


"Questo... cosa sta succedendo?"


Il Sovrano dei Saggi fu colto dal panico. Cercò di richiamare la Perla Primordiale, ma stavolta sentì una strana forza che la copriva.


Quando Lin Ming si era precipitato verso Zaohua, aveva usato la forza del mondo del Mare d'Ossa dell'Imperatore per bloccare la Perla Primordiale. Nonostante non potesse sigillarla per sempre, sarebbe bastato trattenerla anche per un decimo di batter d'occhio.


Lin Ming attaccò.


Il suo vero sé apparì. Stringendo la lancia del Drago Nero, sfrecciò verso il Sovrano dei Saggi. La personificazione demoniaca invece brandì la spina dorsale con entrambe le mani!


Le due forze si radunarono. Un'enorme ruota Asura apparì a mezz'aria, crepitando e ronzando mentre vorticava.


In quel momento la ruota Asura sembrava essere diventata un cielo.


Allo stesso tempo, un fiore di loto dalle sette rivoluzioni scattò dalla fronte di Lin Ming. Sbocciò, traboccava del potere delle leggi della vita e della morte!


In quel momento il fiore di loto sembrava rappresentare la terra.


La ruota Asura e il fiore di loto delle sette rivoluzioni inaspettatamente si mescolarono insieme.


Il Dao Celeste Asura e le leggi delle Sacre Scritture avevano iniziato una fusione preliminare; questo era il risultato della comprensione delle leggi più elevata che Lin Ming aveva raggiunto nei suoi 1500 anni nella tomba del Dio Demoniaco.


Queste due forze erano state infuse con il potere del divino e dei demoni mentre si lanciavano verso il Sovrano dei Saggi!


Zaohua rimase scioccato. In quel momento la Perla Primordiale era stata bloccata temporaneamente da Lin Ming. Senza di essa, poteva solo resistere al nemico con i suoi pugni!


Durante questo momento critico, si morse la punta della lingua e sputò una boccata di essenza di sangue. Con un ruggito, questa essenza di sangue iniziò a brillare in modo accecante, eruttando come un grande sole nascente. Il Sovrano dei Saggi fece circolare più che poteva la sua energia e scagliò pugni con entrambe le mani!


<em>Bang!</em>


Le mani di Zaohua ruggirono come due draghi divini, impattando contro le due grandi leggi di Lin Ming.


Questo era una vera collisione frontale tra due Vere Divinità al picco della loro forza!


Erano come due soli che si scontravano. L'essenza astrale selvaggia e il potere degli dei e dei demoni si scatenò. Luce dorata si irradiò nel vuoto, illuminando tutto lo spazio!


A 100.000 chilometri di distanza, le barriere di energia create dai saggi e dagli umani cominciarono a tremare intensamente. Iniziarono a formarsi delle fessure per via dell'impatto. Tutti si coprirono gli occhi, accecati!


Ogni praticante di arti marziali, sia i saggio che umano, rimase senza parole. Figuriamoci i membri della giovane generazione, ma anche gli Empirei di massimo livello o di livello superiore, l'Imperatore Shakya, Piaoyu e tutti gli altri erano rimasti sbigottiti da questa battaglia.


Non sembrava una forza che una persona avrebbe dovuto possedere, ma la potenza dell'universo stesso. Forse solo una stella gigante che diventava una supernova poteva emettere un potere del genere.


Onde di luce si diffusero attorno. Era difficile percepirle per gli esperti vicini.


"Lin Ming ha vinto?"


I praticanti di arti marziali umani si scambiarono delle occhiate. Durante il momento finale, sarebbe dovuto essere Lin Ming ad essere in vantaggio.


Alla fine il Sovrano dei Saggi aveva bruciato la sua essenza di sangue. Non solo era ricorso alla Perla Primordiale, ma era stato costretto a bruciare la sua essenza di sangue dopo. Era chiaro quanto fosse terrificante la forza di Lin Ming, al punto che una persona quasi al picco dello stadio di Vera Divinità doveva usare i suoi assi nella manica per affrontarlo.


La luce continuò a brillare per decine di respiri di tempo per poi scomparire gradualmente. Poi la gente finalmente scoprì cos'era successo nel campo di battaglia a 100.000 chilometri di distanza.


Quando rividero i due combattenti, molti saggi sbiancarono.


Lo spazio nel raggio di 100.000 chilometri era collassato completamente, formando un enorme buco nero. Tutti i coltivatori vicini erano stati disintegrati in polvere e il loro re, il Sovrano dei Saggi, era coperto di sangue.


Era gravemente ferito e le sue scaglie dorate si erano rotte. Le sue ossa si erano spezzate in numerosi posti ed era coperto da brandelli, sembrava un cadavere che fluttuava nel vuoto.


Non troppo lontano da lui, Lin Ming era già tornato nella sua forma umana. La sua personificazione demoniaca gravemente ferita si era ritirata nel suo mondo interno.


In netto contrasto, Lin Ming sembrava completamente illeso a parte essere impallidito.


Si erano già aspettati che Lin Ming avrebbe vinto durante quell'ultimo scambio. Dopotutto il Sovrano dei Saggi Zaohua si era dovuto difendere frettolosamente e, anche se aveva bruciato la sua essenza di sangue, non avrebbe potuto respingere l'attacco a tutta forza di Lin Ming.


Ma non credevano che il divario sarebbe stato così vasto.


Era una vittoria netta!


In quel momento Lin Ming aveva preso la Perla Primordiale e stava cancellando lentamente il marchio spirituale al suo interno.


Il periodo più debole del Sovrano dei Saggi era l'opportunità migliore per cancellare il suo marchio.


Lin Ming voleva ottenere da molto tempo la Perla Primordiale.


In effetti, tra i tre grandi strumenti divini, la Perla Primordiale e il Cristallo d'Ametista dell'Origine erano i più pratici. Quei due strumenti divini potevano aumentare direttamente la sua forza, dato che coltivava principalmente il corpo e l'energia, mentre l'aspetto dell'anima era più di supporto.


"Tu..."


Anche se il Sovrano dei Saggi era rimasto gravemente ferito, sentì velocemente come Lin Ming stava cancellando il marchio spirituale e riprese i sensi.


Alzò gli occhi e il suo sguardo si riempì di intento omicida mentre fissava Lin Ming.


Questa era la più grande sconfitta della sua vita! E anche la sua umiliazione più devastante!


Era stato sconfitto di netto da Lin Ming, un mero membro della giovane generazione di 10.000 anni, di fronte agli innumerevoli maestri dei 33 Cieli! Aveva perfino usato ogni possibile mezzo a sua disposizione.


Non solo, era stato picchiato come un cane e aveva perfino perso la Perla Primordiale!


Tutti gli sforzi che aveva fatto per tutti questi anni erano diventati inutili.


L'anima di Lin Ming era molto più formidabile di quella di Zaohua e anche la sua forza era superiore. E, visto che la Perla Primordiale non possedeva uno spirito, Lin Ming aveva iniziato a raffinarla lentamente.


Per il Sovrano dei Saggi non era diverso dal tagliare un pezzo della sua carne. Desiderava fare a pezzi il suo nemico!


Lin Ming poteva sentire chiaramente l'odio e l'animosità di Zaohua. Ma era comprensibile. Dopotutto l'aveva ridotto in queste condizioni e aveva portato via il suo tesoro, come poteva non odiarlo?


"So che non sei contento di come sto cancellando il tuo marchio spirituale... ma è un risultato immutabile. Se non vuoi che la tua anima rimanga ferita, allora ti consiglio di rimuovere il marchio spirituale di tua iniziativa."


Le parole di Lin Ming suonarono irritanti alle orecchie del Sovrano dei Saggi.


Era il supremo monarca del mondo, eppure era stato umiliato così. Non solo era stato battuto, ma doveva anche rimuovere il suo marchio spirituale e dare al nemico il suo tesoro.


Come poteva essere?!


Tuttavia, anche se il Sovrano dei Saggi avesse resistito con testardaggine e si fosse rifiutato, avrebbe soltanto esteso il suo dolore e danneggiato la sua anima. Lin Ming avrebbe dovuto solo spendere un po' più di tempo ed energie, e alla fine la Perla Primordiale sarebbe comunque appartenuta a lui.


Questa era la soppressione dovuta alla forza assoluta.


Era umiliante, ma non poteva farci nulla!


Se avesse ceduto, allora avrebbe perso ogni dignità, ma se avesse resistito, avrebbe solo prolungato il suo dolore.


Nel mondo delle arti marziali, la forza era tutto!


Il Sovrano dei Saggi strinse i denti, rifiutandosi con cocciutaggine di rispondere a Lin Ming. I suoi occhi erano rossi come il sangue, sembrava che volesse divorare vivo il suo avversario.


Lin Ming notò la sua occhiataccia. I suoi movimenti rallentarono e rivelò un'espressione pensierosa.


"Lin Ming, hai davvero intenzione di portare via la Perla Primordiale e la personificazione di Fame al Sovrano dei Saggi e, dopo aver liberato il destino dell'umanità, libererai una tigre che creerà altri guai in futuro?"


In quel momento, la voce di Sheng Mei riecheggiò nelle orecchie di Lin Ming.


"Era il mio piano in origine, ma ora penso di essere stato troppo ingenuo..."


Anche Lin Ming ci stava pensando.


Senza dubbio il Sovrano dei Saggi lo odiava fino all'osso. Anche se lo avesse lasciato vivere, avrebbe provato gratitudine?


Forse Zaohua si sarebbe nascosto per radunare le forze, in attesa di poterlo pugnalare alle spalle un giorno!


I demoni abissali erano nemici naturali dei 33 Cieli. Ma cosa sarebbe successo se l'Imperatore Spirituale, che voleva divorare i 33 Cieli, non avesse annientato ogni razza in una volta e avesse lasciato che parte di loro si arrendesse?


Quando avrebbe rivelato la sua forza irresistibile, forse alcune razze sarebbero state disposte a ridursi a dei servi.


Allora nessuno avrebbe potuto prevedere se il Sovrano dei Saggi sarebbe diventato un traditore.


I suoi conflitti con l'Imperatore Spirituale in realtà non erano completamente inconciliabili.


Se si fosse sottomesso all'Imperatore Spirituale, allora il Sovrano dei Saggi avrebbe rischiato di essere gettato via in futuro, proprio come un cane che era diventato inutile.


Ma non era lievemente meglio che unire le forze per resistere all'Imperatore Spirituale?


Poteva essere!


Agli occhi di Zaohua, anche se avesse unito le forze con Lin Ming per resistere, le possibilità di venire sconfitti erano comunque estremamente alte.


E anche se avesse vinto, la sua forza sarebbe stata comunque inferiore a quella di Lin Ming; avrebbe comunque temuto di essere eliminato.


Allora, in questo dilemma difficile, il Sovrano dei Saggi avrebbe potuto cambiare fazione e allearsi con l'Imperatore Spirituale per fronteggiare Lin Ming. Se non altro, dato che il Sovrano dei Saggi odiava così tanto Lin Ming, avrebbe potuto cogliere questa occasione per ucciderlo e vendicarsi.


Inoltre, cosa sarebbe successo se l'Imperatore Spirituale avesse davvero accettato il Sovrano dei Saggi e gli avrebbe permesso di diventare uno dei suoi seguaci?


Anche se il Sovrano dei Saggi avrebbe avuto un padrone che lo controllava, se non altro al suo livello avrebbe potuto prendere il comando di diversi universi e continuare a decidere della vita e della morte degli altri.


Pensandoci, Lin Ming esitò. All'inizio aveva sperato di unire le forze con il Sovrano dei Saggi per fronteggiare l'Abisso Oscuro; questo gli era sembrato il risultato più ragionevole.


Ma ora che entrambe le parti non erano alla pari e lui era anche più forte del Sovrano dei Saggi, allora sarebbe avvenuto un lieve cambiamento.


Lin Ming non voleva riporre il suo futuro nelle mani degli altri. Ouyang Boyan era stato una lezione sufficiente. Se fosse andato in isolamento o a cercare altre occasioni fortunate, oppure se la guerra fosse continuata, cosa sarebbe successo se il Sovrano dei Saggi avesse deciso di prendere di mira la sua famiglia e i suoi amici?


Ci sarebbero state conseguenze inimmaginabili.


Rendendosene conto, Lin Ming si sfregò gentilmente il mento. Guardò il Sovrano dei Saggi e sogghignò: "Le mie scuse, ma dopo un'ulteriore considerazione, ho cambiato idea."
                                


                                



