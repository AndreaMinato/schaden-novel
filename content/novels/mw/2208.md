---
title: Capitolo 2208 – Per la propria gente
pubDate: 2025-12-15T08:37:10.517Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nell'incantesimo, Lin Ming passò alla Regina Divina Piaoyu la tavoletta che descriveva i piani dell'Imperatore Spirituale.


In realtà prima la donna aveva già intuito qualche indizio dal dialogo tra Lin Ming e il Sovrano dei Saggi. Tuttavia, quando lesse il contenuto della tavoletta, rimase senza parole.


In quel momento non avrebbe più dubitato di Lin Ming, perché con la sua forza avrebbe potuto già controllare il destino dell'umanità e decidere della vita e della morte dell'intera razza dei saggi.


In particolare, ad un certo punto in futuro sarebbe arrivato allo stadio Oltre il Divino e sarebbe diventato un guerriero impareggiabile come il maestro della Strada Asura, forse l'avrebbe perfino superato.


Se non ci fosse stato davvero un nemico a minacciarlo, allora Lin Ming sarebbe potuto già stare tranquillo ad aspettare senza preoccupazioni il giorno in cui avrebbe potuto unificare i 33 Cieli.


"La grande guerra di dieci miliardi di anni fa, gli abissali stanno tornando..."


Piaoyu stava digerendo lentamente queste informazioni. Nei 33 Cieli di 10 miliardi di anni fa, era stata la razza degli dei primordiali a governare l'universo. Era incredibilmente più potente dell'attuale forza combinata dell'umanità, dei saggi e degli spirita. Anche così, avevano dovuto pagare un caro prezzo per respingere gli abissali.


Al momento le razze dell'umanità, dei saggi e degli spirita erano in declino. Resistere agli abissali sembrava un'impresa impossibile.


Lin Ming disse: "Anche l'Abisso Oscuro è molto più debole rispetto a 10 miliardi di anni fa. Per completare il suo piano, il maestro della tomba del Dio Demoniaco ha ucciso un enorme numero di abissali superiori."


Il maestro della tomba del Dio Demoniaco era fin troppo spietato e crudele; per raggiungere i suoi obiettivi era stato disposto a ricorrere ad ogni mezzo.


Piaoyu sussultò.


"Vuoi che raduni i saggi per farli coalizzare con voi?"


"Sì! Sembra che il tuo rapporto con il Re Divino Tiangang non sia troppo male e le organizzazioni sotto il suo comando dovrebbero ubbidirti. Per quanto riguarda il palazzo di Zaohua, la vita del loro sovrano è nelle mie mani, così non dovrebbe esserci nessuno capace di opporsi a te. Al momento sei la figura più potente tra i saggi e anche la persona dall'autorità più elevata."


In termini di potenza, Piaoyu era naturalmente più forte di Tiangang e quindi era la candidata più appropriata per diventare il capo dei saggi.


"Bene..."


Piaoyu fece un respiro profondo: "Riguardo al Sovrano dei Saggi Zaohua, qual è il tuo piano...?"


Esitò per un po' mentre guardava Lin Ming. Il suo rapporto con il Sovrano dei Saggi non era affatto buono e in passato era stata contenta delle sue sofferenze. Per questo la risposta di Piaoyu era stata così fredda quando lui le aveva chiesto di intervenire in passato.


Tuttavia, Piaoyu era in debito con il Sovrano dei Saggi. E alla fine Zaohua le aveva mostrato favore in passato. Contando anche il fatto che appartenevano alla stessa razza, anche Piaoyu provava compassione per lui.


Non voleva che i saggi sterminassero l'umanità, ma allo stesso tempo non desiderava che Lin Ming condannasse a morte Zaohua.


"Non lo ucciderò, ma durante questa imminente grande calamità, non posso nemmeno dire di poter controllare completamente il mio destino, figuriamoci quello del Sovrano dei Saggi... anche se ho detto che non lo ucciderò, questo vale solo in circostanze normali. Se mostrerà la minima intenzione di tradire i 33 Cieli, allora lo ucciderò senza esitare."


Piaoyu fu soddisfatta da questa risposta.


In realtà, se Zaohua tradisse i 33 Cieli, allora Piaoyu avrebbe fatto tutto il possibile per cooperare con Lin Ming e per trovare modi per uccidere il Sovrano dei Saggi.


Al momento però nei 33 Cieli, a causa della guerra tra l'umanità e i saggi, entrambe le fazioni erano in pessime condizioni. La sola razza al picco delle sue forze era gli spirita, ma la loro situazione era ancora peggiore perché il nemico si era impossessato del corpo del loro capo già da molto tempo.


Solo il cielo sapeva in che condizioni si trovavano.


Di fronte a questa grande calamità, Piaoyu provò un profondo senso di impotenza. Gli assi nella sua manica erano inefficaci, così deboli che non poteva farsi coraggio.


"Lin Ming, credi che potremo vincere...?"


Chiese piano Piaoyu, sospirando. Il motivo per cui aveva fatto questa domanda era per via dell'impotenza che stava crescendo nel suo cuore; voleva ricevere qualche parola di conforto.


Lin Ming rifletté per un momento. Poi disse: "Non sono sicuro se potremo vincere o no. Il futuro non è inciso sulla pietra. Quando i praticanti di arti marziali coltivano il corpo, coltivano il Dao Celeste, l'anima divina, ma alla fine perché stiamo coltivando? Cosa stiamo perseguendo?
Anche io sono rimasto confuso da questa domanda. Per la gloria? È solo del fumo fuggevole di fronte ai nostri occhi. Per la forza? Ho già il potere di fendere il cielo e distruggere la terra, di annientare le stelle e la vastità dello spazio?
Per diventare immortale? In questi anni anche io ho perseguito l'immortalità. Tuttavia, quando ho visto le innumerevoli anime residue addolorate nel Mare d'Ossa dell'Imperatore e il piano di 100 miliardi di anni escogitato dall'Imperatore Spirituale per ottenere l'immortalità, all'improvviso ho pensato che perseguire la vita eterna fosse inutile.
Naturalmente noi praticanti di arti marziali dobbiamo combattere, ma ciò che stiamo combattendo è il caos del mondo, il momento in cui arriverà la catastrofe."


"L'estinzione di una razza, vite perse come carbone bruciante, il collasso e la distruzione di grandi mondi, stavolta il conflitto ha raggiunto il suo picco. Allora, forse il picco delle arti marziali è lottare per la propria gente..."


Piaoyu rimase sbalordita.


Il picco delle arti marziali era lottare per la propria gente?


Queste parole sembravano troppo pretenziose, vuote e forse anche un po' false.


Tuttavia, pensandoci, nessuno poteva separarsi dalla propria gente; questo valeva anche per i praticanti di arti marziali.


La propria razza faceva parte delle radici di una persona, senza, non importava quanto fosse torreggiante o altero un albero, sarebbe comunque appassito e sarebbe perito.


Senza la propria razza, la propria gente, la cosiddetta immortalità sarebbe stata priva di significato.


Non sarebbe stato diverso dall'essere un'anima residua nel Mare d'Ossa dell'Imperatore, a fronteggiare infinita solitudine e tristezza.


Così, il picco delle arti marziali era lottare per la gente di questo mondo, perché ogni coltivatore era stato uno di loro un tempo.


Lottare per la propria gente era come lottare per sé stessi.


In quel momento Piaoyu sembrò intuire qualcosa.


Poi però Lin Ming fece un cenno, ritirò il campo di forza e volò via.


"Che possiamo vincere o no, in quanto praticanti di arti marziali dobbiamo combattere con tutte le nostre forze!"


Queste ultime parole riecheggiarono nelle orecchie di Piaoyu.


Lin Ming attraversò lo spazio e apparì di fronte alle truppe umane.


Quando i praticanti di arti marziali videro il loro capo volare verso di loro, si prepararono a festeggiare e anche a congratularsi.


Ma non avrebbero mai pensato che, una volta che fosse tornato vincitore, Lin Ming non avrebbe rivelato nessuna allegria. Anzi, la sua espressione era calma, anche un po' solenne. Questo bloccò in gola le parole di congratulazioni che molti esperti stavano per dirgli.


"Andiamo."


Disse con semplicità Lin Ming.


Poi prese Xiao Moxian per mano e volò nel palazzo di Primordius, lasciando la folla di Empirei e Re del Mondo umani a fissarsi a vicenda. Non sapevano cosa volesse fare Lin Ming. La grande montagna che aveva pesato sul petto dell'umanità per quasi 10.000 anni finalmente era stata rimossa, eppure la reazione di Lin Ming era stata così mite.


In quel momento Sheng Mei li seguì silenziosamente.


Durante la battaglia tra Lin Ming e il Sovrano dei Saggi, Sheng Mei si era preparata ad intervenire, ma nessuno era riuscito a percepirla.


Nel momento in cui Lin Ming entrò nel Palazzo di Primordius, anche Sheng Mei apparì, come un filo di fumo blu.


Quando Xiao Moxian vide Sheng Mei apparire, rimase sbalordita. Non poté che ammettere quanto fosse spaventosa. Non aveva nemmeno percepito la sua presenza, Sheng Mei poteva nascondersi così facilmente. Da questo si poteva intuire quanto fosse potente.


"Signora Ji."


Sheng Mei salutò Xiao Moxian.


Xiao Moxian annuì in risposta. Per un po' non seppe come chiamare Sheng Mei. Sia riferirsi a lei per nome che usare il titolo di Imperatrice Spirituale non sembrava appropriato.


Quando le due donne si ritrovarono una di fronte all'altra, l'atmosfera divenne un po' imbarazzata, anche con Lin Ming presente.


"Sheng Mei, tra tre giorni ti porterò in un certo luogo."


Disse all'improvviso Lin Ming, facendo sussultare Sheng Mei. "Dove?"


"Nella terra proibita Asura, lo Specchio di Ghiaccio!"


Lo Specchio di Ghiaccio era il posto dove Lin Ming aveva visto per la prima volta la vita passata di Sheng Mei. Quando aveva raggiunto la razza degli dei primordiali, aveva cercato di ottenere uno dei posti per entrare nella zona proibita Asura per cercare un metodo per salvare l'umanità.


Dopodiché il quartier generale della razza degli dei primordiali era stato distrutto dai saggi. Ma la terra proibita era stata lasciata dal maestro della Strada Asura e le formazioni che la proteggevano erano straordinarie. Era impossibile per i saggi entrarci al loro livello.


"Lo Specchio di Ghiaccio?" Chiese perplessa Sheng Mei.


"Lo capirai una volta che ci entrerai. Lì potresti scoprire altro riguardo alla tua precedente..."


Lin Ming era convinto che lo Specchio di Ghiaccio contenesse un filo dell'anima residua della vita precedente di Sheng Mei!


Questo perché, quando aveva fronteggiato la Sheng Mei del passato nello Specchio di Ghiaccio, non aveva trovato un semplice fantasma creato da una formazione. Anzi, sembrava un'anima residua dotata di intelligenza.


Lin Ming si ricordava anche chiaramente ogni parola ed espressione che la donna aveva detto o rivelato.


"E tu?" Chiese Xiao Moxian.


"Ho intenzione di andare in isolamento per aprire l'ottavo Palazzo del Dao delle Nove Stelle del Palazzo del Dao."


Tra le Nove Stelle del Palazzo del Dao, sette erano brillanti e due cupe. Il divario tra il settimo e l'ottavo palazzo del Dao era enorme, paragonabile ad uno stadio di coltivazione.


Ora che Lin Ming aveva la Perla Primordiale, sarebbe potuto avanzare di livello sicuramente!
                                


                                



