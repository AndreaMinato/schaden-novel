---
weight: 22090
title: Capitolo 2209 – Raffinare la Perla Primordiale
pubDate: 2025-12-15T08:37:10.517Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Un mese dopo, nelle profondità degli sconfinati cieli stellati.


<em>Thum! Thum!</em>


Lin Ming stringeva la Perla Primordiale, che emetteva dei tonfi soffocati che riverberavano attorno.


Sembrava il cuore di un dio, batteva con il suo strano ritmo ondulatorio. Le galassie parevano danzare con il suo accompagnamento e la luce delle stelle si intrecciava nel vuoto.


Lin Ming stava controllando la Perla Primordiale.


E non troppo lontano, erano presenti molti praticanti di arti marziali umani.


Coloro che potevano stare qui avevano connessioni importanti con Lin Ming o erano uno dei pilastri che sostenevano l'umanità.


C'erano Lin Huang, Jiu’er, Xiao Moxian, l'Imperatore Shakya, il Monarca Demoniaco Oscuro, l'Empireo Vasto Universo, Zanna di drago, Hang Chi e molti altri, per un totale di 20-30 persone.


Assistevano al processo di raffinazione di Lin Ming della Perla Primordiale e a come sarebbe avanzato di stadio nella coltivazione delle Nove Stelle del Palazzo del Dao. Il motivo più importante per cui erano qui però era trarre vantaggio dall'avanzamento di Lin Ming e ottenere una comprensione ancora più profonda del Dao Celeste.


Per loro questa era un'occasione davvero fortunata.


Sbloccare l'ottavo palazzo del Dao era un enorme avanzamento di livello che avrebbe fatto discendere il Dao Celeste e avrebbe battezzato tutti i presenti.


Anche se uno non avesse coltivato le Nove Stelle del Palazzo del Dao, avrebbe comunque ottenuto considerevoli vantaggi.


In realtà, perfino i praticanti di arti marziali del sistema di raduno dell'essenza avrebbero dedicato del tempo a temprare i loro fisici. Dopotutto non potevano lasciare che i loro corpi fossero fragili come quelli dei mortali. Più fossero stati robusti, più sarebbero stati in vantaggio.


Tutti trattennero il respiro, guardando silenziosamente l'uomo simile ad un dio in lontananza, aspettando.


Il cielo stellato era silenzioso. La Perla Primordiale emise scie di energia di sangue, simile all'alba, tingendo con una luce rosea il mondo. Ogni filo di luce era sottile come un ago e tagliente come una spada mentre sfrecciava in ogni direzione. Sembrava che innumerevoli bestie feroci impareggiabili si lanciassero all'orizzonte, tutta la vitalità del sangue sconfinata pareva in grado di devastare questo mondo, facendo palpitare con entusiasmo il cuore.


La Perla Primordiale era stata raffinata dal Sovrano dei Saggi Zaohua per molti anni e conteneva anche un'enorme quantità della sua forza, insieme alla carne e l'essenza di sangue della personificazione di Fame.


Dopo aver divorato il destino dell'umanità, il Sovrano dei Saggi aveva già raffinato la sua personificazione di Fame.


In quanto abissale totemico, Fame era naturalmente molto più formidabile di Zaohua. Tuttavia Fame era stata ferita miliardi di anni fa e il suo livello era calato.


In seguito, lo spirito di Fame era stato soppresso da Sigillo Divino e il suo corpo era stato diviso in due. Con questo corpo mortale incompleto, era impossibile che potesse competere con il Sovrano dei Saggi. Durante i 2000 anni di isolamento, Zaohua aveva usato la Perla Primordiale per divorare completamente la forza di Fame e renderla sua.


In quel momento Lin Ming poteva sentire che, nella Perla Primordiale, la carne e il sangue di Fame avevano ancora un po' di riluttanza ad essere inghiottiti.


Al momento Fame poteva essere considerata solo una massa di carne e sangue. Continuava a dimenarsi, lottare e resistere sotto la soppressione della Perla Primordiale.


Tuttavia, non importava quanto si dimenasse o agitasse la sua vitalità del sangue, Lin Ming l'avrebbe isolata dallo spazio esterno. Catene divine dell'ordine volarono per il cosmo e draghi dei fulmini ruggirono mentre circondavano la Perla Primordiale.


Le cinque dita di Lin Ming sembravano montagne sconfinate, la bloccavano con testardaggine.


Un momento dopo, Lin Ming strinse la Perla Primordiale e si levò nell'aria. In un istante aveva percorso centinaia di milioni di chilometri di distanza ed era sprofondato in un vasto mare di stelle.


Si sedette a gambe incrociate, come una divinità che calpestava il mondo, imprigionando qualsiasi fluttuazione di potere.


Aprì la mano sinistra. Innumerevoli raggi di luce fiorirono dalle sue dita, trasformandosi in piccole rune fischianti.


Ogni runa scavò in un astro, estraendo raggi brillanti, sembravano sconfinate catene montuose di luce stellare.


Questi raggi di luce si intrecciarono nell'aria, trasformandosi in una fornace trasparente formata da luce stellare con Lin Ming al suo centro.


Questo era un metodo di raffinazione della vitalità del sangue che Lin Ming aveva appreso nel settimo piano della prova finale della Strada Asura, la Fornace del Vuoto della Galassia.


Lin Ming voleva raffinare e divorare tutta la vitalità del sangue contenuta nella Perla Primordiale.


L'artefatto divino conteneva tutta la forza del sangue che il Sovrano dei Saggi aveva accumulato negli anni. Dopo così tanto tempo di raffinazione, tutta questa energia avrebbe avuto degli effetti di gran lunga superiori a qualsiasi tesoro celeste.


<em>Bang!</em>


La  Fornace del Vuoto della Galassia emise una grande potenza capace di bruciare le montagne e far bollire i mari. Questa forza attaccò la Perla Primordiale. Innumerevoli raggi di luce simili a stelle bombardarono l'artefatto divino.


Non solo, ma al centro della fornace, dai sette orifizi di Lin Ming, occhi, naso, orecchie, bocca, fuoriuscirono fiamme.


Questo fuoco era color viola spettrale. Non sembrava emanare calore, ma solo perché la sua energia si era condensata come non mai e si era manifestata in questo modo.


Quando le fiamme apparirono, diedero una sensazione allarmante, come se potessero annientare il mondo e disintegrare ogni forma di vita.


Poi Lin Ming alzò le mani e formò dei sigilli. Fulmini color arcobaleno apparirono, intrecciandosi nel cielo come raggi di sole. Questo era il potere delle saette di Lin Ming.


Era già passato molto tempo da quando aveva usato il potere del fulmine e del fuoco. E dopo essere diventato una Vera Divinità e aver sopportato un battesimo del Dao Celeste, aveva raggiunto il pinnacolo sia nel controllo della fonte del fuoco che di quella del fulmine.


Le fiamme del Grande Dao, la spiritualità della luce astrale e il potere delle saette calarono sulla Perla Primordiale come una macina, schiacciandola costantemente.


Questo processo di raffinazione continuò per molto tempo. Alla fine una goccia cristallina che assochilometriva ad una pietra del sangue cadde dalla Perla Primordiale.


Quando apparì questo oggetto, scatenò un'energia del sangue impetuosa. Pareva che contenesse 10.000 demoni ululanti, innumerevoli vite ruggivano all'unisono.


Non appena questa pietra apparì, manifestò una sua saggezza spirituale. Si levò nell'aria, assumendo l'aspetto di un bambino alto tre pollici mentre cercava di scappare.


Lo sguardo di Lin Ming brillò, pieno di gioia. Senza dubbio questa era una goccia di essenza di sangue condensata da tutta l'energia della Perla Primordiale e dalla carne e l'essenza di sangue di Fame. Possedeva già così tanta saggezza spirituale da poter assumere la forma di una persona.


Si poteva dire che fosse il destino concentrato di interi mondi.


Senza dare l'occasione di scappare al bambino, Lin Ming scattò. Con un pensiero, una rete di rune apparì nel vuoto e discese come una valanga, imprigionando completamente la vitalità del sangue dell'entità.


Dopo essere stato bloccato, il bambino divenne feroce e si trasformò in un demone, ruggendo di rabbia mentre cercava furiosamente di scappare.


Tuttavia Lin Ming bloccò il vuoto attorno con un campo di forza, bloccandolo completamente.


Non appena questo bambino era apparso, la forza della vitalità del sangue più pura della Perla Primordiale iniziò a riversarsi su di esso.


Il tempo passò, giorno dopo giorno. L'energia del sangue della Perla Primordiale diminuì lentamente. Alla fine Lin Ming ne estrasse ogni traccia.


In un solo respiro di tempo, Lin Ming la divorò tutta.


In quel momento ebbe la sensazione di aver inghiottito un sole. Forza sconfinata lo trapassò come innumerevoli spade affilate. Raggi di luce divina lo attaccavano dall'interno.


Anche se Lin Ming era così potente e possedeva un fisico quasi invincibile, la sua carne crepitò e si lacerò.


Ci si poteva immaginare quanto fosse formidabile l'essenza dell'energia di sangue che conteneva la Perla Primordiale. Una Vera Divinità ordinaria sarebbe già esplosa.


Lin Ming sentì il suo sangue fermentare e ribollire. Era avvolto da una coltre caotica di energia del sangue, rendendo difficile vedere cosa gli stava accadendo.


"Meraviglioso!"


Anche se provava dolore, l'espressione di Lin Ming sembrava inebriata, si stava godendo pienamente il processo!


All'improvviso cadde in ginocchio, i suoi occhi scattarono nel vuoto come saette. Senza dubbio, questo era lo stato più potente in cui il suo corpo si era mai ritrovato. Se avesse potuto raffinare questo potere, sarebbe avanzato di stadio nella coltivazione delle Nove Stelle del Palazzo del Dao e avrebbe fatto ulteriori progressi.


In quel momento, una parte delle Nove Stelle del Palazzo del Dao era ancora sigillata e il sistema di raduno dell'essenza dell'umanità era stato sigillato dal Sovrano dei Saggi.


Ora Lin Ming avrebbe troncato queste catene. Non sarebbe stato affatto difficile per lui che aveva sconfitto Zaohua e aveva preso il controllo della Perla Primordiale.


Con un ruggito, innumerevoli tuoni risuonarono dal suo corpo.


Il suo sangue galoppava ed era tumultuoso come un grosso fiume, rimbombava e ruggiva.


Certe parti del suo corpo iniziarono a diventare bollenti. Una forza misteriosa iniziò ad entrare in risonanza con qualche area sconosciuta nel vuoto.


<em>Woosh!


Woosh!


Woosh!</em>


Innumerevoli fili di luce stellare si intrecciarono nell'aria. Gli altri iniziarono ad apparire nel cosmo, disperdendo il loro bagliore inesauribile.


Una di queste stelle era particolarmente appariscente, come se fosse apparsa tra l'oscurità più intensa.


Tuttavia, in quel momento, le catene grigio scuro dell'ordine iniziarono ad apparire.


Sembravano catene montuose piene di innumerevoli rune. Circondarono le Nove Stelle del Palazzo del Dao come pitoni, cercando di ostacolare l'avanzamento di Lin Ming.


"Potete anche apparire insieme, così posso troncarvi troncarvi tutte!"


Lin Ming fece un cenno. Il potere del divino e dei demoni eruttò, e devastò la grande volta celeste.


Un momento dopo un'altra serie di catene divine dell'ordine apparì. Erano color viola scuro, come se fossero oscurate da una foschia sconfinata.


Erano le catene divine dell'ordine che il Sovrano dei Saggi Zaohua aveva usato per sigillare il sistema di raduno dell'essenza dell'umanità.


Queste catene divine erano chiaramente molto più formidabili di quelle che legavano le Nove Stelle del Palazzo del Dao. Questo perché erano complete e anche perché il Sovrano dei Saggi si era impegnato per molto tempo per crearle.


Vedendo queste catene divine apparire, i 20-30 praticanti di arti marziali umani presenti trattennero il respiro.


In passato avevano cercato molte volte di attaccarle. Per farlo avevano esaurito la loro vitalità del sangue, le loro forze e anche bruciato la loro essenza di sangue.


Ma tutti avevano fallito.


Molte volte erano perfino rimasti feriti gravemente.


I coltivatori dell'umanità sapevano fin troppo bene cosa significava la presenza di queste catene divine.
                                


                                



