---
weight: 2210
title: Capitolo 221 - Uccidere Ouyang Dihua
pubDate: 2025-10-16T07:28:18.459Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
da editare
-Schadenfreude</em>


Lin Ming concentrò lo sguardo. Mosse rapidamente il dito e l'ago sfrecciò con un suono vibrante mentre sfrecciava come un fulmine. Squarciò lo spazio e tagliò le mani di Ouyang Dihua con una velocità sbalorditiva!


<em>Puff!</em>


Le mani di Ouyang Dihua furono fatte a pezzi, i suoi polsi si erano spezzati, schizzando sangue.
Con entrambe le mani distrutte, scagliò nel cielo la pila di Perle del Fulmine e del Fuoco Malvagio.


"Aaaaaaah!"


Ouyang Dihua urlò per il dolore. Lin Ming sbuffò freddamente e fece un cenno. Si formò un tornado che raccolse tutte le Perle del Fulmine e del Fuoco Malvagio.


Il vento vorticante stava facendo fluttuare in aria le perle; ce n'erano almeno 20. Ouyang Dihua invece stava gemendo pieno di dolore rotolandosi a terra.


Le sue braccia erano state distrutte dal gomito in giù e i suoi avambracci erano ancora percorsi da delle scariche elettriche, erano completamente bruciati!


Le ultime speranze di Zhang Fengxian si spensero come delle braci estinte. Era abituato a vedere delle scene incredibili, ma ora le sue gambe stavano tremando. Zhang Fengxian aveva mantenuto la posizione di Presidente dell'Associazione Commerciale per molti anni; non si ricordava quante persone avesse messo a morte, ma ora, di fronte alla sua mortalità, tremava di terrore.


Spesso più una persona aveva una posizione importante e più temeva la morte. Zhang Fengxian era così. Aveva mantenuto un potere assoluto per decenni e la sua posizione era venerata. Aveva goduto di innumerevoli tesori, ricchezze e bellezze.
Tutto questo gli aveva fatto provare un enorme amore per la vita e un'enorme paura della morte.


Quel giovane che fluttuava nell'aria era semplicemente l'incarnazione di un diavolo. Era troppo potente. Così potente da poter giocare con loro; ogni cosa era nel palmo delle sue mani, proprio come un gatto che giocava con il topo. Di fronte a lui ogni resistenza era futile.


Lin Ming rilasciò la sua forza dell'anima e spazzò via tutte le Perle del Fuoco e del Fulmine Malvagio. Sorrise livemente e le accettò con piacere.


"Sapevo già che avevi delle Perle del Fulmine e del Fuoco malvagio. Credi davvero che ti darei l'opportunità di usarle?"


Ouyang Dihua giaceva a terra come un cane morto. Con entrambe le braccia rotte, poteva solo alzare la testa, con il sangue che fluiva in continuazione dalla sua bocca. Disse con ferocia: "Tu... tu aspetta che mio zio si vendichi... ti farà pregare di morire!"


Lin Ming atterrò lentamente di fronte a Ouyang Dihua. Sogghignò: "Tuo zio? Una volta che cancellerò tutte le prove, come farà a sapere che ti ho ucciso? Tu un maestro negli stadi intermedi del Circolazione, con quattro guardie del corpo a proteggerti. Stavi bevendo nel quartier generale dell'Associazione Commerciale. In tal caso morirai in silenzio e scomparirai per sempre. Credi davvero che tuo zio mi sospetterà? Potrebbe perfino pensare che sia opera di un maestro Xiantian! Ahah!"


Il motivo per cui osava uccidere Ouyang Dihua era perché nessuno l'avrebbe sospettato.


"Ho riferito all'Ufficio di Registrazione del Palazzo Marziale che andrò ad avventurarmi all'esterno per due mesi. Ora è passato solo un mese e mezzo. Dopo che ti ucciderò aspetterò altri sei mesi prima di riapparire di nuovo. Chi mi sospetterà? La gente sanno che tu ed io siamo ostili, ma chi sa che il nostro conflitto si è inasprito al punto da volerci uccidere a vicenda?"


Lin Ming pungolò Ouyang Dihua con la punta della lancia. Il volto di Ouyang Dihua era ricoperto di sangue, a questo punto non sembrava nemmeno umano. Lin Ming prese l'anello spaziale di Ouyang Dihua e lo sondò con la sua forza dell'anima.
Lodò allegramente: "Sei davvero degno di essere l'Anziano delle Sette Valli Misteriose, hai una collezione davvero ricca. Ti ringrazio, ero un po' a corto di fondi ultimamente."


Mentre lo diceva, Lin Ming sventolò l'anello spaziale di Ouyang di fronte alla sua faccia.


<em>Pah!</em>


Ouyang Dihua si infuriò così tanto da sputare una boccata di sangue. Nonostante la maggior parte dei suoi meridiani si fossero già rotti, questo era stato provocato dal suo odio nei confronti di Lin Ming.


Guardando le condizioni di Ouyang Dihua, Lin Ming scosse la testa. Era improbabile che gli avrebbe detto chi si era travestito da Qin Ziya, ma in quel momento, Zhang Fengxian, nascosto lontano, all'improvviso disse: "Giovane Eroe Lin, so chi si è travestito da Maestro del Palazzo Marziale Qin per ingannarla!"


"Uh?" Lin Ming si girò e guardò Zhang Fengxian: "Sai chi è stato?"


L'aura omicida emanata dallo sguardo di Lin Ming non era diversa da un coltello affilato. Non appena Zhang Fengxian incontrò il suo sguardo, si impaurì e arretrò. Deglutendo e tremando disse: "Non lo so, ma posso un'ipotesi molto plausibile."


"Dimmelo."


"Io... Io posso dirglielo, ma vorrei chiederle di risparmiarmi!" Disse Zhang Fengxian mentre si inginocchiava. Con la sua posizione, perfino quando vedeva l'Imperatore del regno di Fortuna Celeste avrebbe solo dovuto fare un lieve inchino. Ora era stato costretto ad inchinarsi a causa delle condizioni miserabili di Ouyang Dihua. Perfino il nipote di un Anziano delle Sette Valli Misteriose era stato ridotto in quel modo, figuriamoci lui.


Si doveva dire che una persona messa al muro aveva un intenso desiderio di sopravvivere; cosa non avrebbe fatto? Quante persone sarebbero state capaci di affrontare la morte senza paura? La maggior parte delle persone di fronte ad un disastro incombente, avrebbe fatto di tutto per avere la più piccola probabilità di sopravvivere. In quel momento cose come la dignità, l'onore e l'etica diventavano tutte uno scherzo.


"Oh? Credi che tu abbia il diritto di parlarmi di condizioni?" Il tono di voce di Lin Ming diventò gelido.


Zhang Fengxian scosse frettolosamente la testa: "Non oso. Se il Giovane Eroe Lin mi lascerà vivere, allora potrò darle cento milioni di liang d'oro! Costringerò l'intera Associazione Commerciale a servire il Giovane Eroe! Finché il Giovane Eroe desidererà cercare ogni raro materiale, domestiche, concubine, pillole preziose, medicinali, qualsiasi cosa che la mia Associazione Commerciale abbia a disposizione! Posso garantire che la mia Associazione Commerciale ha la rete di informazioni più vasta nel regno di Fortuna Celeste, nemmeno la famiglia Imperiale può reggere il confronto!


Cento milioni di liang d'oro?


Lin Ming spalancò gli occhi. L'intero introito annuale del regno di Fortuna Celeste era di 20 o 30 milioni di liang d'oro. Quest'Associazione Commerciale era oscenamente ricca.


Zhang Fengxian temeva che Lin Ming non accettasse e continuò a dire: "Giovane Eroe, se mi trova inaffidabile, allora potrà tenermi nascosto da qualche parte. Con il talento del Giovane Eroe, avanzare allo stadio Xiantian è solo una questione di tempo. Non appena il Giovane Eroe raggiungerà lo stadio Xiantian, allora la mia vita sarà completamente nelle sue mani; non oserò assolutamente tradirla!"


Nonostante le condizioni di Zhang Fengxiang fossero molto convincenti, lasciarlo vivere era semplicemente troppo pericoloso. Lin Ming non voleva assumersi un rischio così inutile. Disse: "Non parlarmi di queste cose. Prima, chi credi che si sia travestito da Maestro del Palazzo Marziale Qin?"


Zhang Fengxiang chiese con esitazione: "Il Giovane Eroe non mi ucciderà?"


Lin Ming disse con sicurezza: "Non ti ucciderò."


Zhang Fengxiang strinse gli occhi. voleva che Lin Ming facesse un giuramento sul suo cuore delle arti marziali, ma in quel momento il ragazzo sbuffò freddamente e si girò all'improvviso, colpendo il petto di Ouyang Dihua con il palmo.


Palmo Pulse Cutting!


<em>Pah!</em>


Ouyang Dihua tremò per un momento e poi tutta la vera essenza del suo corpo si dissipò come una palla di gomma che si sgonfiava. In un batter d'occhio aveva perso tutte le sue arti marziali.


Ouyang Dihua crollò a terra con lo sguardo appannato. A questo punto non era diverso da un cadavere.


Lin Ming ritrasse il palmo e disse freddamente: "Non credere che riuscirai a suicidarti distruggendo i tuoi meridiani."


Zhang Fengxian si spaventò mentre guardava la scena. Con solo una mano Lin Ming aveva distrutto le arti marziali di Ouyang Dihua, così che non potesse nemmeno suicidarsi. Questo Lin Ming era praticamente un demone.


"Beh, ci hai pensato allora?"


"Parlerò... parlerò." Zhang Fengxian non osò proporre al ragazzo di fare un giuramento sul suo cuore delle arti marziali. Temeva che avrebbe irritato Lin Ming e che sarebbe finito nelle stesse condizioni di Ouyang Dihua. "Sospetto che la persona che si è travestita sia il vice maestro del Palazzo Marziale, Bi Luo. Proviene dalla Fazione Miraggio ed è abile nelle tecniche illusorie. Inoltre ha un buon rapporto con Ouyang Dihua e detesta il Maestro del Palazzo Marziale Qin. Quindi probabilmente è stato lui ad ingannarla."


In quanto presidente dell'Associazione Commerciale, Zhang Fengxian conosceva molte informazioni; un normale praticante di arti marziali non avrebbe saputo chi fosse Bi Luo.


"Bi Luo? Capisco, era così allora. Qual è la sua coltivazione?"


"Probabilmente... stadi intermedi dell'Houtian."


"Mmh... grazie. Ora dammi il tuo anello spaziale."


"V... Va bene." Zhang Fengxian tremò mentre si toglieva l'anello. Mentre lo consegnava, si immobilizzò sul posto. Spalancò gli occhi mentre incontrava lo sguardo di Lin Ming.


In quel momento gli occhi del ragazzo erano già diventati due vortici neri che roteavano lentamente. Sembravano contenere un'oscurità infinita, come se fosser un vuoto infinito.


Zhang Fengxian si sentì come se la sua stessa anima venisse risucchiata; una miriade di scene caotiche emersero nella sua mente. Ebbe innumerevoli visioni. Si vide mentre era giovane, si vide mentre era vecchio. Osservò una vita dove diventava onnipotente e una vita dove invece era ridotto ad essere un mendicante sulla strada.


Dopo aver sperimentato tutte queste vite, queste innumerevoli possibilità si trasformarono in frammenti. Circolarono tutti nella sua mente, provocando una tempesta violenta nel suo mare spirituale. Zhang Fengxian tremò violentemente e il suo spirito fu ridotto a pezzi. Le sue pupille si dilatarono mentre perdeva la ragione. Era già diventato un idiota.


Ma Lin Ming non si fermò. Continuò ad usare l'intento marziale Samsara finché non distrusse completamente il mare spirituale di Zhang Fengxian; non era rimasta nemmeno una traccia di pensiero nella sua mente.


<em>Poh!</em>


Zhang Fengxian crollò a terra, gli occhi spalancati mentre fissava il cielo. Gli angoli dei suoi occhi stavano sanguinando e non aveva più pupille; tutto ciò che era rimasto era il bianco della cornea.


Gli occhi di Lin Ming tornarono alla normalità: "Se ti ho detto che non ti ucciderò, allora non lo farò. Ti lascerò vivo. Puoi giacere a letto in pace per il resto dei tuoi giorni."


Si girò a guardare Ouyang Dihua. Lin Ming fletté le dita e l'ago d'acciaio spuntò dalle sue dita: "Hai qualcosa da dire prima di morire?"


Ouyang Dihua non lo sentì. Giaceva a terra senza muoversi. 


"Allora muori."


L'ago d'acciaio con le Spire del Drago volò in avanti penetrando nel corpo di Ouyang Dihua. Presto non rimase nulla se non ceneri.


Lin Ming mosse la mano e una brezza fredda soffiò via le ceneri. Assorbì con cautela il potere del fulmine rimasto nell'aria e mise via i due anelli spaziali e la Perla del Mondo dei Sogni.


Dopo aver messo via la perla, il mondo illusorio rimase ancora per un po'. Questo dava a Lin Ming abbastanza tempo per andarsene.


Grossi fiocchi di neve fluttuavano nel cielo invernale. Lin Ming aveva già raggiunto lo stadio di ritorno alle origini, così riusciva a trattenere tutto il respiro del suo corpo. Solo un maestro Xiantian sarebbe stato capace di scoprire la sua presenza.


Lasciò facilmente il Quartier generale dell'Associazione Commerciale senza sollevare un solo allarme.


"Stadi intermedi dell'Houtian, vice maestro del Palazzo Marziale Bi Luo..." Sogghignò Lin Ming. Aveva già giudicato Bi Luo.


La sua sentenza era la morte.
                                


                                



