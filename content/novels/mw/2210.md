---
weight: 2210
title: Capitolo 2210 – Chiamata
pubDate: 2025-12-15T08:37:10.517Z
tags:
    - mw
---


<em>Capitolo regolare,
10 capitoli in coda (10 Matteo), 0/5
-Schadenfreude</em>


Queste catene divine dell'ordine imprigionavano il destino dell'umanità. Era successo così 3,6 miliardi di anni fa e li avevano oppressi fino ad ora, come un'enorme montagna che incuteva su di loro.


Di fronte all'imperatore Shakya, Xiao Moxian e a tutti gli altri, Lin Ming camminò verso le catene divine. Ad ogni passo che faceva, le stelle nel cielo più alto tremavano. Questa era una manifestazione della massima potenza del fisico di Lin Ming, entrava istintivamente in risonanza con il Grande Dao del cielo e della terra.


Quando Lin Ming arrivò di fronte alle catene divine dell'ordine che legavano le Nove Stelle del Palazzo del Dao, apparì ogni sorta di fenomeno attorno a lui. Draghi celesti si intrecciavano nell'aria, fenici gridarono e sembrò apparire una terra piena di forme di vita in mezzo alla nebbia caotica di sangue.


Questo era un fenomeno che sarebbe apparso solo quando il corpo diventava divino, un mondo a sé.


Lin Ming iniziò a radunare la sua forza. Le catene divine di fronte a lui cominciarono a tremare, come se non potessero sopportare la sua forza terrificante.


<em>Bang!</em


Lin Ming scagliò un pugno. Una sconfinata vitalità del sangue divampò. Il suo sangue emanò un fuoco che accese il cielo e consumò le catene divine.


"Apriti!"


Dopo un grido, la foschia di sangue che aleggiava nell'aria si trasformò in draghi che si scontrarono freneticamente con le catene divine dell'ordine.


<em>Bang! Bang! Bang!</em>


Le catene divine dell'ordine finalmente si ruppero e scomparirono.


In un istante i nove Palazzi del Dao rilasciarono un bagliore incredibile.


Tra le Nove Stelle, una di loro scintillò come una luna brillante di notte.


La luce astrale ricadde a fiumi sul corpo di Lin Ming.


Questo bagliore proveniva dall'ottavo Palazzo del Dao che Lin Ming desiderava sbloccare, il Palazzo del Dao del Canale Brillante.


Le Nove Stelle del Palazzo del Dao; quelle più brillanti erano: lupo famelico, porta del titano, grande destino, melodia compassionevole, virtù ardente, marcia, distruttore di eserciti.


I due astri più scuri erano canale d'energia ed origine nascosta.


Gli ultimi due Palazzi del Dao delle Nove Stelle non avrebbero donati abilità speciali. Tuttavia erano due serie di catene che collegavano insieme tutti i palazzi, facendoli brillare ancora di più e permettendo al Grande Dao di fondersi con loro.


Sbloccare gli ultimi due palazzi del dao avrebbe portato un aumento di forza generale ad un coltivatore. Come un Empireo che diventava una Vera Divinità, si sarebbe potenziato drasticamente!


Dopo che le catene divine dell'ordine furono lacerate, Lin Ming sfruttò la sconfinata vitalità del sangue nella Perla Primordiale per avanzare!


Prese la stella più brillante e la scagliò nel suo corpo!


In questi anni, Lin Ming aveva radunato fin troppa energia per la trasformazione del corpo. Grazie anche all'aiuto della Perla Primordiale, era riuscito ad avanzare direttamente!


La stella fu raffinata da Lin Ming. Il Palazzo del Dao del Canale Brillante iniziò a bruciare!


<em>Weng!


Hum!</em>


In quel momento i sette Palazzi del Dao brillanti nel corpo di Lin Ming risposero. Emisero suoni pieni di gioia estatica, come se stessero provando piacere per ciò che stava accadendo.


Anche le otto porte nascoste già aperte, quella della Vita, della Morte, della Ferita, tutte quante, scatenarono nuovamente il loro potenziale sconfinato.


Questa stimolazione fu ancora più completa rispetto a prima. Perfino l'essenza del sangue non raffinata in precedenza che era rimasta nel suo corpo cominciò a bruciare come neve in un inferno.


Il fisico di Lin Ming veniva costantemente attaccato e rigenerato tra la vitalità del sangue in movimento. La sua pelle si agitava come le onde in una tempesta e il suo intero corpo emanava un'aura minacciosa, come se potesse distruggere l'intero universo.


Anche alcuni raggi di luce si deformarono attorno a lui, incapaci di avvicinarsi. Pareva essere diventato una sola cosa con il mondo, un sistema indipendente che respingeva ogni forza in avvicinamento.


<em>Bzzzz!</em>


Saette accecanti scavarono dai pori di Lin Ming. Lo circondarono come fili di seta, innumerevoli capelli viola che aleggiavano attorno a lui.


Miliardi di trilioni di leggi del Grande Dao presero forma, trasformandosi in scaglie che sbocciarono sulla pelle di Lin Ming come fiori.


Sempre più vitalità del sangue si precipitò fuori, fremendo d'entusiasmo, spalancando ogni poro, formando una fornace divampante e illuminando così tanto questa parte del mondo che tutto era diventato traslucido.


Lì vicino, Xiao Moxian, l'Imperatore Shakya e gli altri riuscirono a percepire questa forza.


In quel momento la loro vitalità del sangue sembrò essere agitata dall'essenza di sangue e dal potenziale emesso dal corpo di Lin Ming. La maggior parte del bagliore delle Nove Stelle si radunò in lui, ma una piccola parte si dissipò all'esterno, fluendo nel vuoto.


Se Lin Ming fosse avanzato di livello da solo, questa luce si sarebbe dissipata invano.


Ma ora, con così tanti praticanti di arti marziali umani presenti, naturalmente non l'avrebbero sprecata. Questo bagliore era forza vicina alla fonte del Grande Dao.


Sia Xiao Moxian, sia l'Imperatore Shakya, che Jiu'er e gli altri iniziarono ad assorbire il potere delle Nove Stelle.


Tuttavia la persona che assorbì la maggior parte del bagliore non fu Jiu'er, ma Lin Huang.


Anche in Lin Huang scorreva lo stesso sangue di Lin Ming e non aveva incontrato nessun ostacolo nella raffinazione del potere delle Nove Stelle. Inoltre coltivava sia l'essenza che l'energia. Naturalmente era in vantaggio in confronto a Jiu'er che si dedicava all'energia e al divino.


Questa scena continuò per diverse ore.


Dopo che Lin Ming raffinò completamente la forza delle Nove Stelle, sembrò emergere dall'oscurità della creazione, un immortale silenzioso che era arrivato al picco della trasformazione del corpo che era stato sigillato per miliardi di anni.


In quel momento Lin Ming emise un bagliore ancora più brillante. I raggi dell'universo, quando si avvicinavano a lui, venivano distrutti da una forza cupa e strana.


Il fisico di Lin Ming aveva raggiunto un livello incomprensibile.


Era dotato di una forza infinita che doveva sfogare. I suoi occhi brillarono e spostò lo sguardo verso le catene divine che imprigionavano il sistema di raduno dell'essenza.


Questa era stata la mossa finale del Sovrano dei Saggi, ciò che aveva usato per divorare il destino dell'umanità.


Lin Ming ruggì e scagliò un pugno!


<em>Bang!</em>


Il mondo tremò. Le catene divine dell'ordine si disintegrarono.


Ora perfino Fame era stata divorata completamente da Lin Ming. Il Sovrano dei Saggi aveva contato sulle capacità del totem per formare queste divine catene dell'ordine, adesso naturalmente non potevano competere con Lin Ming.


<em>Crack! Crack!</em>


Le catene divine collassarono sempre più velocemente. Non troppo lontani, l'Imperatore Shakya e gli altri rimasero a guardare, senza parole.


Avevano pagato un così caro prezzo e si erano impegnati così tanti, eppure non erano riusciti a rompere queste catene. Eppure adesso erano state fatte a pezzi così facilmente.


Questo potere divino e demoniaco poteva essere davvero definito una legge del Grande Dao, poteva distruggere qualsiasi ostacolo.


"Mm?"


Dopo che Lin Ming distrusse queste divine catene dell'ordine, percepì molte anime residue addolorate tra l'energia che si disperse.


Ululavano d'agonia e di tristezza nello spazio.


Lin Ming divenne pensieroso. Capì subito che questi spiriti dovevano essere stati imprigionati dalle catene divine dell'ordine.


A parte la forza di una Vera Divinità, queste catene erano state sostenute da innumerevoli anime residue.


Il Sovrano dei Saggi aveva ucciso moltissime persone, tutto per realizzare le sue ambizioni nel divorare l'universo. Se non fosse stato per l'apocalisse imminente e per il maestro della tomba del Dio Demoniaco, Zaohua sarebbe stato uno degli esperti impareggiabili della sua era, pieno di incredibile ferocia e ambizione. Avrebbe potuto governare i 33 Cieli e la sua coltivazione forse sarebbe arrivata quasi al livello di un totem.


Sfortunatamente per lui, la forza del Sovrano dei Saggi sarebbe stata considerata comune cento miliardi di anni fa. In confronto al maestro della tomba del Dio Demoniaco, non era più potente di uno di quei numero antichi imperatori demoniaci sigillati nel Mare d'Ossa.


.....


Mentre Lin Ming sbloccava l'ottavo palazzo del dao delle Nove Stelle e rompeva le catene divine dell'ordine, in un universo distante, Sheng Mei stava viaggiando oltre le lande selvagge nella terra proibita Asura della razza degli dei primordiali.


Il punto chiave della terra proibita era la Catena della Calamità e fino ad ora era stata nelle mani dell'attuale capo della razza degli dei primordiali: Diwuhen. Lin Ming aveva preso in prestito la sua chiave e, data la sua comprensione delle leggi Asura, non era stato difficile per lui aprire la terra proibita.


Sheng Mei camminava da sola nella terra proibita Asura. Aveva la sensazione di essere entrata in una tomba antica.


La grande terra era spoglia e il sole sopra di lei era spento, pareva che il mondo fosse avvolto da un crepuscolo eterno. Mancava poco tempo prima che questo mondo morisse.


Sheng Mei non si sarebbe mai aspettata che esistesse un posto simile nella terra proibita Asura. Avanzò silenziosamente e trovò delle tavole di pietra seppellite nel terreno. Queste lapidi erano segnate dal tempo, molte delle loro iscrizioni si erano rovinate con il passare degli anni.


Alzando lo sguardo, vide spessi strati di nuvole radunati nel cielo. Erano pesanti e cupe, bloccavano tutta la luce.


Sheng Mei scosse la testa. Continuò a camminare. Stava cercando lo Specchio di Ghiaccio di cui aveva parlato Lin Ming.


Da ciò che aveva detto Lin Ming, sembrava che contenesse un filo dell'anima residua della sua vita passata.


Voleva esaminare personalmente la sua vita passata e capire...


Forse avrebbe scoperto il motivo per cui l'Imperatore Spirituale si era sforzato così tanto per controllarla e addestrarla.


In quel momento però Sheng Mei sentì una voce che la chiamava gentilmente.


Era un suono un po' intimo e familiare, come se fosse seppellito nelle profondità dei suoi ricordi a tal punto da non ricordare chi fosse.


Questa voce era leggera, ma Sheng Mei la poteva sentire. Era completamente diversa dalla sua.


"Chi è?"


Sheng Mei si fermò.
                                


                                



