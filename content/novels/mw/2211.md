---
weight: 2211
title: Capitolo 2211 - L'Imperatore Spirituale emerge dal suo Isolamento
pubDate: 2025-12-15T08:37:10.517Z
tags:
    - mw
---


<em>Capitolo sponsorizzato, ringraziamo Matteo!
9 capitoli in coda (9 Matteo), 0/5
-Schadenfreude</em>


Quando Sheng Mei si fermò, la voce scomparì, come se non fosse mai apparsa.


Tuttavia sapeva che non poteva essere stata un'illusione.


Chiuse gli occhi, cercandola silenziosamente. Dopo un lungo momento di silenzio, tornò. Era ancora debole, ma stavolta Sheng Mei riuscì a percepire da dove proveniva.


Con un po' di anticipazione, inquietudine e paura, avanzò silenziosamente.


Attraversò un cimitero e finalmente arrivò in un vasto campo di ghiaccio.


C'era molta energia gelida e fiocchi di neve si agitavano nel vento.


La forza delle leggi di questa energia diede una sensazione un po' familiare a Sheng Mei. Questo perché coltivava anche lei le leggi del ghiaccio e le sue leggi sembravano intrecciarsi in molti posti di questa terra proibita Asura, come se avessero la stessa origine.


Sheng Mei rimase pensosa. Poi, sopra questo campo di ghiaccio, vide un'enorme crepa, una valle gelida. E sotto questa crepa si agitavano e rimbombavano delle onde; era un fiume.


Anche se le sue acque non erano congelate, il freddo che emanavano era incredibilmente più intenso del gelo del mondo mortale.


Tuttavia Sheng Mei era una persona che aveva coltivato le leggi del ghiaccio. In un ambiente del genere, sentì addirittura una sensazione un po' confortevole.


Scese per questa crepa per molto tempo. Poi alla fine di questo percorso, vide uno specchio enorme dalla superficie liscia.


Questo specchio svettava tra le nuvole. La sua superficie blu chiaro fronteggiava Sheng Mei, riflettendo il mondo intero.


Pareva che contenesse un altro universo al suo interno.


Sheng Mei capì subito che doveva essere lo Specchio di Ghiaccio menzionato da Lin Ming!


e sembrava che un filo dell'anima residua della sua vita precedesse fosse proprio lì dentro.


Sheng Mei impiegò molto tempo per arrivare lentamente di fronte allo specchio. Quando lo guardò, vide vento e ghiaccio che oscurava tutto.


"È qui..."


Mormorò piano Sheng Mei rimanendo a lungo di fronte allo Specchio di Ghiaccio.


La sua sola risposta fu silenzio.


Sheng Mei aspettò pazientemente per diverse decine di respiri di tempo. Poi apparirono delle lievi increspature sulla superficie dello specchio.


Una voce gentile e profonda, di un'entità che aveva dormito per chissà quanti miliardi di anni, all'improvviso si destò e riecheggiò nelle orecchie di Sheng Mei.


"Bambina mia, sei venuta qui..."


Sheng Mei sussultò!


Era questa la voce che l'aveva chiamata piano prima. Sentendola vicina, percepì una gentilezza inspiegabile e familiarità, come se provenisse dalle profondità della sua anima. Questa sorta di sensazione era completamente diversa dalla sua vita passata.


"Sei..." La voce di Sheng Mei tremò.


"Sono la madre della tua vita precedente..."


Madre?


Sheng Mei tremò, come se fosse stata folgorata. Sia la figura di suo padre che di sua madre erano state estremamente distanti per lei. Anche quando era stata nella tomba del Dio Demoniaco e aveva assistito ai ricordi della sua vita precedente, i ricordi dei suoi genitori erano rari. Durante la sua infanzia aveva visto solo lotte, tribolazioni e massacri!


Probabilmente c'era solo un motivo. Da bambina doveva essere entrata raramente in contatto con i suoi genitori.


Oggi però la madre della sua vita precedente era apparsa. Questa era una connessione di sangue, una comunione che fece palpitare la sua anima. Senza che se ne accorgesse, lacrime iniziarono a cadere dai suoi occhi.


Sua madre era nella terra proibita Asura...


Sheng Mei poteva sentire che sua madre era già morta; tutto ciò che rimaneva era un filo della sua anima residua.


Sheng Mei si inginocchiò silenziosamente.


All'inizio il suo obiettivo era solo di perseguire il picco delle arti marziali. Non aveva mai cercato i suoi genitori, non credeva nemmeno di aver avuto un padre o una madre.


In effetti, per la Sheng Mei di allora, parenti e famiglia, quegli ideali erano solo nuvole vaganti. Inoltre non aveva mai avuto una famiglia, così non aveva mai saputo cosa significava; non aveva nemmeno avuto degli amici. Coloro che riconosceva erano solo membri dello stesso Sect o della stessa razza, e anche l'Imperatore Spirituale che le trasmetteva i suoi ordini.


Ma dopo così tanto tempo, Sheng Mei era cambiata, sopratutto quando era nata Jiu'er. Era stato in quel momento che si era resa conto cosa si provava ad avere un'altra persona a cui si teneva di più che alla propria vita...


Era stato anche in quel momento che aveva capito quanto era importante una famiglia. Ma dopo essersene resa conto, aveva scoperto che i suoi genitori erano già morti e tutto ciò che rimaneva di loro erano anime residue.


"Alzati bambina mia..."


Quella voce gentile riecheggiò di nuovo nelle orecchie di Sheng Mei, che si inchinò di nuovo per poi alzarsi ed entrare nel mondo dello Specchio di Ghiaccio.


In questo mondo percepì lentamente la presenza di sua madre. Questo mondo era permeato dalla lieve sensazione di risonanza dovuta alla loro connessione di sangue.


All'improvviso capì. "Madre... la tua anima residua è lo spirito dell'artefatto dello Specchio di Ghiaccio?"


"Sì... questo è un tesoro raffinato da Asura. Mi sono già abituata a rimanere qui..."


Questa voce gentile era debole e lieve. Sheng Mei si rese conto che questo spirito non sarebbe potuto resistere come le anime nel Mare d'Ossa dell'Imperatore. Un giorno si sarebbe indebolito così tanto da dissiparsi nel vuoto.


Questo le fece dolere il cuore.


Poteva immaginare cos'era successo. Dieci miliardi di anni fa, il maestro della Strada Asura non aveva potuto sopportare di vedere sua madre svanire nel nulla. Così aveva protetto la sua anima residua riponendola nello Specchio di Ghiaccio...


Ma questo significava che sua madre doveva aver sopportato dieci miliardi di anni di solitudine qui. Naturalmente alcune persone forse l'avevano accompagnata.


Sheng Mei sentì una strana sensazione. Si girò e vide che a mille piedi di distanza, su un ghiacciaio, c'era una donna vestita di blu che portava un velo.


Il vento freddo ondeggiò e i suoi capelli neri danzavano al vento. Sembrava un fiore di loto sbocciato su una montagna nevosa, intoccato dalle mani dei mortali.


Anche se questa donna indossava un velo, Sheng Mei confermò subito qualcosa, questa... era la sua vita precedente.


Era come fissare uno specchio, erano identiche.


Sheng Mei non sapeva cosa dire. Era confusa.


In realtà Sheng Mei era un completo sé nato dalla sua decima vita, ma, a causa di qualche ragione sconosciuta, era stata separata dalle sue nove vite precedenti. C'erano molti enigmi irrisolti e aveva molti dubbi.


Se fosse stato possibile, Sheng Mei avrebbe ignorato il passato. Ciò che desiderava era allontanarsi dal tumulto del mondo insieme a Lin Ming, portando Jiu'er con loro. Anche se non avessero vissuto eternamente felici, avrebbero potuto condurre una vita lunga, contenta e semplice.


In realtà Sheng Mei non voleva fondersi nuovamente con la sua personalità precedente. Voleva rimanere com'era.


Tuttavia...


Non tutto andava come sperato nella vita.


Il destino era simile ad una grande ruota. Che uno fosse preparato o no, che uno potesse sopportarlo, sarebbe girata verso di te.


Come adesso...


Mentre Sheng Mei era persa nei suoi pensieri, sentì una fitta al petto. Impallidì all'istante.


Sudore freddo iniziò a colare dalla sua fronte. Un'inquietudine inspiegabile la riempì d'ansia.


Fu in quel momento che la madre di Sheng Mei scoprì che era successo qualcosa di strano. Chiese preoccupata: "Cosa succede bambina mia? Sei stata ferita?"


Sheng Mei ansimò e si premette una mano contro il petto: "Io... non lo so... all'improvviso ho provato ansia, come se non riuscissi a prendere fiato..."


Questa sensazione era venuta all'improvviso, riempiendo Sheng Mei di preoccupazione.


.....


In quel momento, in un tempo e uno spazio sconosciuti, c'era un mare che si estendeva per innumerevoli chilometri nel vasto caos.


Era semplicemente inconcepibile che ci fosse un mare tra le stelle. E questo mare era sporco e giallo, innumerevoli ossa galleggiavano sopra di esso.


Si poteva sentire il lamento di qualche anima tra la brezza del mare, grida agonizzanti che inorridivano e riempivano di apprensione.


Ad un certo punto, si sollevò una tempesta sulla superficie del mare. La tempesta si intensificò sempre di più e l'acqua formò due cascate a mezz'aria. Innumerevoli scheletri furono schiacciati dalle onde turbolente.


E in questo mare impetuoso apparì un giovane, camminava a mezz'aria mentre emergeva dall'acqua. Aveva lunghi capelli bianchi come la neve e il suo viso era pallido come la carta.


Si levò lentamente verso l'alto fino ad arrivare a 100.000 piedi di quota. Poi guardò il mare nel cielo stellato e fece un cenno noncurante.


Il vasto mare sconfinato iniziò a rimpicciolirsi rapidamente. Da milioni di chilometri passò a centinaia di migliaia, poi migliaia, centinaia di chilometri, fino a raggiungere diversi piedi, pollici e infine diventare una sola goccia d'acqua.


Questa goccia d'acqua volò nella pupilla del giovane dai capelli bianchi, inumidendola come una lacrima.


Tuttavia lo sguardo di questo giovane rimase vecchio e sporco come prima, emanando energia della morte che solo un cadavere avrebbe posseduto.


Il grande mare che conteneva innumerevoli ossa si era condensato in una sola goccia e si era fuso con il suo occhio. Chiunque avesse visto questa scena sarebbe rabbrividito.


Il giovane divenne pensieroso. Guardò il cielo distante con un'espressione contenta. Ma questo sorriso avrebbe fatto provare un senso di paura inspiegabile a guardarlo.


"Non avrei mai pensato che ci sarebbero state alcune persone così impazienti di vedermi..."


Disse ad alta voce il giovane. Camminò nel vuoto, come se ci fossero delle scale invisibili che solo lui poteva trovare. Così, la sua figura sprofondò nel vuoto silenziosamente lasciando solo delle lievi increspature spaziali dietro di sé.
                                


                                



