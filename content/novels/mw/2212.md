---
title: Capitolo 2212 – Crisi
pubDate: 2025-12-15T08:37:10.518Z
tags:
    - mw
---


<em>Capitolo sponsorizzato, ringraziamo Matteo!
8 capitoli in coda (8 Matteo), 0/5
-Schadenfreude</em>


Nell'universo selvaggio, non solo c'erano molti ammassi di stelle dai territori complicati, ma c'erano anche molte aree deformate, rendendo quasi impossibile sondarle.


Questo era un posto nelle profondità dell'universo selvaggio, in un mondo isolato dall'esterno.


Questo mondo non era grande, era ampio solo diverse centinaia di chilometri e brillava come se fosse un giorno brillante di primavera. Il suono dell'acqua di sorgente che schizzava riempì l'aria. Adorabili coniglietti saltellavano e cerbiatti birichini correvano tra l'erba verde lussureggiante.


Una ragazza con un abito a motivi floreali cavalcava un unicorno alato. Galoppava nella foresta, sfrecciando tra le pianure, la sua risata melodiosa risuonava come il tintinnio di campane d'argento.


"Fratellone, insegnami la tecnica della trasformazione del corpo domani!"


Gridò da lontano la ragazza. Era Jiu'er. Mentre parlava, abbracciò il corno dell'unicorno alato e balzò.


Il fratellone a cui si riferiva era Lin Huang. In quel momento Lin Huang stava allenando le sue arti di combattimento con la lancia. Era concentrato e meticoloso.


<em>Shua!</em>


L'unicorno alato si impennò, sollevò gli zoccoli anteriori per poi batterli di nuovo a terra. Fili di erba fragrante volarono via, alcuni caddero sulla lancia di Lin Huang e sul suo viso, ma lui rimase completamente impassibile.


Jiu'er fece una capriola e atterrò accanto a Lin Huang. Poteva vedere che Lin Huang non la stava guardando e non poté trattenersi dal sorridere. Batté un palmo sull'asta della lancia di Lin Huang, ma l'arma era stata infusa con la vera essenza del giovane, così rimase immobile come una statua di ferro.


"Fratellone, perfino papà dice che possiamo rilassarci per un anno, così come mai ti stai ancora allenando qui?"


Si trovavano in un piccolo mondo nascosto scelto con attenzione dal loro padre. Lin Ming aveva trascorso molto tempo e sforzi per creare una formazione capace di sigillare questo intero pianeta. Anche se una Vera Divinità al picco del suo livello sondasse il cielo attorno con la sua percezione, non sarebbe riuscita a scoprire nulla.


Ora, a parte Sheng Mei, Mu Qianyu, Qin Xingxuan e Xiao Moxian, anche i quattro figli di Lin Ming vivevano qui. Erano tutti in questo pianeta che aveva preparato per dare alla sua famiglia una possibilità per sistemarsi e stabilizzarsi. Sapeva che in futuro avrebbe dovuto combattere contro l'Imperatore Spirituale e voleva sistemare la sua famiglia per evitare che venissero coinvolti nella grande guerra.


Questo mondo era sostenuto da incantesimi stabili che formavano un sistema completo. Assorbiva energia dall'universo ed era estremamente resistenza. Senza che Lin Ming sciogliesse personalmente la formazione, perfino una Vera Divinità di livello superiore non sarebbe riuscita a distruggerla nemmeno dopo aver trascorso un intero giorno ad attaccarla.


In realtà Lin Ming si era già preparato per la peggiore eventualità possibile. Se fosse accaduto un incidente e gli fosse successo qualcosa, allora la sua famiglia sarebbe potuta rimanere in questo mondo nascosto. Almeno ci sarebbe stata una piccola possibilità che sopravvivessero.


La grande calamità si stava per abbattere su di loro, ma doveva ancora arrivare. All'inizio Lin Ming aveva intenzione di passare un po' di tempo con la sua famiglia e lasciare che si godessero un po' di pace prima della catastrofe. Ma Lin Huang aveva trascorso la maggior parte di questo periodo di tempo breve e confortevole ad allenarsi.


"Sorellina, non sei adatta alla trasformazione del corpo." Lin Huang disegnò un fiore a mezz'aria per poi mettere da parte la lancia. In quel momento l'energia radunata attorno a lui formò due grandi serpenti che furono risucchiati dal suo corpo. "Coltivare l'energia e il divino sarebbe già sufficiente per te. Perfino nostro padre si concentra principalmente su due grandi sistemi di coltivazione e il terzo è ausiliario."


"Ahimè. fratello, sei così noioso! La trasformazione del corpo sembra così fica. Ho deciso che anche io userò una lancia! Aspetta, no, userò una picca, un'antica lancia da guerra, quella lunga oltre dieci piedi!"


Mentre parlava, Jiu'er assunse una posizione dritta. Nelle sue mani si radunò l'energia del cielo e della terra che prese la forma di una picca.


Questa picca di energia era lunga dieci piedi. Mentre distesa di fronte al suo corpo, sembrava appariscente combinata con la sua posizione eroica.


Lin Huang si grattò la testa: "Sorella, le arti marziali servono per diventare più potenti, non per giocare..."


"..."


"Jiu'er era già rimasta senza parole. Trovava fin troppo difficile comunicare con questo fratellone Lin Huang e invece era più facile andare d'accordo con il suo secondo fratello. Tuttavia il suo secondo fratello non sembrava ugualmente appassionato alle arti marziali. In realtà il suo secondo fratello aveva solo circa 2000 anni, e sarebbe stato difficile per lui ricoprire un ruolo nella calamità imminente. Figuriamoci il suo secondo fratello, perfino Lin Huang non sarebbe riuscito ad aiutare suo padre a combattere contro l'Imperatore Spirituale.


"Il secondo fratello sta pescando con zia Xuan. Andiamo a dare un'occhiata. Papà è un bell'elemento, uh? Ha detto che ci avrebbe accompagnato per un po' di anni, ma non abbiamo visto nemmeno la sua ombra in questi giorni. Mi chiedo cosa stia facendo."


Jiu'er era una bambina particolarmente loquace. Forse perché era cresciuta nella tomba del Dio Demoniaco chiusa e silenziosa, continuava a chiacchierare continuamente anche con questo fratello maggiore che non le rispondeva molto.


Lin Huang scosse la testa. Seguì sua sorella.


Attraversarono un pendio e arrivarono ad un piccolo lago dalle acque blu chiaro.


Le acque in questo lago provenivano tutte da sorgenti spirituali. Se un mortale ne avesse bevuto una sola goccia, avrebbe prolungato la sua vita di cento anni. Tutto qusto era stato disposto da Xiao Moxian e l'intera famiglia di Lin Ming era vissuta in questo mondo indipendente già da tre anni e mezzo.


Lin Ming aveva detto che sarebbe vissuto qui per cinque anni, poi sarebbe andato in isolamento da solo, percependo le leggi e continuando a fare progressi.


Per Lin Ming al momento, in una situazione priva di occasioni fortunate e soltanto allenandosi duramente, non sarebbe riuscito ad aumentare di molto la sua forza in cinque anni.


Una corda sempre tesa prima o poi si sarebbe spezzata. Rimanere sempre tesi non era necessariamente positivo. Calmarsi, rallentare e rilassarsi per poi tornare ad allenarsi avrebbe potuto permettere di coltivare in un modo ancora migliore.


Così Lin Ming passò questo periodo di tempo con la sua famiglia. E, aspetto più importante, non sapeva se avrebbe avuto l'occasione di farlo in futuro.


Data la grande battaglia incombente, Lin Ming era sempre irrequieto.


Quando arrivò alle rive del lago, Jiu'er chiamò: "Secondo fratello! Zia Xuan! Cosa mangiamo a pranzo oggi?"


Quando un praticante di arti marziali raggiungeva lo stadio Xiantian, poteva ignorare la fame. Avrebbe potuto assorbire l'energia del cielo e della terra o assumere pillole per sopravvivere.


L'intera famiglia di Lin Ming naturalmente poteva evitare di mangiare, ma quando si ritrovavano insieme, erano contenti di preparare cibo e mangiare insieme; c'era una certa armonia e gioia discreta in quei momenti quotidiani. Naturalmente la famiglia di Lin Ming mangiava solo cibo spirituale di massima qualità, non di molto inferiore in confronto alle pillole trascendenti.


E Jiu'er in particolare adorava il cibo cucinato da Qin Xingxuan. Ma, mentre gridava, si fermò.


Guardò verso il lago distante con fare dubbioso. Poteva sentire un'aura strana.


L'energia della morte era entrata nel piccolo lago che era prima pieno di vita e traboccante di potere spirituale. Il lago era stato inquinato e l'erba verde attorno ad esso iniziò ad appassire.


Sulle rive del lago su una grossa pietra sedeva un giovane vestito di bianco, di schiena rispetto a Jiu'er e Lin Huang. Stringeva una canna da pesca di bambù verde. Quando la lenza cadde nell'acqua, sollevò un'increspatura.


Jiu'er trattenne il respiro. Non aveva visto questa persona da lontano, ma quando si era avvicinata, sembrava un'entità sovrannaturale. Aveva la sensazione che fosse stato sempre lì, ma che non l'avesse mai scoperto.


Di sicuro non era la schiena del suo secondo fratello!


A Jiu'er si strinse il cuore. Lin Ming non aveva mai rivelato la posizione di questo mondo agli altri. A parte sua madre Sheng Mei che poteva localizzare questo posto grazie al collegamento tra le loro anime, e la zia Mu Qianxue, che occasionalmente faceva loro visita, non era mai venuto nessun altro.


E ora questa persona era apparsa dal nulla, il suo corpo traboccava di intento omicida. Inoltre il loro padre non era qui e sembrava non lo sapesse. Come poteva Jiu'er non essere colta dal panico?


Questa persona non sembrava un Empireo umano, in effetti non sembrava nemmeno umano!


Accanto a Jiu'er, Lin Huang aveva già brandito la sua lancia per fronteggiare questo grande nemico.


Per quanto riguardava Jiu'er, anche se aveva stretto il suo anello spaziale, non aveva nemmeno intenzione di tirare fuori la sua arma. Questa persona era arrivata qui da sola, se qualcuno poteva attraversare gli incantesimi di suo padre senza che lui se ne accorgesse, quanto doveva essere potente?


Non osava immaginarsi il suo livello, ma sapeva che doveva essere una persona che né lei, né Lin Huang potevano affrontare. Prese silenziosamente un talismano della trasmissione del suono e si preparò a mandare un messaggio a Lin Ming. Solo se Lin Ming fosse arrivato qui avrebbero avuto la possibilità di affrontare questo estraneo.


Jiu'er sentì i suoi palmi bagnarsi di sudore. Ma quando tirò fuori il talismano della trasmissione del suono, quella strana schiena rimase immobile. Questo la fece inquietare. Questo estraneo doveva essersi reso conto del suo gesto, eppure era indifferente, rimaneva immobile come una roccia. Questa era la prova che non temeva minimamente suo padre...
                                


                                



