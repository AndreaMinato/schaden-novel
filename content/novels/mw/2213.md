---
weight: 2213
title: Capitolo 2213 - Lin Ming contro l'Imperatore Spirituale
pubDate: 2025-12-15T08:37:10.518Z
tags:
    - mw
---


<em>Capitolo regolare,
8 capitoli in coda (8 Matteo), 0/5
-Schadenfreude</em>


"Jiu'er, vieni qui!"


Mentre Jiu'er stava sudando freddo, incerta sul da farsi, una voce profonda e solenne risuonò da dietro di lei.


Jiu'er tremò; era la voce di suo padre.


Anche se questa persona misteriosa aveva attraversato silenziosamente i loro incantesimi, il loro padre l'aveva scoperto dopo.


O forse questo estraneo aveva permesso al loro padre di scoprirlo...


Qualunque fosse la versione dei fatti, Jiu'er sapeva che questa era una situazione estremamente critica. Questo perché poteva vedere quanto era teso suo padre, quanto era solenne la sua espressione, poteva perfino vedere perle di sudore iniziare a formarsi sulla sua fronte.


Jiu'er sussultò. Ai suoi occhi, suo padre era una figura quasi onnipotente. Ora però stava iniziando a sudare.


"Padre!" Lin Huang strinse la lancia, gli si era mozzato il fiato.


"Vieni anche tu!"


Il tono di Lin Ming non ammetteva repliche. In questa situazione, il ruolo che Lin Huang poteva giocare era quasi trascurabile.


E in quel momento, non troppo lontano, due donne si avvicinarono a quest'area. Una aveva un aspetto gentile. Indossava un abito giallo chiaro e teneva un cesto di bambù delicato. Il cesto era pieno di piccoli funghi che crescevano in questo piccolo mondo. Accanto a lei c'era un bel giovane. Indossava un abito elegante e aveva un aspetto affascinante. I lineamenti del suo viso era lievemente simile a quello di Lin Ming, ma possedevano due stili completamente diversi.


Erano Qin Xingxuan e suo figlio, il secondo fratello di cui aveva parlato Jiu'er; Lin Xuan.


I due all'inizio stavano chiacchierando e ridendo, ma quando videro la scena vicino al lago, si fermarono.


Qin Xingxuan guardò ad occhi spalancati Lin Ming e il giovane vestito di bianco. Era scioccata. Lei e Lin Xuan erano rimasti alla riva del lago a rilassarsi e dopo avevano deciso di raccogliere un po' di funghi per preparare una zuppa dopo. Ma ora erano tornati per vedere questa scena.


Vedendo le reazioni di Lin Ming e Lin Huang, capirono che questa era l'invasione di un nemico.


"Xingxuan, vieni qui..."


Il tono di Lin Ming era basso e profondo. Non appena era apparso, era passato da Mu Qianyu, Xiao Moxian e sua figlia Lin Yun, li aveva tutti fatti rifugiare nello spazio della Perla Primordiale.


Ora aveva intenzione di portare Qin Xingxuan e gli altri nello spazio della Perla Primordiale.


Era ben consapevole che se l'Imperatore Spirituale li avesse attaccati, sarebbero morti in modo orribile e violento!


Era per questo che la sua fronte era bagnata di sudore. La sua percezione era completamente concentrata su ogni azione e movimento dell'Imperatore Spirituale.


Se la sua famiglia fosse stata uccisa dall'Imperatore Spirituale, non poteva immaginarsi quale conseguenze ci sarebbero state.


"Padre, lui è..."


Jiu'er aveva già immaginato chi fosse questo estraneo. In questo universo, c'era solo una persona capace di fare preoccupare così tanto Lin Ming.


Prima che Jiu'er finì di parlare, un bagliore coprì il suo campo visivo. Sentì un momento di stordimento per poi finire risucchiata in uno strano spazio.


Lin Ming e l'Imperatore Spirituale erano svaniti. Lin Huang, Qing Xingxuan e Lin Xuan erano arrivati in questo strano spazio insieme a Jiu'er.


"Questo è lo spazio della Perla Primordiale..."


Lin Huang coltivava l'essenza e l'energia. Lin Ming un tempo lo aveva portato nella Perla Primordiale a coltivare, così poteva riconoscere questo spazio.


"Nostro padre ci ha trasferiti nello spazio della Perla Primordiale, ma rimane fuori, ad affrontare un grande nemico..."


Lin Huang strinse i pugni. In quel momento vide che nello spazio dell'artefatto divino c'erano anche Mu Qianyu, Xiao Moxian e Lin Yu.


"Madre!" Gridò preoccupato Lin Huang.


"Cos'è successo?"


Xiao Moxian e Mu Qianyu non sapevano bene cosa fosse successo fuori. All'inizio erano insieme a Lin Ming, ma poi la sua espressione era cambiata e le aveva fatte entrare subito nello spazio della Perla Primordiale. Prima che passasse molto tempo, anche Lin Huang, Qin Xingxuan e tutti gli altri si erano uniti a loro.


Xiao Moxian naturalmente si rese conto che probabilmente era arrivato un pericolo!


"L'Imperatore Spirituale... temo che sia arrivato l'Imperatore Spirituale..."


Mormorò Jiu'er, piena di preoccupazione. Le sue parole fecero inquietare tutti quanti!


"L'Imperatore Spirituale... come può essere... non ci vuole ancora molto tempo prima che emerga dal suo isolamento?"


Xiao Moxian si ricordò di come Lin Ming una volta le aveva detto che l'Imperatore Spirituale sarebbe andato in isolamento per decine di millenni. Però erano passati solo circa 9000 anni. Questo era il motivo per cui Lin Ming era disposto a passare un po' di tempo con la sua famiglia.


Se l'Imperatore Spirituale avesse già lasciato il suo isolamento, Lin Ming non avrebbe mai osato rimanere insieme alla sua famiglia. Altrimenti, se l'Imperatore Spirituale fosse apparso all'improvviso, allora la sua intera famiglia sarebbe rimasta coinvolta nel caos.


"Non ne ho idea..."


Jiu'er scosse la testa. Iniziò a preoccuparsi per sua madre.


Sheng Mei era entrata nella terra proibita Asura e non era ancora tornata. Sarebbe rimasta al sicuro ora che l'Imperatore Spirituale era comparso?


.....


Sulla riva del lago, l'Imperatore Spirituale continuò a rimanere seduto su una roccia, a pescare. Il suo abito era bianco come la neve, come un eremita che si era isolato tra le montagne.


L'Imperatore Spirituale non si era ancora mosso nonostante avesse scoperto Jiu'er e Lin Huang, e fosse apparso Lin Ming.


Lin Ming sporse lentamente una mano. La lancia del Drago Nero sembrava avere vita propria quando apparì nella sua presa.


L'Imperatore Spirituale era voltato. Posò gentilmente la canna da pesca e si alzò. I cadaveri dei pesci spirituali galleggiavano sulla superficie dell'acqua mentre l'intero lago moriva.


"Hai trovato strano che non abbia fatto nulla alla tua famiglia?"


L'Imperatore Spirituale si girò e guardò Lin Ming. Aveva ancora l'aspetto di un giovane malato vicino alla morte. La sola differenza era che il suo sguardo era diventato meno velato e privo di vita.


"È perché credi di avere già la vittoria in pugno." Lin Ming lo fissò.


L'Imperatore Spirituale sorrise: "Non è perché voglio usare la tua famiglia per costringerti a fare qualcosa, né desidero renderti mio servo. Così non c'è bisogno per me di provocarti, perché tutto ciò che desidero fare è distruggerti."


L'Imperatore Spirituale aveva dichiarato con noncuranza che l'avrebbe ucciso. Dal suo tono sembrava che stesse facendo uno scambio con Lin Ming.


"Ma non sei la forma completa del maestro della tomba del Dio Demoniaco! Credi di avere la forza per uccidermi?" Lin Ming iniziò ad emanare intento omicida, condensandolo gradualmente verso di lui. Anche il potere degli incantesimi che proteggevano questo mondo erano stati ritirati da Lin Ming.


"Hai indovinato. Il mio corpo principale è ancora nell'Abisso Oscuro e non posso recuperarlo." Disse l'Imperatore Spirituale, senza negarlo.


"Non solo non sei completo, ma non hai finito il tuo isolamento; la tua anima non è ancora immortale!" Disse Lin Ming, le sue parole erano taglienti e assassine. Ipotizzò che il motivo per cui l'Imperatore Spirituale aveva lasciato l'isolamento era per strangolarlo prima che potesse crescere ulteriormente!


L'Imperatore Spirituale sembrava indifferente, si limitò a sorridere: "Sembra che tu mi abbia frainteso. Il mio obiettivo non è raffinare l'Anima Eterna. Nemmeno con l'Anima Eterna posso ottenere la vita eterna. Il motivo per cui devo andare in isolamento per così tanto tempo è per far sì che il mio spirito diventi la legge del Dao Celeste della tomba del Dio Demoniaco e controllare il Mare d'Ossa dell'Imperatore. La tua Anima Eterna è solo un innesco, un'apertura per me."


Far sì che il suo spirito diventi la legge del dao?


Lin Ming sussultò. Un umano possedeva essenza, energia e divino, l'equivalente della carne e del sangue, della vera essenza e dello spirito.


Corrispondentemente, anche l'universo aveva la sua essenza, energia e divino; le creature e la materia, tutta l'energia nell'universo e infine le leggi del Dao Celeste.


L'anima dell'universo era composta dalle leggi del Dao Celeste.


Se l'Imperatore Spirituale avesse potuto trasformare la sua anima nelle leggi del Dao Celeste, allora naturalmente sarebbe diventato immortale.


"Anche se non ho completato la trasformazione finale, sono ad oltre la metà del processo. Manca un ultimo stadio finale, ma posso interrompere lo stadio finale per gestire alcune questioni prima del tempo... ad esempio ucciderti!"


Lin Ming sogghignò freddamente: "Sembra che tu non sia sicuro come credi di essere. Pensi di non poter competere con me tra 10.000 anni?"


L'Imperatore Spirituale scoppiò a ridere, non provò a negarlo. "Nel grande piano che ho progettato per 100 miliardi di anni, ho preso in considerazione tutte le persone nell'universo, eppure ho sottovalutato il tuo talento. In questi cento miliardi di anni ho visto innumerevoli geni impareggiabili, ma non mi sarei mai immaginato che ci sarebbe stato un genio che potesse arrivare ad un livello tale da minacciarmi."


"E non avrei mai immaginato che nel pianeta Sky Spill, Sheng Mei ti avrebbe salvato la vita con qualche minaccia e concessione. E mentre ero in isolamento, quando tu eri prosciugato e sull'orlo della morte, sei riuscito a sopravvivere e a rinascere, tornando perfino al picco della tua potenza."


"In effetti mi hai dato molte sorprese. Ma non desidero più essere sorpreso, così sono venuto personalmente ad ucciderti."


Mentre parlava, una lacrima cadde da uno dei suoi occhi sporchi.


Quando questa lacrima lasciò l'occhio dell'Imperatore Spirituale, si espanse all'impazzata, trasformandosi in un'inondazione impetuosa che soverchiò il piccolo mondo di Lin Ming.


Tutto fu risucchiato da questo diluvio.


Quest'acqua corrodeva ogni forza vitale che toccava come dell'acido!


"Anche se non sono nella mia forma completa, non puoi sconfiggermi. Ora fammi vedere quanto sei cresciuto in questi ultimi anni!"


Mentre l'Imperatore Spirituale parlava, le acque avevano già riempito interamente questo piccolo mondo. Con una forte esplosione, gli incantesimi che Lin Ming aveva creato, tutte le formazioni di occultamento, furono distrutti completamente!


Erano incantesimi che nemmeno una Vera Divinità superiore avrebbe potuto distruggere nemmeno usando tutte le sue forze. Eppure di fronte all'Imperatore Spirituale erano così deboli e fragili.
                                


                                



