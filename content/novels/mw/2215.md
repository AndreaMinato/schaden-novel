---
weight: 2215
title: Capitolo 2215 – Come una Falena verso le Fiamme
pubDate: 2025-12-15T08:37:10.518Z
tags:
    - mw
---


<em>Capitolo regolare,
7 capitoli in coda (7 Matteo), 0/5
-Schadenfreude</em>


Nonostante stesse continuando a spostarsi nel vuoto, il marchio da Vera Divinità dell'Imperatore Spirituale non era diverso dal simbolo del cupo mietitore. Con la sua forza, Lin Ming avrebbe potuto cancellarlo se avesse avuto abbastanza tempo. Ma ora l'Imperatore Spirituale non glielo avrebbe mai dato.


Lin Ming non sapeva quanto tempo avesse trascorso a sfrecciare nel cielo. Dai confini dell'universo selvaggio, volò verso la regione centrale.


In quel momento, proprio quando Lin Ming finì un altro trasferimento del vuoto e lasciò il canale spaziale, vide non troppo lontano un pianeta splendido e pieno di vita. C'erano alcune persone che conducevano una vita semplice a lavorare nei campi e praticanti di arti marziali che si erano radunati per formare piccoli Sect. Era un comune mondo umano nell'universo selvaggio.


2000 anni fa i mortali dell'umanità avevano già iniziato ad espandersi e a svilupparsi per l'universo selvaggio. Anche se il Sovrano dei Saggi aveva lasciato l'isolamento, visto che non molti Empirei si erano uniti a lui nuovamente, i saggi non erano più riusciti a fare massacri su larga scala e accerchiamenti come avevano fatto in passato. Per questo la gente comune dell'umanità non ne era stata molto influenzata.


Proprio quando Lin Ming vide questo pianeta e attraversò di nuovo il vuoto, vide un'enorme mano abbattersi dal cielo, schiacciando il pianeta.


Il battito cardiaco di Lin Ming quasi si fermò. Senza nessuna suspense, il mondo esplose, riducendosi in innumerevoli pietre. Un'enorme tempesta di energia aveva ridotto le innumerevole vite del pianeta in polvere!


Era la mano dell'Imperatore Spirituale!


Lin Ming era pieno d'odio. Tutte le vite di un intero pianeta si erano spente così, non era diverso da un piede che calpestava uno sciame di formiche.


E al momento non poteva sconfiggere l'Imperatore Spirituale. Poteva solo stringere i denti e continuare a scappare.


In quel momento però dal pianeta distrutto emersero innumerevoli fantasmi e anime sofferenti. A causa dell'evocazione dell'Imperatore Spirituale, queste anime non erano state distrutte dalla tempesta di energia, ma iniziarono a radunarsi rapidamente nel raggio di decine di migliaia di chilometri.


Tutto nel campo visivo di Lin Ming fu inondato da un soffocante grigio scuro. L'energia della morte si sollevò, fondendosi nello spazio. Il canale spaziale che Lin Ming aveva iniziato a formare sembrò essere stato bloccato in un pantano e non si aprì ulteriormente.


Lin Ming si inquietò. L'Imperatore Spirituale aveva fuso questa energia della morte nel vuoto dell'universo, cambiando la natura dello spazio stesso, così era impossibile fare un grande trasferimento del vuoto in quest'area!


Se avesse voluto continuare a sfrecciare nello spazio, avrebbe dovuto rompere questo campo di forza!


Lin Ming non esitò. Non provò più a creare un canale spaziale, invece si morse la punta della lingua, scatenando tutta la sua velocità e la sua forza per tentare di uscire da questo dominio. In quel momento però la pressione soverchiante dell'Imperatore Spirituale si abbatté su Lin Ming.


"Tu, non puoi scappare."


Il palmo dell'Imperatore Spirituale si abbatté su di lui, colpendo Lin Ming mentre cercava di fuggire. Lo schiaffo esplose dietro Lin Ming e un'onda d'urto si sollevò con la potenza di valanghe e tsunami. Lin Ming fu travolto dalle onde. Come un uccello colpito da una freccia, iniziò a precipitare!


La sua velocità originale e l'impatto erano stati dispersi dall'Imperatore Spirituale. L'energia della morte impetuosa così si radunò di nuovo verso Lin Ming, facendolo sentire di nuovo come se fosse caduto in un pantano!


L'Imperatore Spirituale sporse un dito. Non mirava verso Lin Ming, ma in un punto da qualche parte del vuoto. Il vuoto iniziò a deformarsi e, grazie alla forza dell'Imperatore Spirituale, si aprì un portale.


<em>Wu! Wu! Wu! Wu!</em>


Ruggiti sofferenti riecheggiarono dal portale e uscirono quattro rakshasa neri.


Questi quattro rakshasa erano formati da anime residue; i loro corpi traboccavano di un'aura antica e da sovrani.


Era un tipo di aura che non poteva provenire da normali marionette raffinate con le anime, era un'aura che poteva appartenere solo a veri e propri guerrieri supremi, autentici sovrani del mondo.


Questo significava che i quattro rakshasa non erano composti da anime residue ordinarie, ma dagli antichi re divini emersi dai 33 Cieli miliardi di anni fa.


Dopo che erano morti, le loro anime erano state raffinate dall'Imperatore Spirituale ed erano diventate sue marionette.


"Il tuo fisico è formidabile. Hai fatto tutto quello che era in tuo potere e sei riuscito perfino a resistere a diversi dei miei attacchi. Tuttavia... ho finito di aspettare."


"Esplodete!"


Lo sguardo dell'Imperatore Spirituale era indifferente. Mosse il dito e i quattro rakshasa si precipitarono su Lin Ming.


Allo stesso tempo, l'Imperatore Spirituale scagliò un colpo di palmo verso il suo nemico. Una mano nera apparì, così grande da poter tenere un pianeta. Questa mano emanava un'energia della morte infinita mentre si abbatteva su Lin Ming!


I quattro rakshasa fecero circolare la loro energia più che potevano. I loro occhi divennero rossi e cominciarono ad apparire delle crepe sui loro corpi a causa della terrificante tempesta di energia nei loro corpi.


Ripensando all'ordine "esplodete", Lin Ming capì che questi quattro rakshasa volevano precipitarsi da lui e scoppiare!


L'Imperatore Spirituale non aveva intenzione di usare i quattro rakshasa per distrarlo, ma per farlo esplodere!


Lin Ming all'inizio aveva contato sulle sue abilità per contrattaccare mentre scappava, temporeggiando il più possibile. Ma se l'Imperatore Spirituale avesse abbandonato questi quattro rakshasa e li avesse fatti esplodere mentre attaccava, allora sarebbe stato impossibile per Lin Ming resistere!


E per l'Imperatore Spirituale, questi quattro rakshasa formati da antichi Re Divini non erano nulla.


Il colpo dell'Imperatore Spirituale bloccò ogni direzione in cui Lin Ming poteva schivare. La mano nera si stava abbattendo su di lui e i quattro rakshasa lo stavano accerchiando! Era un momento enormemente critico per Lin Ming!


Lin Ming si batté il petto con un pugno. Sputò una boccata di essenza di sangue e la bruciò senza esitare!


Una perla nera apparì di fronte a lui. Assorbì completamente tutta l'essenza di sangue bruciante ed emise un bagliore rosso sangue!


Lin Ming aveva usato la Perla Primordiale e le aveva perfino permesso di bere la sua essenza di sangue a volontà!


Lin Ming aveva aperto la Porta della Vita, e anche se avesse bruciato essenza di sangue, avrebbe potuto recuperarla. Tuttavia c'era un limite. Se avesse bruciato il 30% della sua essenza di sangue, allora sarebbe rimasto indebolito per molti giorni, se ne avesse bruciata più del 50% avrebbe causato un danno permanente al suo corpo. Se ne avesse consumata oltre il 70-80%, poteva rischiare di ricevere una ferita fatale!


Ma ora Lin Ming non poteva più preoccuparsene. Se non avesse bruciato la sua essenza di sangue, allora sarebbe morto sicuramente!


Lin Ming attaccò. Le Nove Stelle del Palazzo del Dao apparirono dietro di lui e la forza della sua personificazione demoniaca si era fusa con il suo vero sé.


Scaglie avvolsero il corpo di Lin Ming e degli spuntoni d'osso fuoriuscirono dai suoi gomiti. Lin Ming ruggì e, insieme alla Perla Primordiale, si precipitò in avanti, trasformandosi in una meteora che sfrecciò verso la mano nera dell'Imperatore Spirituale!


Lin Ming sapeva che anche la forza combinata di quattro rakshasa che esplodevano non poteva competere con la potenza del palmo. Se fosse stato colpito da questa mano, si sarebbe disintegrato immediatamente!


<em>Bang!</em>


Dopo un'esplosione tonante, la mano nera fu trafitta da Lin Ming. Ma il corpo rigenerato di recente di Lin Ming si ruppe di nuovo. I suoi meridiani si squarciarono e le sue giunture si spaccarono. Mentre teneva la lancia, le sue braccia si piegarono formando uno strano angolo e le ossa sporgevano dalla sua carne.


Questa era una battaglia completamente impari. Di fronte all'Imperatore Spirituale, anche se era solo una personificazione della sua vera forma, Lin Ming non poteva resistere.


Lin Ming fu scaraventato all'indietro. E in quel momento i quattro rakshasa stavano volando verso di lui!


Lin Ming sentì un tuffo al cuore; era sempre più disperato!


Se Lin Ming fosse stato al picco delle sue condizioni e avesse stimolato il suo potere protettivo del divino e dei demoni, allora sarebbe riuscito a resistere a questi quattro rakshasa.


Ma ora aveva esaurito le forze, i suoi organi erano danneggiati ed era cosparso di ferite. Riusciva a stento a riversare energie nei suoi meridiani rotti e il suo scheletro distrutto non poteva mobilitare il potere del suo corpo mortale. Era quasi indifeso e in queste condizioni quasi esauste, poteva solo rimanere a fissare impotente i quattro rakshasa che stavano per esplodere attorno a lui!


Era un colpo che non avrebbe potuto sopportare assolutamente!


Senza fermarsi, i quattro rakshasa fecero circolare la loro energia come non mai e poi esplosero insieme!


<em>Bang!</em>


Sembravano quattro soli che eruttavano. Una luce divina accecante inghiottì tutto. In quella violenta tempesta di energia, Lin Ming batté gli occhi mentre uno scudo di energia bianca aveva avvolto il suo corpo.


Una sensazione di calore lo coprì, energizzando il suo corpo quasi distrutto, sembrava quasi che stesse accelerando la sua guarigione.


Ma una situazione del genere fece tendere Lin Ming.


Chi?!


Anche se i quattro rakshasa esplosi insieme erano comunque inferiori all'attacco dell'Imperatore Spirituale, chi avrebbe potuto sopportarlo in tutti e 33 i Cieli?


La luce scomparì. Una figura bianca galleggiava a mezz'aria di fronte a Lin Ming, proteggendolo. Era stata lei a creare quello scudo protettivo prima.


Era Sogno Divino!


In quel momento il suo petto era completamente tinto di rosso. L'armatura flessibile formata dalla sua energia si era squarciato. Le sue braccia che avevano sostenuto lo scudo d'energia si afflosciarono, le ossa al loro interno erano state già fatte a pezzi.


Non solo, sangue colava dai suoi occhi, dal suo naso e dalle sue orecchie. Anche il suo sguardo prima brillante si era offuscato e aveva perso la sua lucentezza.


Sogno Divino era stata la prima umana a diventare una Vera Divinità. Quando Lin Ming era tornato, era andata in isolamento per 2000 anni per raggiungere lo stadio intermedio. Era la seconda guerriera più potente dell'umanità.


E oggi era la sua prima battaglia da quando era diventata una Vera Divinità di livello intermedio.


O forse non poteva nemmeno essere definita una battaglia, ma una falena che volava verso le fiamme...
                                


                                



