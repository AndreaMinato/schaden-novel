---
weight: 2217
title: Capitolo 2217 – Combattere come un Sol Uomo
pubDate: 2025-12-15T08:37:10.518Z
tags:
    - mw
---


<em>Capitolo sponsorizzato, ringraziamo Matteo!
6 capitoli in coda (6 Matteo), 0/5
-Schadenfreude</em>


Le ferite di Lin Ming erano molto più gravi di quelle dell'Imperatore Spirituale.


Aveva davvero fuso le leggi più elevate e la sua volontà aveva raggiunto il picco più alto possibile.


Ma il problema era che gli mancava la forza per mostrarlo!


Alla fine la sua coltivazione era troppo bassa e il suo mondo interno e il suo fisico non potevano sopportarne il peso!


L'attacco di prima era stato possibile solo bruciando la vitalità del sangue e la sua anima divina, ma quante volte poteva farlo?


L'Imperatore Spirituale di fronte a lui era diverso dal Sovrano dei Saggi Zaohua. Nella sua vita, non sarebbe mai riuscito a fare l'ultimo passo per arrivare allo stadio Oltre il Divino. Ma l'Imperatore Spirituale ci era già riuscito. Anche se fossero stati allo stesso livello, la forza dell'Imperatore Spirituale avrebbe superato di gran lunga quella del Sovrano dei Saggi.


Lin Ming aveva sconfitto il Sovrano dei Saggi nonostante fosse in svantaggio di tre livelli, ma era troppo, troppo difficile farlo anche con l'Imperatore Spirituale.


Era un divario assoluto di livello che non poteva essere compensato. Era un difetto che stava soffocando a morte Lin Ming!


Lin Ming sentì la sua forza scomparire e il suo fuoco vitale indebolirsi. Non aveva intenzione di scappare, perché farlo sarebbe stato inutile.


Guardò l'Imperatore Spirituale mostrando un sorriso pieno d'amarezza: "Anche se mi ucciderai, mi assicurerò che oggi sarà il tuo incubo in eterno!"


Sentendo questa maledizione, l'Imperatore Spirituale si accigliò. Una luce fredda brillò nel suo sguardo appannato!


"Credi di averne le capacità?" L'Imperatore Spirituale sogghignò freddamente, ma il suo sorriso si irrigidì. Si girò e guardò lontano tra il cielo stellato.


Erano arrivate altre persone!


La battaglia tra l'Imperatore Spirituale e Lin Ming era stata devastante e aveva fatto tremare l'intero universo selvaggio. Nel frattempo molti si erano affrettati per raggiungere questo posto.


Erano arrivati l'Imperatore Shakya, il Grande Budda Senza Limiti, il Monarca Demoniaco Oscuro, l'Empireo Vasto Universo e gli altri guerrieri dell'umanità. Quando videro Lin Ming e l'Imperatore Spirituale, le loro pupille si rimpicciolirono. Le ferite dell'Imperatore Spirituale erano già guarite per metà, ma Lin Ming era ancora fradicio di sangue, era uno spettacolo terrificante!


Anche così, lo sguardo di Lin Ming era pieno di brillante spirito combattivo e la sua vitalità del sangue ribolliva nel suo corpo. I suoi occhi assochilometrivano a quelli di un Asura infernale, emettendo un infinito intento omicida!


Lin Ming dava la sensazione di essere un animale selvaggio ferito, ma infuriato!


Era stata una battaglia tragica!


L'Imperatore Shakya e tutti gli altri sussultarono. Non sapevano che Lin Ming stesse affrontando l'Imperatore Spirituale, ma quando videro le ferite di Lin Ming, avevano già intuito cos'era successo.


Forse nell'intero universo, solo quel vecchio demone poteva ridurre così Lin Ming.


"Dov'è Sogno Divino?"


Vedendo Lin Ming e non Sogno Divino, tutti si innervosirono. In particolare l'Empireo Vasto Universo; non aveva nemmeno trovato l'ombra di lei e si riempì di preoccupazione. Ma durante questo momento critico, non osò mandare una trasmissione del suono per non correre il rischio di distrarre Lin Ming.


Ma dall'inizio alla fine, l'Imperatore Spirituale non aveva nemmeno guardato l'Imperatore Shakya e gli altri. Non li aveva nemmeno degnati di attenzione.


Il motivo per cui il suo sorriso si era irrigidito non era per loro.


Continuò a guardare nel vuoto, le sue labbra si incurvarono in un sorriso.


"All'inizio volevo cercare te, ma ho incontrato Lin Ming prima. Dato che l'ho trovato per primo, tanto valeva sbarazzarmi subito di lui. Mh? Sembra che tu abbia portato un po' di aiuto con te?"


L'Imperatore Spirituale inarcò un sopracciglio. A cento chilometri di distanza, lo spazio si era deformato e contorto ed era uscita una donna vestita di nero dal canale spaziale.


Dietro di lei c'erano due vecchi.


Questa donna vestita di nero era Sheng Mei!


Quando vide Lin Ming, Shen Mei strinse i denti con forza. Quando vide l'Imperatore Spirituale, il suo sguardo divenne freddo come i nove abissi infernali, pieno di intento omicida e odio inesauribili!


Sheng Mei!


Lin Ming temette il peggio quando vide apparire Sheng Mei. Anche se era forte, non poteva fare nulla contro l'Imperatore Spirituale.


Non voleva che Sheng Mei venisse coinvolta e venisse tormentata in modo orribile e venisse uccisa dall'Imperatore Spirituale. Ma quando vide i due vecchi dietro di lei, rimase ancora più sorpreso.


Erano i guardiani della Strada Asura: Chiaro e Inchiostro.


Lin Ming li aveva visti nel settimo piano della prova della Strada Asura. Visto che avevano solo mostrato vagamente la loro forza, Lin Ming non sapeva a quale stadio fossero. Sapeva solo che erano vissuti per moltissimo tempo, perché appartenevano entrambi alla razza degli spiriti del tempio e la durata delle loro vite superava di gran lunga quelle delle altre creature viventi dei 33 Cieli.


Tra le razze della Strada Asura, c'erano due Vere Divinità. Inoltre, nelle profondità del Mare Asura, c'erano antiche bestie allo stesso stadio. Se questi vecchi erano i guardiani della Strada Asura, allora la loro potenza doveva superare di gran lunga la maggior parte delle Vere Divinità!


Chiaro e Inchiostro erano i servi del Maestro della Strada Asura. Quando i saggi avevano invaso il Regno Divino in passato, Lin Ming aveva cercato aiuto dai vecchi, ma non lo avevano aiutato. Avevano risposto che solo quando Lin Ming sarebbe stato abbastanza potente da diventare un giocatore nella grande scacchiera del mondo avrebbe avuto i requisiti per capire i misteri della Strada Asura e del loro maestro.


In altre parole, agli occhi di Chiaro e Inchiostro, l'invasione dei saggi del Regno Divino non era nulla di rilevante. Al confronto dell'imminente apocalisse, una guerra tra due razze dei 33 Cieli poteva essere considerato solo un'apertura.


Avevano la loro missione come guardiani della Strada Asura. E questa missione riguardava senza dubbio il maestro della tomba del Dio Demoniaco!


Per quanto riguardava la battaglia tra il Sovrano dei Saggi e Lin Ming, non era un combattimento in cui potessero intervenire. In effetti, avrebbero considerato l'invasione di Zaohua del Regno Divino come della cote per affilare Lin Ming. Se Lin Ming non avesse potuto nemmeno sconfiggere Zaohua, allora non sarebbe cresciuto al punto da poter affrontare il maestro della tomba del Dio Demoniaco prima che arrivasse la grande calamità.


"Voi due!"


L'Imperatore Spirituale strinse gli occhi. Non riconosceva Chiaro o Inchiostro. Anche se i due avevano vissuto a lungo, chiaramente erano da meno in confronto agli anni in cui era esistito l'Imperatore Spirituale.


Quando Chiaro e Inchiostro avevano iniziato a proteggere la Strada Asura, l'Imperatore Spirituale stava ancora guarendo, le ferite di 10 miliardi di anni fa erano state troppo gravi. Solo diverse centinaia di milioni dopo quando l'Imperatore Spirituale si era impossessato di questo corpo aveva iniziato a raffinare e ad accumulare il suo potere, conservando le forze.


Non si erano mai incontrati.


"Quella donna e quei vecchi sono..."


I guerrieri umani si scambiarono delle occhiate. Nessuno riconosceva Chiaro e Inchiostro. E anche la maggior parte della gente non poteva immaginare quali fossero le origini di Sheng Mei.


Ma come potevano essere sicuri che queste tre persone fossero estremamente forti!


Ora che c'erano altri tre guerrieri dalle origini sconosciute insieme a Lin Ming, qualcuno di gravemente ferito, ma che, come un animale selvaggio ferito, possedeva ancora una forza combattiva terrificante.


Queste quattro persone fronteggiavano insieme l'Imperatore Spirituale!


"Vecchio, presto morirai!" Disse Chiaro, il suo tono pieno di energia riverberò nel vuoto.


L'Imperatore Spirituale i due uomini. Quando percepì la loro energia e le loro fluttuazioni delle leggi, sorrise all'improvviso.


"Mi chiedevo chi foste, ma sembra che siate solo i suoi lacchè. 10 miliardi di anni fa, il vostro signore si è coalizzato con l'Immortale per distruggermi, ma non solo non hanno potuto farmi nulla, sono stati anche sconfitti. Ora voi due seguaci osate ragliare di fronte a me!"


"Se fossi stato nella tua forma completa, allora potresti ucciderci all'istante. Ma ora sei solo una personificazione. La tua forma completa è stata divisa dal Cristallo d'Ametista dell'Origine e la maggior parte della tua forza è bloccata nell'Abisso Oscuro. Anche se non possiamo competere con te, possiamo comunque ferirti gravemente e rovinare i tuoi piani!"


Chiaro e Inchiostro si scambiarono un'occhiata e poi tirarono fuori le loro armi. L'arma di Chiaro era un disco da formazione e quella di Inchiostro era una grande fornace.


Lin Ming aveva già visto questa fornace. Il fantasma che formava era la versione elementare della Fornace del Vuoto della Galassia.


L'Imperatore Spirituale non era intimidito da questi due vecchi. Dopo essere entrato in isolamento stavolta, la sua forza era aumentata ulteriormente. In quanto creatura allo stadio oltre il divino, come potevano Chiaro e Inchiostro competere con lui?


Non c'era nessuna Vera Divinità capace di minacciarlo.


Alzò il bastone d'osso e lo percorse gentilmente con i palmi. Uno squarcio apparì sulla sua fronte e dal suo interno spuntò un occhio.


Questo occhio non aveva una globo oculare, né una pupilla, sembrava fatto di un nulla sconfinato, come se contenesse un universo oscuro.


Quando lo vide, Lin Ming sentì un tuffo al cuore. Era molto familiare con quest'aura.


Era... l'aura della tomba del Dio Demoniaco!
                                


                                



