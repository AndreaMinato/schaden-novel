---
weight: 22180
title: Capitolo 2218 – Il Mondo dell'Imperatore Spirituale
pubDate: 2025-12-15T08:37:10.519Z
tags:
    - mw
---


<em>Capitolo sponsorizzato, ringraziamo Matteo!
5 capitoli in coda (5 Matteo), 0/5
-Schadenfreude</em>


Ciò che l'Imperatore Spirituale coltivava era la fusione del super mondo della tomba del Dio Demoniaco con il suo corpo, trasformandolo nella sua forza. Alla fine il suo organismo sarebbe diventato una cosa sola con il mondo e se il mondo fosse stato indistruttibile, allora anche lui sarebbe stato immortale!


Ora che l'Imperatore Spirituale aveva rivelato il suo occhio e il cielo sconfinato contenuto in quell'occhio era il mondo della tomba del Dio Demoniaco!


Questo significava che l'Imperatore Spirituale stava già impegnando tutte le sue forze in questa battaglia. Era anche una tecnica che l'Imperatore Spirituale doveva ancora padroneggiare pienamente perché non aveva finito il suo isolamento. Dopotutto doveva ancora raffinare la tomba del Dio Demoniaco.


"Attento, questo vecchio bastardo è pronto a fare sul serio!"


"Lin Ming, mangia questa pillola!"


Inchiostro e Chiaro avevano quasi parlato allo stesso tempo. Una pillola rotonda apparì all'improvviso nella mano di Lin Ming.


Lin Ming guardò giù. Era una pillola verde scuro e non si sapeva come fosse stata raffinata. Pareva un po' morbida, ma era dura come la giada. La superficie di questa perla di giada era coperta da motivi circolari, rendendola particolarmente speciale.


Anche se era perplesso, ora non era il momento di parlare. Inghiottì immediatamente la pillola e la sentì sciogliersi nel suo corpo, trasformandosi in una forza calda che lo rivitalizzò.


Aver bruciato la sua essenza di sangue aveva causato danni permanenti al suo corpo. Tuttavia, dopo aver inghiottito questa pillola, Lin Ming sentì la sua vitalità del sangue divampare di nuovo nel suo corpo. Anche se era impossibile curare completamente gli effetti collaterali, avrebbe aumentato la sua forza combattiva e la sua resistenza.


Questa sorta di pillola poteva avere effetto subito dopo l'ingestione e non avrebbe avuto bisogno di essere digerita meditando. Inoltre poteva aiutare una persona dalla forza superiore a quella della maggior parte delle Vere Divinità di massimo livello; ci si poteva immaginare quanto fosse preziosa.


"Riposa prima. Chiaro, attacchiamo!"


Inchiostro e Chiaro si scambiarono un'occhiata. Entrambi erano vissuti per molto, molto tempo, e si potevano già comprendere tacitamente. Se avessero unito le forze, allora la loro potenza combattiva sarebbe aumentata di un altro livello.


I due galleggiavano nel vuoto e un diagramma dorato apparì sotto i loro piedi. Inchiostro e Chiaro si erano posizionati nei due occhi della formazione. Questo diagramma era il disco delle formazioni di Chiaro. Allo stesso tempo, un'enorme fornace fluttuò sopra le loro teste, roteando costantemente ed emettendo raggi di luce.


<em>Rah!</em>


Con un ruggito, due fantasmi Asura apparirono dietro Chiaro e Inchiostro.


Questi Asura erano pieni di intento omicida e gradualmente si fusero nei corpi dei due vecchi.


I fantasmi Asura furono risucchiati nei loro corpi!


Vedendo questo, Lin Ming sussultò. Inchiostro e Chiaro ovviamente coltivavano il Dao Celeste Asura, ma i loro metodi di combattimento erano completamente diversi dai suoi.


Dopo che i due mostrarono le loro tecniche arcane, la loro forza combattiva era arrivata ad un nuovo picco! Così, il loro aspetto iniziò a cambiare. I loro corpi si levarono e le loro espressioni divennero truci e risolute. Le loro rughe svanirono e i loro capelli divennero neri come la pece; erano ringiovaniti.


I loro muscoli crebbero e la loro vitalità del sangue ribollì nei loro corpi; erano rinati!


Nessuno dei due si ricordava dell'ultima volta in cui avevano usato questa tecnica segreta. C'erano troppi limiti; avrebbero esaurito una quantità spaventosa di energia e avrebbero diminuito la durata della loro vita. Tuttavia non potevano preoccuparsi di questo di fronte all'Imperatore Spirituale.


"All'attacco!"


Gridarono insieme Inchiostro e Chiaro. Anche il disco dorato della formazione e la fornace della galassia del vuoto che vorticavano sopra e sotto scattarono, precipitandosi spietatamente verso l'Imperatore Spirituale!


Inchiostro e Chiaro attaccarono con tutte le loro forze. Vedendo questo, l'Imperatore Spirituale si limitò a ridacchiare. Dalla sua fronte, il vuoto nel suo terzo occhio si espanse rapidamente. Il mondo della tomba del Dio Demoniaco si trasformò in un'onda visibile divorante che si precipitò verso il nemico!


Per un po' l'Imperatore Spirituale sembrava essere in una dimensione spazio temporale separata. Gli attacchi di Inchiostro e Chiaro furono tutti risucchiati in questo spazio separato!


<em>Bang! Bang!</em>


L'energia esplose con una forza pari a quella di una supernova. Una tempesta di energia si scatenò. Tuttavia, quello spazio tempo separati rimasero incredibilmente stabili. Tutto il resto fu distrutto dalla tempesta mentre quello spazio tempo rimasero intatti.


Così l'attacco totale di Inchiostro e Chiaro era svanito inspiegabilmente. Tutto ciò che rimase fu il disco dorato e la fornace enorme che tornarono lentamente nelle loro mani. Tuttavia le due armi avevano perso gran parte della loro spiritualità ormai.


Quando i due videro i loro oggetti tornare indietro, si irrigidirono. Fin dall'inizio il loro nemico era rimasto fermo non troppo lontano nel vuoto, senza nemmeno fare un passo avanti.


"Com'è possibile?!"


Inchiostro e Chiaro erano frastornati. I loro attacco congiunto era sufficiente ad uccidere all'istante la gran parte delle Vere Divinità. Anche se sarebbe stato impossibile uccidere l'Imperatore Spirituale in questo modo, i loro attacchi non sarebbero dovuti essere così deboli e patetici da non poter nemmeno toccare l'orlo dell'abito del nemico!


"Ha trasferito gli attacchi dei Senior!"


Disse all'improvviso Lin Ming con un'espressione solenne. Era ben consapevole di che metodo di coltivazione l'Imperatore Spirituale allenasse e che tecnica avesse usato.


Il problema era il terzo occhio apparso sulla fronte dell'Imperatore Spirituale. Lo spazio della tomba del Dio Demoniaco si era espanso all'infinito e aveva divorato l'attacco congiunto di Inchiostro e Chiaro.


"Trasferito..."


Inchiostro e Chiaro si resero conto di una possibilità che li fece impallidire.


"Ciò che sta resistendo al vostro attacco non è l'Imperatore Spirituale stesso, ma il mondo della tomba del Dio Demoniaco!"


Disse Lin Ming, le sue parole confermarono le ipotesi dei due vecchi. Quando se ne resero conto, si incupirono e iniziarono a disperarsi.


Usare un mondo per resistere ai loro attacchi?


Potevano ferire gravemente il corpo mortale dell'Imperatore Spirituale, ma distruggere un mondo?


Nonostante si dicesse che una Vera Divinità potesse distruggere dei mondi, questo valeva solo per pianeti di basso livello. Quando si parlava di piani come i 33 Cieli o l'Abisso Oscuro, le Vere Divinità non avevano la capacità di distruggere super universi del genere.


E la tomba del Dio Demoniaco era l'equivalente di un super universo compresso; era perfino riuscito a sopportare la grande Distruzione dell'era precedente!


Come poteva il potere di un uomo distruggere un universo del genere?


Se l'Imperatore Spirituale avesse potuto trasferire liberamente i loro attacchi nel mondo della tomba del Dio Demoniaco, allora come potevano continuare a combattere contro di lui? Era già invincibile!


Senza dubbio, lo spazio della tomba del Dio Demoniaco era la difesa più perfetta e indistruttibile esistente!


"Che questa mossa non abbia nessun limite?" Chiese Inchiostro, riluttante ad ammettere la sconfitta così.


Più era potente una tecnica, più restrizioni aveva; valeva per ogni abilità. Ma questo poteva non essere vero per l'Imperatore Spirituale, perché la tomba del Dio Demoniaco era parte del suo corpo e ciò che aveva fatto era praticamente usarlo per resistere all'attacco.


Lin Ming disse usando una trasmissione del suono: "Senior, l'Imperatore Spirituale ha già iniziato la fusione con il mondo della tomba. Questa mossa non dovrebbe avere un limite per quanto possa trasferire, ma forse c'è un limite di tempo per cui l'Imperatore Spirituale possa mantenere questo stato..."


Lin Ming aveva fatto delle ipotesi. La base di questa congettura era il fatto che l'Imperatore Spirituale non aveva completato il suo isolamento e non si era fuso completamente con la tomba del Dio Demoniaco. Inoltre, quando aveva combattuto contro di lui, l'Imperatore Spirituale non aveva usato questa tecnica ed era perfino riuscito a ferire l'Imperatore Spirituale.


Non doveva essere successo perché l'Imperatore Spirituale lo aveva sottovalutato, ma perché c'era un qualche tipo di limite. L'Imperatore Spirituale non era stato disposto ad usare lo spazio della tomba del Dio Demoniaco fin dall'inizio, così Lin Ming era sicuro che doveva aver pagato un qualche prezzo per mantenere questo spazio.


"Finché c'è un limite, allora dobbiamo resistere fino alla fine." Disse Chiaro, stringendo i denti. Aveva anche lui qualche asso nella manica.


Lin Ming disse: "Ricordo che nella tomba del Dio Demoniaco, Senior Sovrano Immortale mi ha consigliato di non combattere mai contro l'Imperatore Spirituale nella tomba del Dio Demoniaco a meno che non avessi la capacità di fare a pezzi il mondo della tomba del Dio Demoniaco. Naturalmente non ne siamo capaci. E prima l'Imperatore Spirituale ha usato lo spazio della tomba del Dio Demoniaco per assorbire i vostri attacchi, e non so se possa risucchiare anche noi nello spazio della tomba del Dio Demoniaco..."


Le parole di Lin Ming raggelò Inchiostro e Chiaro come una raffica fredda proveniente dai nove abissi infernali.


Risucchiare tutti nello spazio della tomba del Dio Demoniaco?


Sarebbero finiti completamente in trappola, chiunque fosse stato risucchiato sarebbe morto sicuramente!


Cosa dovevano fare?


Inchiostro e Chiaro erano confusi. E, tutto ciò che stavano affrontando era una personificazione dell'Imperatore Spirituale.


La sua forma completa doveva avere un controllo ancora superiore sul mondo della tomba del Dio Demoniaco. In tal caso, quanto sarebbe stato formidabile?


"Crea la formazione!"


Disse Inchiostro con un'espressione solenne. Non sapeva se l'occhio sulla fronte dell'Imperatore Spirituale poteva risucchiarli come aveva detto Lin Ming, ma se avesse usato un'abilità del genere, le conseguenze sarebbero state inimmaginabili!


"Credete che mi possa fermare? Allora dovrebbe essere il mio turno di attaccare."


Mentre parlava, la forza dell'Imperatore Spirituale iniziò a divampare senza fermarsi. L'occhio sulla sua fronte si espanse all'infinito. Un vortice nero apparì, divorando l'energia del cielo e della terra attorno. Allo stesso tempo, Inchiostro, Chiaro, Lin Ming e Sheng Mei sentirono un'enorme forza risucchiante.


Un campo di forza terrificante cadde su di loro, bloccando l'ambiente attorno. A giudicare da questa trazione, presto sarebbero stati attirati nello spazio della tomba del Dio Demoniaco.


Le loro espressioni cambiarono. Se l'Imperatore Spirituale possedeva davvero l'abilità di risucchiarli nello spazio della tomba del Dio Demoniaco, allora non c'era bisogno di continuare questa battaglia.


Sarebbero morti tutti; questo era il solo risultato possibile.
                                


                                



