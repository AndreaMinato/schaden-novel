---
weight: 2219
title: Capitolo 2219 – Lo Specchio di Ghiaccio
pubDate: 2025-12-15T08:37:10.519Z
tags:
    - mw
---


<em>Capitolo sponsorizzato, ringraziamo Matteo!
4 capitoli in coda (4 Matteo), 0/5
-Schadenfreude</em>


La forza traente del vortice divenne sempre più terrificante. Il corpo dell'Imperatore Spirituale sembrava essersi trasformato in un enorme buco nero e anche lo spazio attorno cominciò a collassare, formando un incantesimo assoluto che avvolgeva tutti quanti.


Intrappolati da questo campo di forza, Lin Ming, Inchiostro, Chiaro e Sheng Mei ebbero la sensazione che la loro forza fosse stata soppressa e il loro potere si fosse ridotto di molto.


Non solo, ma Lin Ming aveva scoperto che la qualità dello spazio attorno era cambiato in modo strano; era diventato sempre più compatto, semplicemente indistruttibile!


"L'Imperatore Spirituale ha formato una proiezione del mondo della tomba del Dio Demoniaco!"


Si rese conto all'improvviso Lin Ming. Forse l'Imperatore Spirituale poteva non avere la capacità di risucchiarli nella tomba del Dio Demoniaco, ma potevano creare una proiezione e un dominio assoluto.


Questa proiezione poteva non essere potente quanto il vero mondo della tomba, ma sarebbe stato più che sufficiente per ucciderli!


"È finita. Morirete tutti qui!"


L'Imperatore Spirituale attaccò. Il bastone d'osso oscuro iniziò a radunare potere nello spazio attorno, trasformandosi in una lancia che brillava freddamente!


Lo spazio della tomba del Dio Demoniaco era incredibilmente stabile e la lancia formata grazie ad esso era incredibilmente tagliente, capace di distruggere le difese più potenti!


"Combattiamo!"


Chiaro e Inchiostro bruciarono la loro essenza di sangue simultaneamente. Sapevano già che sarebbero morti qui. Anche a costo di usare ogni loro asso nella manica, oggi avrebbero ferito gravemente l'Imperatore Spirituale ad ogni costo!


E in quel momento, da dietro Chiaro e Inchiostro, anche Sheng Mei attaccò!


In questi anni, Sheng Mei era stata nella terra proibita Asura ed era tornata solo quando Lin Ming aveva iniziato la sua feroce battaglia contro l'Imperatore Spirituale; lui non aveva idea di cos'avesse fatto nel frattempo.


<em>Hah!!</em>


Soffiò un vento freddo. Un fiume di ghiaccio gelido apparì all'improvviso dallo spazio che l'Imperatore Spirituale aveva bloccato!


Questo fiume di ghiaccio scorreva a mezz'aria. Le sue acque erano sconfinate e fumose, le onde vaste e mostruose, prive di limiti!


Vedendo questo, Lin Ming rimase scioccato. Nella proiezione della tomba del Dio Demoniaco formata dall'Imperatore Spirituale, qualsiasi legge o energia sarebbero state soppresse dalla forza del mondo della tomba del Dio Demoniaco.


Eppure Sheng Mei era riuscita ad usare una mossa del genere in questo ambiente. Questo sorprese Lin Ming. Sheng Mei, quando era diventata così forte?


<em>Rumble rumble rumble!</em>


Le acque del fiume di ghiaccio si divisero e un enorme pianura di ghiaccio si sollevò, camuffando il vuoto per mille chilometri. Lo Specchio di Ghiaccio della terra proibita Asura!


Lin Ming era sbigottito; Sheng Mei aveva raffinato lo Specchio di Ghiaccio?


Questo Specchio di Ghiaccio era il tesoro supremo della terra proibita Asura; poteva essere considerato il suo fondamento!


"Senior, attacchiamo insieme!"


Mentre parlava, Sheng Mei spostò lo Specchio di Ghiaccio di fronte a loro.


Chiaro e Inchiostro reagirono in modo estremamente veloce. Non chiesero il motivo per cui lo Specchio di Ghiaccio era qui, si limitarono ad approfittarsi di questo momento per riversare tutta la loro energia in esso.


Anche Lin Ming si avvicinò. Posò le mani sullo Specchio di Ghiaccio e ci iniettò più potere del divino e dei demoni che poteva.


<em>Bang!</em>


La lancia formata dall'Imperatore Spirituale si scontrò violentemente con lo Specchio di Ghiaccio. L'energia emanò ondate mostruose e raggi di energia color arcobaleno. Anche la proiezione della tomba del Dio Demoniaco tremò, come se fosse sul punto di collassare.


Inchiostro, Chiaro, Sheng Mei e Lin Ming tremarono violentemente. L'impatto del colpo era stato trasmesso ai loro corpi dallo specchio, distruggendo i loro arti, agitando la loro vitalità del sangue e danneggiando i loro meridiani!


<em>Puff!</em>


I quattro sputarono una boccata di sangue. L'Imperatore Spirituale li aveva fatti indietreggiare solo con la sua forza!


"Mm? Anche te avevi una tecnica del genere... questo tesoro spirituale è... interessante, quanto è interessante..."


L'Imperatore Spirituale chiaramente aveva riconosciuto questo Specchio di Ghiaccio. La sua comparsa aveva fatto sorridere giocosamente il vecchio: "Siete riusciti a resistere contando su questo tesoro spirituale e radunando le forze, ma per quante volte potrete farlo?"


Mentre parlava, ondate di intento omicida brillarono nel suo sguardo appannato. Sporse le braccia tenendole orizzontalmente. In quel momento, lo spazio circostante sembrò fondersi con il suo corpo.


Poi l'energia si agitò.


Lin Ming fece una smorfia. Era fin troppo familiare con questa forza. Durante i 1500 anni in cui era rimasto in isolamento, aveva raffinato questa forza.


Questa era la forza del mondo della tomba!


Ma ora, nel dominio formato dall'Imperatore Spirituale, questa forza del mondo era diventata l'arma più terrificante.


L'Imperatore Spirituale era il sovrano assoluto in questo spazio sigillato.


L'Imperatore Spirituale alzò le mani e si formò una tempesta di forza del mondo vorticante. Questa tempesta era come un turbinio di coltelli affilati che squarciavano costantemente le barriere protettive del gruppo di quattro.


Una pressione terrificante avvolse i loro corpi. Tutti potevano sentire lo spazio attorno a loro stringersi e contrarsi. La forza del mondo si era trasformata in una gabbia che si abbatteva su di loro da ogni direzione.


Lo Specchio di Ghiaccio poteva bloccare facilmente un attacco frontale, ma bloccare un colpo da ogni direzione era molto più difficile.


"Aiutatemi!"


Vedendo la tempesta di forza del mondo che stava per inghiottirli, Sheng Mei sfoderò di nuovo lo Specchio di Ghiaccio.


Senza esitare, si morse la punta della lingua e sputò una boccata di essenza di sangue.


<em>Hum!


Hum!


Hum!</em>


Lo Specchio di Ghiaccio tremò intensamente. Una grande energia iniziò a condensarsi dalla sua superficie liscia.


Chiaro, Inchiostro e Lin Ming si scambiarono delle occhiate. Senza esitare, riversarono la loro forza nello Specchio di Ghiaccio.


Il tesoro lanciò un'onda grigio scuro!


Questa onda sembrava irrilevante ed era spessa solo quanto un secchio. Ma squarciò la tempesta della forza del mondo e si precipitò verso l'Imperatore Spirituale veloce come una freccia!


Vedendo questa onda, l'Imperatore Spirituale cambiò lievemente espressione.


"Mm? Questa forza è..."


L'Imperatore Spirituale si rese subito conto che questa era la forza sigillata nello Specchio di Ghiaccio. Sheng Mei stava solo usando la sua essenza di sangue come catalizzatore per liberarla!


L'Imperatore Spirituale si ritirò frettolosamente. Allo stesso tempo, il vortice dal suo occhio riapparì di nuovo. Il mondo della tomba del Dio Demoniaco si espanse e divorò completamente questa forza.


L'Imperatore Spirituale aveva usato la stessa mossa per bloccare l'attacco dello Specchio di Ghiaccio.


<em>Ca!</em>


Quando questa forza entrò nel mondo della tomba del Dio Demoniaco, non esplose affatto. Invece squarciò il vuoto, continuando fino alla fine!


L'Imperatore Spirituale impallidì un po'. "Questa forza proviene... dall'Immortale?"


Le sopracciglia dell'Imperatore Spirituale fremettero. Quando questa forza volò nel mondo della tomba del Dio Demoniaco, scomparì senza traccia.


E dalla risposta dell'Imperatore Spirituale, questo attacco sembrava non aver avuto nessun effetto.


Sheng Mei sentì un tuffo al cuore. Anche se lo Specchio di Ghiaccio era il tesoro spirituale del Maestro della Strada Asura, la forza sigillata che aveva scagliato ora proveniva da suo padre. Questo era il potere di una incarnazione che il Sovrano Immortale aveva forgiato in passato per proteggere sua madre e adesso era stata usata da Sheng Mei.


Forse perché era passato troppo tempo o forse per via dell'abilità dell'Imperatore Spirituale di trasferire gli attacchi troppo potenti nella tomba del Dio Demoniaco, nulla sembrava essere accaduto all'Imperatore Spirituale.


"Nemmeno la forza lasciata da mio padre ha potuto fargli nulla, non lo ha nemmeno ferito?"


Sheng Mei si sentì impotente. Anche se l'attacco di prima aveva squarciato la tempesta di forza del mondo, non era riuscito a ferire l'Imperatore Spirituale. Così sarebbe stato difficile resistere al prossimo attacco dell'Imperatore Spirituale. Dopotutto, ogni volta che usava la forza sigillata nello Specchio di Ghiaccio, avrebbe indebolito permanentemente l'artefatto.


"Potrebbe non essere vero..."


Disse all'improvviso Lin Ming. Il suo sguardo divenne ardente mentre guardava il distante Imperatore Spirituale. Disse con una trasmissione del suono: "Forse non è stato facile per lui bloccare quell'attacco."


"Mm?"


Le parole di Lin Ming fecero palpitare i cuori degli altri tre.
                                


                                



