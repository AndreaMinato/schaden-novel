---
weight: 22200
title: Capitolo 2220 - L'Attacco Finale
pubDate: 2025-12-15T08:37:10.519Z
tags:
    - mw
---


<em>Capitolo sponsorizzato, ringraziamo Matteo!
3 capitoli in coda (3 Matteo), 0/5
-Schadenfreude</em>


Nel cielo stellato, l'Imperatore Spirituale si accigliò. Sheng Mei, Inchiostro, Chiaro e Lin Ming trattennero tutti il respiro; non sapevano quale fosse la situazione del nemico.


E l'Imperatore Spirituale sembrava momentaneamente perso nei suoi pensieri. Si limitava a guardare Lin Ming e gli altri con calma, senza attaccare immediatamente.


L'Imperatore Spirituale rimase immobile, come fecero Lin Ming e gli altri. Dopotutto i quattro avevano tutti ricevuto vari gradi di ferite e avevano consumato una grande quantità di essenza di sangue.


Se l'Imperatore Spirituale avesse continuato il suo assalto, allora non sarebbero riusciti a resistere molto a lungo. Ora che il ritmo degli attacchi dell'Imperatore Spirituale era rallentato, naturalmente dovevano approfittarsi del momento per riprendersi.


Inchiostro e Chiaro inghiottirono ognuno delle pillole e ne passarono due anche a Lin Ming e a Sheng Mei. Ma questi medicinali chiaramente non erano preziosi come quello che Lin Ming aveva appena inghiottito. Dopo averli mangiati, sarebbe stato necessario un periodo di digestione e assorbimento per essere raffinati.


Lin Ming rifletté per un momento. Disse con una trasmissione del suono: "Facciamo... un'altra scommessa!"


"Mm?" Chiaro e Inchiostro sussultarono.


"Coalizziamoci per attaccare l'Imperatore Spirituale!" Le parole di Lin Ming fecero trasalire gli altri.


"Stai dicendo che l'Imperatore Spirituale è stato già ferito e ha bisogno di ancora più tempo di noi per controllare le sue ferite?" Sheng Mei si rese conto all'improvviso di questa possibilità.


All'inizio l'Imperatore Spirituale aveva preso l'iniziativa e sapeva anche che erano feriti e avevano consumato una grande quantità della loro energia. Ma in questa situazione, l'Imperatore Spirituale non era stato il primo a colpire; forse significava che aveva bisogno di un po' di tempo per riprendersi.


"Che sia una trappola? Era solo un attacco dello Specchio di Ghiaccio. Logicamente non avrebbe dovuto causare un effetto troppo grande e dal suo aspetto non sembra che ci sia nulla di diverso con l'Imperatore Spirituale..."


Chiaro e Inchiostro esitarono per un momento. La potenza e la forza dell'Imperatore Spirituale avevano già lasciato una profonda impressione in loro. Sembrava davvero incomprensibile che fosse stato gravemente ferito dall'ultimo attacco di Sheng Mei.


Lin Ming disse: "Credo che ci possa essere un altro motivo, ma dobbiamo comunque fare questa scommessa! Anche se è una trappola, dobbiamo comunque entrarci, perché se si riprende e ci attacca di nuovo, moriremo tutti!"


Lin Ming e gli altri tre non potevano competere con l'Imperatore Spirituale. Se la battaglia si fosse protratta, allora sarebbero morti sicuramente. In tal caso, tanto valeva fare un'ultima scommessa disperata dato che il risultato non poteva essere peggiore di un'attesa.


Mentre Lin Ming parlava, l'energia cominciò a ribollire nel suo corpo e bruciò di nuovo la sua essenza di sangue. Questo era davvero il suo limite. Anche dopo aver mangiato l'ultima pillola, questo attacco avrebbe esaurito completamente la sua forza.


Anche se Lin Ming fosse sopravvissuto a questa battaglia, avrebbe comunque dovuto affrontare le conseguenze dell'aver consumato troppa essenza di sangue.


Dato che questa era una lotta all'ultimo sangue, anche Sheng Mei, Inchiostro e Chiaro lottarono disperatamente. Ognuno scatenò il suo pieno potenziale, attivando più che potevano la loro energia per questo ultimo attacco finale.


E non troppo lontano, l'Imperatore Spirituale mantenne la sua espressione cupa; non si sapeva cosa stesse facendo.


Lin Ming non esitò: "Attacchiamo!"


Con un grido, Lin Ming fuse le due leggi più potenti che praticava nelle sue mani. Anche se le leggi delle Sacre Scritture non avevano raggiunto la perfezione visto che era solo un loto rosso delle sette rivoluzioni, questi difetti potevano essere compensati da Sheng Mei!


Allo stesso tempo, Inchiostro e Chiaro fusero di nuovo i fantasmi Asura nei loro corpi, mostrando la loro forza più grande!


L'attacco di Lin Ming e di Sheng Mei si fuse e si unì ai colpi di Chiaro e Inchiostro. I quattro attaccarono insieme e le energie si radunarono in due correnti impetuose, lanciandosi verso l'Imperatore Spirituale come due draghi selvaggi!


Di fronte a questo attacco soverchiante, l'Imperatore Spirituale strinse i denti con ferocia. Una luce tagliente brillò dal suo sguardo velato!


Il mondo della tomba del Dio Demoniaco eruttò di nuovo dalla sua fronte. Come una grande bestia feroce, divorò ogni attacco!


<em>Woosh!</em>


Le correnti di energia impattarono contro il vuoto. L'Imperatore Spirituale tremò e fu costretto ad indietreggiare per poi riuscire a stento a riprendere l'equilibrio. Nel suo viso prima pallido iniziò a diffondersi un rossore anormale.


In quel momento l'Imperatore Spirituale guardò Lin Ming e gli altri con un intenso intento omicida!


Ma nonostante questo, non contrattaccò comunque. Questo sbalordì il gruppo. Senza dubbio, l'Imperatore Spirituale era rimasto ferito in qualche modo o qualche ferita nascosta si era riaperta all'improvviso, facendo sì che non avesse scelta se non fermarsi e tamponarla.


Anche se non capivano cosa stava accadendo nell'Imperatore Spirituale, nessuno si sarebbe lasciato scappare questa opportunità. Lin Ming e gli altri erano già in una situazione disperata. Ognuno aveva bruciato la sua essenza di sangue già diverse volte e non potevano continuare a bruciarla.
Dato che avevano esaurito le forze, anche il loro potere d'attacco era limitato. Così Sheng Mei evocò di nuovo lo Specchio di Ghiaccio. L'artefatto conteneva ancora la forza residua dell'Immortale; era più che sufficiente per attaccare il nemico!


Quando vide lo Specchio di Ghiaccio, l'espressione dell'Imperatore Spirituale divenne feroce e diabolica!


Lin Ming, Sheng Mei e gli altri non sapevano quale fosse il suo problema al momento.


E in realtà, non era il suo corpo ad avere difficoltà, stava accadendo qualcosa nel mondo della tomba del Dio Demoniaco.


Ad essere più precisi, c'erano stati dei grandi cambiamenti nel Mare d'Ossa dell'Imperatore!


Per quanto riguardava questi cambiamenti specifici, l'Imperatore Spirituale non aveva tempo di indagare pienamente. Ma poteva immaginarsi che fosse opera degli antichi imperatori demoniaci rimasti sigillati per tutti quei miliardi di anni! E probabilmente erano coinvolti anche il Sovrano Immortale e il Signore Demoniaco!


Erano i più grandi guerrieri nel Mare d'Ossa dell'Imperatore. Mentre erano sigillati, naturalmente non avrebbero dovuto poter causare guai. Ma ora l'Imperatore Spirituale aveva lasciato prima il suo isolamento e aveva anche lottato con Lin Ming e gli altri, senza esitare ad usare la forza del mondo che doveva ancora raffinare pienamente.


Con l'instabilità nel mondo della tomba del Dio Demoniaco, l'esaurimento dell'energia e l'invasione dell'energia dell'immortale dallo Specchio di Ghiaccio, tutti questi fattori combinati avevano dato un'opportunità alle anime nel Mare d'Ossa dell'Imperatore!


L'Imperatore Spirituale poteva perfino immaginarsi che il Sovrano Immortale fosse rimasto in agguato nel Mare d'Ossa dell'Imperatore per tutto questo tempo. Doveva aver aspettato questo momento quando il suo controllo sulla tomba del Dio Demoniaco fosse diminuito per intervenire durante questo momento critico e infliggergli un attacco fatale!


"Tutti voi... meritate la morte!"


L'espressione dell'Imperatore Spirituale divenne sempre più feroce. Il campo di forza della tomba del Dio Demoniaco diventò sempre più instabile. Fiamme nere sembravano accendersi nei suoi occhi.


<em>Hah!</em>


Dal corpo dell'Imperatore Spirituale sembrò risuonare il ruggito di un enorme drago.


Il corpo dell'Imperatore Spirituale sembrò lacerarsi. Apparirono delle crepe nella sua pelle pallida e fiamme nere spuntarono da queste fessure, ardendo brillanti nell'aria!


Prima che Lin Ming e gli altri attaccassero, l'Imperatore Spirituale passò all'offensiva per primo!


In quel momento sputò anche una boccata di sangue.


"Attenti!"


Le pupille di Lin Ming si rimpicciolirono. Si era reso conto che l'Imperatore Spirituale stava ignorando qualsiasi contraccolpo o ferita per attaccare; voleva proprio ucciderli adesso!


Il corpo dell'Imperatore Spirituale emanò fiamme nere e il suo obiettivo era estremamente ovvio; era Lin Ming!


Voleva uccidere Lin Ming. Per lui poteva essere perfino la sua occasione finale. Una volta che si fosse lasciato sfuggire Lin Ming, le conseguenze sarebbero state inconcepibili!


Nel vuoto, la forza del mondo della tomba del Dio Demoniaco si radunò tutta nell'Imperatore Spirituale, che si precipitò verso Lin Ming lasciando una scia di fiamme nere come una meteora.


Visto il suo impeto, Lin Ming pensò perfino che l'Imperatore Spirituale volesse usare questa personificazione per perire insieme a lui!!


"Bloccalo!"


"Combattiamo!"


Gli occhi di Chiaro ed Inchiostro divennero rossi. Si resero conto che questo poteva essere l'ultimo attacco dell'Imperatore Spirituale. Se fossero sopravvissuti, allora avrebbero vinto.


<em>Hum!!</em>


Lo Specchio di Ghiaccio tremò mentre faceva da scudo a Lin Ming. Il corpo di Sheng Mei iniziò a bruciare con fiamme blu ghiaccio. Tutta l'energia che aveva accumulato da quando aveva raggiunto lo stadio di Vera Divinità eruttò completamente in quel momento.


Per quanto riguardava Chiaro e Inchiostro, si misero ognuno a fianco di Sheng Mei. Giunsero le mani e bruciarono la loro essenza di sangue un'altra volta. I loro corpi iniziarono ad invecchiare e a rinsecchirsi con una velocità visibile ad occhio nudo; questa scena fece dolore il cuore a Lin Ming.


Dato che lo scontro era arrivato a questo punto, non c'era più modo di ritirarsi per nessuno di loro.


Potevano solo rischiare il tutto per tutto!


Lin Ming represse l'odio e la tristezza che ribollivano nel suo cuore. Usò il resto dell'energia che gli rimaneva, attaccando insieme a Sheng Mei, Chiaro e Inchiostro


Le due parti si scontrarono brutalmente!


Risuonarono dei tintinnii, di qualcosa che si rompeva, poi ondate di energia si diffusero in ogni direzione!


La superficie dello Specchio di Ghiaccio si ruppe!


Sheng Mei sopportò l'impatto. Dato che controllava lo Specchio di Ghiaccio, aveva riversato tutta la sua forza in esso, inclusa perfino la sua anima divina. Durante l'ultima collisione con l'Imperatore Spirituale, aveva sopportato il peso più grande!


<em>Puff!</em>


Sheng Mei sputò una boccata di sangue e il suo campo visivo iniziò ad offuscarsi. L'impatto contro la sua anima aveva quasi diviso il suo mare spirituale e per un pelo non aveva preso i sensi!


Cercò disperatamente di reprimere il dolore straziante nella sua anima. Dato che aveva esaurito la sua energia, non poteva davvero resistere ulteriormente.


Lin Ming, Chiaro e Inchiostro erano tutti stati scossi dall'energia. I capelli dell'Imperatore Spirituale erano scompigliati e il suo corpo era fradicio di sangue!


Durante l'ultimo attacco, l'Imperatore Spirituale aveva pagato un caro prezzo. Questo perché aveva esaurito l'energia di cui aveva bisogno per controllare la tomba e il Mare d'Ossa dell'Imperatore era quasi collassato!


Ma Lin Ming non era ancora morto!
                                


                                



