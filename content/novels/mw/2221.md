---
weight: 22210
title: Capitolo 2221 – Improvviso Cambiamento
pubDate: 2025-12-15T08:37:10.519Z
tags:
    - mw
---


<em>Capitolo sponsorizzato, ringraziamo Matteo!
2 capitoli in coda (2 Matteo), 0/5
-Schadenfreude</em>


Un inferno di rabbia soverchiante divampava nel cuore dell'Imperatore Spirituale.


Provava odio!


Odiava Lin Ming, odiava Sheng Mei, odiava il Sovrano Immortale!


Aveva comunque fallito e ora sarebbe stato incredibilmente difficile uccidere Lin Ming. La forza vitale di Lin Ming aveva raggiunto un livello incredibile. Le sue Nove Stelle del Palazzo del Dao erano arrivate all'ottavo palazzo, i suoi punti d'agopuntura e i meridiani erano connessi perfettamente, e dato che aveva divorato un abissale totemico e coltivava sia il divino che i demoni, comprendendo anche due leggi di massimo livello, aveva raggiunto già un livello sconvolgente sia per quanto riguardava il fisico, sia per il mondo interno che per l'anima divina.


Tutti sapevano che Lin Ming aveva dato il maggior contributo a questa battaglia. Aveva consumato la maggior parte della vitalità del sangue e aveva combattuto più a lungo. E mentre lo scontro continuava, a Lin Ming rimaneva comunque energia.


Era più accurato dire che Lin Ming avesse già esaurito le forze, ma il suo potente fisico gli avrebbe permesso di recuperare un po' di energia in breve tempo.


Per quanto riguardava Chiaro e Inchiostro, erano già tornati al loro aspetto vecchio e la loro forza si era indebolita di netto; forse la loro coltivazione era perfino diminuita. Per quanto riguardava Sheng Mei, il suo mare spirituale si era spaccato e la sua coscienza era offuscata; aveva perso ogni energia per resistere.


L'Imperatore Spirituale strinse i pugni. Con il suo viso diviso dalle fiamme nere, sembrava feroce e orribile.


Con il Mare d'Ossa dell'Imperatore quasi collassato, non osava più trasferire la sua forza.


In quel momento però, da lontano nel vuoto, dei raggi di energia color arcobaleno sfrecciarono verso di lui. Era un attacco d'energia condensato da una moltitudine di leggi.


"Cosa?!"


L'Imperatore Spirituale volse lo sguardo verso questa energia. Vide che molti Empirei umani si erano radunati in una formazione sotto la guida dell'Imperatore Shakya e lo avevano attaccato!


"Solo uno sciame di formiche che non ha idea del pericolo che stanno correndo o di cosa significa morire!"


L'Imperatore Spirituale era infuriato. Nel suo stato più glorioso, gli attacchi degli Empirei non sarebbero stati diversi da un prurito. Avrebbe potuto ridurre in cenere tutti questi Empirei con un pensiero.


Ora però, dopo essere stato gravemente ferito e con il Mare d'Ossa dell'imperatore quasi collassato, il grande attacco formato dagli Empirei umani ora era una minaccia per lui!


Se la reazione a catena dell'energia si fosse precipitata nel mondo della tomba del Dio Demoniaco, allora sarebbe potuta diventare la goccia che faceva traboccare il vaso e il Mare d'Ossa dell'Imperatore sarebbe collassato completamente.


"Ve la farò pagare!"


Disse l'Imperatore Spirituale, così arrabbiato che i suoi occhi strabuzzavano. Strinse il bastone d'osso e vi riversò di nuovo energia per poi scagliarla verso Lin Ming!


<em>Hum!</em>


Il bastone d'osso sfrecciò come una meteora con la forza della tomba del Dio Demoniaco. Trafisse l'ondata di energia scagliata da numerosi Empirei e mirò al petto di Lin Ming.


"Proteggete Lin Ming!"


Ruggì l'imperatore Shakya. Molti Empirei cambiarono subito obiettivo. Per un po' ogni sorta di arma diversa e luci di leggi sfrecciarono verso il bastone d'osso dell'Imperatore Spirituale.


Se ci fossero state abbastanza formiche, perfino un elefante sarebbe stato morso a morte. Inoltre il bastone d'osso dell'Imperatore Spirituale non aveva abbastanza forza. Tra le potenti ondate di energia, il bastone d'osso fu come un pesce imprigionato in una palude, costretto rapidamente a strisciare lentamente.


In quel momento però l'Imperatore Spirituale si era girato e stava volando rapidamente verso Sheng Mei!


"Dannazione!"


Lin Ming fu colto dal panico!


In quel momento l'attenzione di tutti era rivolta verso di lui. Erano ben consapevoli che l'obiettivo dell'Imperatore Spirituale era Lin Ming e che era lui la più grande minaccia per il nemico.


Mentre tutti stavano proteggendo Lin Ming, non avrebbero mai pensato che l'Imperatore Spirituale avrebbe cambiato obiettivo, concentrandosi invece su Sheng Mei!


Durante gli ultimi momenti, per aiutare Lin Ming a bloccare l'attacco finale, aveva rischiato la vita e ora era in uno stato di semi incoscienza; non poteva resistere all'Imperatore Spirituale.


<em>Hum!</em>


Un vortice nero roteò e Sheng Mei fu risucchiata in uno spazio nero dall'Imperatore Spirituale.


"Lasciala andare!"


Gli occhi di Lin Ming divennero rossi per la rabbia. Non gli rimaneva molta forza, a stento per proteggersi, figuriamoci per attaccare l'Imperatore Spirituale!


"Muori!"


Lin Ming attaccò con temerarietà. Sollevò la lancia del Drago Nero e la lanciò con tutta la forza che aveva appena recuperato di recente.


Tuttavia, la potenza del suo colpo non poteva competere nemmeno con l'energia condensata dall'Imperatore Shakya e dai numerosi Empirei.


<em>Bang!</em>


Con un forte clangore, la lancia del Drago Nero si scontrò con l'energia protettiva dell'Imperatore Spirituale. Poté solo arrivare a metà dello scudo prima di esaurire ogni energia e non poter più andare oltre.


L'Imperatore Spirituale si girò verso Lin Ming. Nel suo sguardo c'era una traccia di disprezzo, d'odio e di crudeltà sinistra.


"Mi assicurerò che ricorderai per sempre questo giorno! Dato che questa put***a voleva salvarti così disperatamente, la farò morire per te!"


Mentre parlava, l'Imperatore Spirituale squarciò il vuoto ed entrò in un canale spaziale.


"Morirete tutti..."


Le ultime parole dell'Imperatore Spirituale risuonarono nello spazio come una maledizione demoniaca.


Lin Ming si precipitò in avanti come se fosse impazzito. Anche i molti Empirei umani stavano cercando di fermare il nemico, ma furono troppo lenti. Poterono rimanere a fissare storditi il canale spaziale aperto dall'Imperatore Spirituale che si sigillava.


"Ahhhh!"


Lin Ming ruggì con odio. All'ultimo momento scagliò un marchio da Vera Divinità sull'Imperatore Spirituale.


L'Imperatore Spirituale si limitò a sogghignare freddamente, lasciando che il marchio cadesse sul suo corpo.


"maledizione!"


Lin Ming scagliò un pugno nel vuoto. Le sue braccia tremavano per la rabbia e i suoi occhi erano rossi di rabbia, il suo sangue quasi si congelò nel suo corpo!


Non avrebbe mai pensato che alla fine Sheng Mei sarebbe stata catturata dall'Imperatore Spirituale!


Se Sheng Mei non avesse rischiato tutto per difenderlo dall'ultimo attacco dell'Imperatore Spirituale, temeva che sarebbe già morto.


E se Sheng Mei non avesse tentato di salvarlo, allora il suo mare spirituale non sarebbe stato lacerato e non sarebbe caduta in uno stato di stordimento, venendo così catturata dall'Imperatore Spirituale senza poter opporre resistenza!


"È tutta colpa mia. Cosa dico a... Jiu'er!"


Lin Ming strinse i pugni e cadde in ginocchio. A causa della rabbia e della preoccupazione, le sue unghie avevano già scavato nella sua carne.


Lin Ming sapeva del passato di Sheng Mei e sapeva anche quanto era stato triste il suo fato e le sue esperienze di vita. Lin Ming aveva sempre provato compassione per lei. Dopo che si erano riappacificati, Lin Ming aveva deciso che l'avrebbe protetta, ma non si sarebbe mai immaginato che oggi sarebbe stata lei a proteggerlo.


Aveva consumato gran parte della sua forza vitale per bloccare quell'ultimo attacco e alla fine era stata catturata dall'Imperatore Spirituale, non si sapeva che fine avrebbe fatto...


Provava solo odio!


"L'Imperatore Spirituale ha portato via Sheng Mei, ma alla fine voleva uccidere me. Ha catturato Sheng Mei perché si aspetta che io la salvi!"


Lin Ming aveva già immaginato quale fosse l'obiettivo dell'Imperatore Spirituale. Dato che non l'avrebbe potuto uccidere per un po' di tempo, allora avrebbe aspettato che Lin Ming si consegnasse a lui personalmente.


Tenere Sheng Mei come ostaggio era come avere il suo punto debole in pugno!


Aveva bisogno di riprendersi il più velocemente possibile e salvare Sheng Mei!


"Lin Ming..."


Disse l'Imperatore Shakya. Poteva sentire quanto era scosso Lin Ming. Il suo tono era esitante e un po' contrito. Non era riuscito a contribuire durante questa battaglia.


Sogno Divino, Chiaro, Inchiostro, Sheng Mei, avevano pagato un caro prezzo per preservare la vita di Lin Ming, ma l'Imperatore Shakya era riuscito solo a condurre una folla di Empirei qui e a scagliare un attacco non troppo potente alla fine.


Alla fine non avevano nemmeno potuto salvare Sheng Mei, peggiorando ulteriormente la situazione.


"Lin Ming, hai intenzione di salvarla...?" L'Imperatore Shakya non sapeva chi fosse Sheng Mei, ma poteva capire che doveva essere estremamente importante per Lin Ming Lin Ming.


"Se non lo farò..."


Lin Ming strinse i pugni. Lo sapeva che era una trappola!


Ma anche se era una trappola, doveva comunque fare un tentativo.


L'Imperatore Shakya aprì la bocca per parlare, ma esitò. Non voleva che Lin Ming ci provasse, ma sentiva anche di non avere i requisiti per persuadere Lin Ming.


"Tu... morirai..."


Risuonò la voce di un vecchio, era stato Chiaro a parlare.


Lin Ming si girò, pieno di emozioni contrastanti.


migliaia di anni fa, quando Lin Ming aveva visto per la prima volta Chiaro e Inchiostro nella prova finale della Strada Asura, erano stati pieni di vita e in salute.


Oggi però le loro barbe e i loro capelli erano diventati bianchi e i loro sguardi erano appannati come quelli dell'Impeartore Spirituale, traboccavano di una debole aura della morte...


Vedendo l'aspetto di Chiaro, Lin Ming sentì un dolore inspiegabile stringergli il cuore!


Chiaro e Inchiostro si erano ridotti così a causa sua!


Prima aveva detto a Sogno Divino che non voleva che nessuno morisse per lui. Ma non si sarebbe mai immaginato che, anche dopo averle impedito di bruciare la sua vita, Sheng Mei sarebbe stata catturata e Chiaro e Inchiostro avrebbero esaurito la loro forza vitale.


"Quel vecchio demone ha sicuramente preparato una trappola. Siamo stati ridotti così nella nostra terra da una personificazione. Se tu andassi a combattere in un posto preparato da lui, moriresti sicuramente..."


Anche Inchiostro intervenne.


Come poteva Lin Ming non capire cosa intendevano?


Sarebbe stato spacciato se avesse provato a salvare Sheng Mei!


"Senior lo so, ma io..."


Mentre parlava, Lin Ming divenne silenzioso. Non poteva dire "devo andare" non importava quanto ci provasse.


In particolare, di fronte a Chiaro e Inchiostro che avevano perso una grande quantità della loro forza vitale, che avevano riposto tutte le loro speranze in lui, non poteva sopportare di guardare direttamente i loro occhi appannati...
                                


                                



