---
weight: 2222
title: Capitolo 2222 – Scelta
pubDate: 2025-12-15T08:37:10.519Z
tags:
    - mw
---


<em><strong>Buona vigilia di natale a tutti!</strong>


Capitolo sponsorizzato, ringraziamo Matteo!
1 capitoli in coda (1 Matteo), 0/5
-Schadenfreude</em>


Lin Ming sussultò. Strinse i pugni.


Sapeva che la sua vita non apparteneva più interamente a lui.


Era di Sogno Divino, Chiaro, Inchiostro e del Sovrano Immortale che avevano rischiato la loro incolumità per salvarlo dalle grinfie dell'Imperatore Spirituale.


Non solo, ma durante la sua crescita, aveva incontrato molti maestri e benefattori. Lo avevano spinto in avanti, riversando ogni speranza in lui così che potesse tramandare le loro eredità.


Se avesse rischiato la vita per salvare Sheng Mei e fosse stato ucciso dall'Imperatore Spirituale, allora come avrebbe risposto a loro?


Rendendosi conto di questo, Inchiostro disse: "Non stiamo salvando solo te, ma anche noi stessi. Nessun altro è capace di fermare quel vecchio demone. Quando la grande catastrofe si abbatterà su questo mondo, temo che non rimarrà nessun essere vivente nei 33 Cieli..."


"In realtà non ho i requisiti per chiederti nulla; è la tua scelta. Tuttavia non voglio che ti suicidi, la domanda chiave è, se morirai, potrai scambiare la tua vita per la sua?"


Chiaro sospirò. Queste parole demoralizzarono Lin Ming. In effetti, se fosse andato a salvare Sheng Mei, allora figuriamoci il divario di forza tra di loro, se l'Imperatore Spirituale fosse ricorso a mezzi spregevoli e avesse usato Sheng Mei come ostaggio, allora non avrebbe avuto altra scelta se non fare attenzione per timore di ferirla. In una situazione del genere, come avrebbe potuto vincere?


Le sue possibilità di battere l'Imperatore Spirituale erano quasi zero. E se non avesse ucciso l'Imperatore Spirituale, come avrebbe potuto salvarla?


Anche se avesse offerto la sua vita, l'Imperatore Spirituale sarebbe stato abbastanza clemente da liberare Sheng Mei?


L'odio dell'Imperatore Spirituale nei confronti di Sheng Mei era tale che avrebbe raffinato la sua anima e il suo midollo mille volte!


Ma se non avesse provato a salvarla...


Pensando al fato a cui sarebbe andata incontro Sheng Mei, Lin Ming ebbe la sensazione che qualcuno gli avesse strappato il cuore; era quasi insopportabile respirare!


Era smarrito.


Da una parte era la speranza dell'umanità e forse anche di ogni vita nei 33 Cieli. Dall'altra c'era una donna che aveva superato diverse peripezie con lui e che aveva rischiato la vita per salvarlo...


Da una parte c'era la grande causa della sua razza, l'eredità dei suoi senior. Dall'altra c'era ciò che voleva il suo cuore e il suo amore.


Per Lin Ming era una scelta estremamente dolorosa.


Lin Ming tirò fuori la Perla Primordiale. Stordito, liberò Sogno Divino, Xiao Moxian, Mu Qianyu e gli altri.


Sogno Divino era incredibilmente debole. Nella Perla Primordiale, Xiao Moxian aveva esaurito ogni metodo a sua disposizione per stabilizzare il fuoco vitale di Sogno Divino.


"Sogno Divino!"


L'Empireo Vasto Universo si emozionò subito vedendola. Tra le persone qui, era la persona che provava i sentimenti più profondi per lei.


Il corpo di Sogno Divino era macchiato di sangue. Il suo viso era pallido e la sua forza vitale stava diminuendo costantemente.


"Senior, ha una pillola che può ridarle vitalità del sangue?"


Chiese Lin Ming, trovandolo un po' difficile da dire. Poteva immaginare che Chiaro e Inchiostro non avessero troppe pillole preziose con loro.


"Sì, ma il grado è inferiore a quella che ti abbiamo dato."


Inchiostro tirò fuori una bottiglia di pillole dal suo anello spaziale. Scuotendola piano, fece rotolare un medicinale verde fuori.


"Senior, non ne prendete anche voi?" Chiese preoccupato Lin Ming; poteva percepire la forza vitale sempre più debole di Chiaro e Inchiostro.


Chiaro scosse la testa: "Queste sono pillole della fornace del nostro maestro. Questi medicinali sono adatti alle razze dei 33 Cieli. In quanto spiriti del tempio, la forza della nostra vitalità del sangue è diversa dalla vostra e inghiottire queste pillole sarebbe inutile."


"Maestro..." Lin Ming sussultò. Si ricordava che Chiaro e Inchiostro avevano detto che il maestro della Strada Asura non era ancora morto, ma lui non sapeva dove fosse andato. Quando aveva chiesto informazioni al riguardo, la risposta di Chiaro e Inchiostro era stata che l'avrebbe saputo solo quando sarebbe stato abbastanza forte da diventare un giocatore anziché una pedina nella grande scacchiera dell'universo.


E ora, Lin Ming era sicuro di avere questa forza.


Ma adesso non era il momento di fare domande del genere. Lin Ming passò velocemente la pillola a Sogno Divino.


Non importava quanto fosse preziosa questa pillola, poteva solo accelerare il ritmo con cui Sogno Divino recuperava la vitalità del sangue. Era incredibilmente difficile compensare ogni effetto collaterale di cui soffriva.


Dopo che Sogno Divino inghiottì la pillola, il suo viso fu tinto da una traccia di rossore.


Lin Ming tirò un sospiro di sollievo. Guardò Chiaro e Inchiostro: "Senior..."


I due vecchi si scambiarono un'occhiata; avevano già intuito cosa stava per dire Lin Ming.


Chiaro disse: "È il momento che ti conduciamo a vedere il nostro maestro..."


"Vedere Senior Asura?"


Chiese Lin Ming, scosso. Aveva difficoltà a comporsi. Per la maggior parte della sua vita aveva sentito leggende riguardo al maestro della Strada Asura. Era il guerriero più potente nella storia di tutte le razze dei 33 Cieli, un'esistenza che superava il Sovrano Immortale!


Era formidabile e misterioso. Tuttavia ciò che Lin Ming non capiva era: perché non aveva ancora fatto la sua mossa?


Che le ferite che aveva subìto in passato fossero così gravi che nemmeno dieci miliardi di anni fossero un periodo di tempo sufficiente per guarire?


Alcune ferite potevano essere guarite dopo un periodo di riposo o mangiando una pillola.


Ma da alcune lesioni non ci si poteva riprendere. Ad esempio, se il proprio corpo fosse stato distrutto per metà. O, ad esempio, se l'anima o il mondo interno fossero stati divisi o distrutti.


Il corpo mortale, il mondo interno e l'anima erano le tre componenti più importanti di una creatura vivente. Quando un esperto allenava le arti marziali, potenziava e temprava queste tre parti; era la manifestazione finale della sua coltivazione.


Se il corpo o l'anima fossero stati divisi a metà e distrutti, allora anche se si fossero potuti riformare, la loro forza combattiva sarebbe stata praticamente ridotta della metà. Il talento e il potenziale sarebbero calati e questa sorta di ferita avrebbe anche diminuito la coltivazione. Da questo punto in avanti, la coltivazione sarebbe entrata in un periodo di stagnazione e sarebbe stato difficile riprendersi.


Questo valeva sopratutto per esistenze Oltre il Divino come il maestro della Strada Asura. Non esistevano tesori da Vera Divinità che potessero aiutarlo a guarire.


O si poteva finire come Lin Ming quando era stato nel pianeta Sky Spill e aveva perso la sua fonte spirituale. Ferite del genere erano ancora più gravi. Erano simili ad un consumo totale dell'essenza di sangue o dell'anima, e alla fine la forza vitale si sarebbe prosciugata, portando alla morte.


"Venite anche voi. Mediteremo per un po' per guarire e poi partiremo."


Disse Inchiostro a Sogno Divino e ai membri della famiglia di Lin Ming.


Sogno Divino si era ripresa ormai e Xiao Moxian e gli altri erano appena usciti dalla Perla Primordiale. Ne furono sorpresi, non avrebbero mai pensato che Chiaro e Inchiostro li avrebbero chiamati.


I due vecchi meditarono per un certo periodo di tempo. Poi Inchiostro tirò fuori un Comando Asura. Unendosi insieme a Chiaro, aprirono un canale spaziale per la Strada Asura.


L'universo selvaggio era molto distante dalla Strada Asura e ci sarebbe voluto un po' di tempo per aprire un canale spaziale. Durante questo periodo di tempo, Xiao Moxian, Mu Qianyu, Qin Xingxuan e i figli di Lin Ming volarono al suo fianco e lo presero per mano.


"Fratellone Lin..."


"Lin Ming..."


"Padre..."


"Papà..."


I richiami della sua famiglia riecheggiarono nelle orecchie di Lin Ming, commuovendolo.


Quando una persona era nel suo momento più difficile, le premure della sua famiglia potevano disperdere questa impotenza e confusione.


Lin Ming guardò la sua famiglia. In quel momento avevano saputo cos'era successo a Sheng Mei.


"Jiu'er..."


Lin Ming le toccò il visino, insicuro sul cosa dire.


Jiu'er strinse con forza la mano di Lin Ming: "Mia madre sopravviverà."


Scandì Jiu'er mordendosi le labbra, come se non lo stesse dicendo solo a Lin Ming, ma anche a sé stessa.


"Lin Ming..."


Xiao Moxian, Mu Qianyu e Qin Xingxuan presero Lin Ming per mano. Naturalmente potevano sentire il dolore nel suo cuore.


Non c'era nulla che potevano fare per aiutarlo con questo peso. Potevano solo tenerlo per mano e trasmettere il loro conforto.


Xiao Moxian disse con una trasmissione del suono: "Una volta che hai deciso, continua per la tua strada. Non c'è bisogno di pensare a noi..."


A Lin Ming si scaldò il cuore. Sapeva che la sua decisione probabilmente lo avrebbe messo in pericolo in futuro. Se gli fosse successo qualcosa, era difficile immaginare cosa avrebbe provato la sua famiglia.


Xiao Moxian non voleva distrarlo, ma come poteva Lin Ming ignorare completamente i sentimenti della sua famiglia? Era in una situazione fin troppo difficile.


"Tornerò sano e salvo. Ve lo prometto!"


Disse Lin Ming dopo aver stretto i denti. Dopo quel periodo di impulsività, alla fine si era calmato. Se fosse andato a cercare imprudentemente l'Imperatore Spirituale, non solo non sarebbe riuscito a salvare Sheng Mei, ma sarebbe morto invano; sarebbe stato inutile.


Voleva salvare Sheng Mei non solo per poter vivere con un cuore e una mente limpidi, ma anche perché voleva davvero salvarla.


In quel momento il canale spaziale per la Strada Asura si aprì.


"Andiamo."


Dissero Inchiostro e Chiaro. Volarono verso la Strada Asura insieme. Lin Ming, Sogno Divino e la famiglia di Lin Ming li seguirono vicini.


Dopo aver attraversato per un po' di tempo il varco, il paesaggio attorno a loro cambiò e arrivarono in una pianura selvaggia.


Erano le terre desolate della Strada Asura.


Vedendo questo ambiente, Lin Ming si riempì di una miriade di emozioni. Era tornato di nuovo nella Strada Asura.


Questo mondo lo aveva accompagnato per la maggior parte della sua vita.
                                


                                



