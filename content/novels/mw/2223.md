---
weight: 22230
title: Capitolo 2223 – Vedere Asura
pubDate: 2025-12-15T08:37:10.519Z
tags:
    - mw
---


<em><strong>Auguri di natale e buoni digestivi a tutti!</strong>


Capitolo sponsorizzato, ringraziamo Matteo!
0 capitoli in coda (0 Matteo), 0/5
-Schadenfreude</em>


"Senior Asura, è nella Strada Asura?"


Lin Ming all'inizio aveva fatto molte ipotesi su dove fosse. Aveva perfino pensato che potesse essere nell'Abisso Oscuro, forse perfino nella tomba del Dio Demoniaco.


Solo adesso aveva saputo che il maestro della Strada Asura non aveva mai lasciato il mondo che aveva creato.


Inchiostro annuì: "Il maestro dimora qui. Ha aspettato per tutto questo tempo, per dieci miliardi di anni. Una volta che lo vedrai, saprai l'intera storia e risolverai ogni tuo dubbio."


Mentre Chiaro e Inchiostro e parlavano, stavano volando verso il Mare Asura. Non attraversarono una formazione di trasmissione, ma squarciarono direttamente il vuoto e passarono per le terre desolate.


La Strada Asura aveva una forma estremamente strana; era molto stretta e lunga, come una via, ed era il motivo per cui si chiamava così. Le due estremità di questo "percorso" era la Strada Asura esterna e quella interna con le Terre Desolate che funzionavano da linea divisoria. Nemmeno un Empireo poteva passarci sano e salvo.


Ma per Chiaro e Inchiostro in realtà era facile.


Mentre aprivano continuamente canali spaziali, il gruppo ci mise solo metà giornata per raggiungere il Mare Asura.


Il Mare Asura era l'entrata della prova finale. Durante ogni apertura della prova finale, ogni eroe di varie organizzazioni della Strada Asura si sarebbe radunato qui.


Questo mare era incredibilmente profondo; avrebbe potuto sommergere perfino una stella!


Si diceva che nel fondo ci fossero molti labirinti spaziali e mulinelli turbolenti; era anche la dimora di bestie feroce allo stadio di Vera Divinità. Così i praticanti di arti marziali della Strada Asura non mai osato entrare in questo mare.


Nessuno sapeva quanto fosse profondo il mare.


Ma oggi Lin Ming si era reso conto che sarebbe dovuto scendere fino al fondo del Mare Asura.


Di fronte a lui, Inchiostro e Chiaro fecero circolare la loro energia, formando un canale nel Mare Asura. Lin Ming attraversò questo canale, volando giù con il gruppo.


Erano incredibilmente veloci. Lin Ming non aveva idea a che profondità fossero; sembrava che questo mare fosse senza fondo.


"Senior Asura è nel fondo del Mare Asura?" Chiese Lin Ming.


Chiaro scosse la testa: "Non è completamente accurato, ma presto lo saprai, siamo quasi arrivati."


Chiaro e Inchiostro rallentarono. In quel momento, tra l'acqua ad alta pressione densa e oscura, finalmente Lin Ming vide il fondale del Mare Asura.


Il fondo marino era privo di vita. Un'enorme catena montuosa si estendeva per mille chilometri giù.


Lin Ming divenne pensoso. Grazie alla sua percezione acuta, scoprì qualcosa di insolito riguardo a questo fondale.


Anche se era tranquillo, emanava lievi fluttuazioni vitali.


Non era una catena montuosa, ma un enorme serpente coperto di polvere!


"Una bestia feroce al livello di una Vera Divinità..." A Lin Ming brillarono gli occhi.


"Sì, il suo nome è Oscurità. È il guardiano di questa parte del Mare Asura e se scende un praticante di arti marziali della Strada Asura qui, ha il compito di scacciarli via. Continuiamo." Mentre parlava, Inchiostro sporse un dito da qualche parte nelle profondità del mare. Di fronte a loro, iniziarono a formarsi delle sottocorrenti. Uno spazio distorto si allungò e crebbe, formando un turbine subacqueo che risucchiò Lin Ming.


Poi il fondale svanì.


La pressione era terrificante. Ora Lin Ming sentì il corpo alleggerirsi mentre arrivava in uno spazio strano.


Non era troppo grande, aveva un'area di sole diverse centinaia di piedi. Quando Lin Ming si guardò attorno, sussultò.


"Questo spazio... è..."


Era tutto inciso da cristalli viola.


Mobilio, terreno e letto di cristallo...


Questa sorta di cristallo scintillò con luce traslucida, simile al quarzo. Lin Ming non aveva mai visto nulla del genere prima. Solo toccandolo gentilmente poteva sentire un vasto mare di energia al suo interno, sembrava che l'energia più pura fosse radunata in essi.


<em>'Ametiste?'</em>


Pensò Lin Ming. Più che cristallo viola, era più appropriato chiamarlo ametista.


Ametista, Cristallo d'Ametista dell'Origine...


"Che sia..."


Mentre Lin Ming era pensieroso, una debole voce riverberò in questo spazio.


"Questa è una dimora che ho raffinato in passato usando il Cristallo d'Ametista dell'Origine come fondamento. Ho chiamato questo posto il palazzo celeste dell'ametista, ma visto che l'energia e i materiali celesti necessari per raffinarlo erano troppi, ho dovuto rimpicciolirlo ripetutamente. Alla fine il prodotto finale è di sole diverse centinaia di piedi di ampiezza."


Questa voce possedeva un'antica maestà, dando una sensazione di mistero. Ascoltando questa voce, Lin Ming ebbe la sensazione che la sua anima entrasse in risonanza con le sue parole. Sapeva che era dovuto per la sintonia delle leggi Asura.


Questa voce poteva fare vibrare le leggi Asura nel suo corpo.


Lin Ming fece un respiro profondo e si inginocchiò. Sapeva che la persona che stava parlando era l'esperto che era venuto a vedere oggi.


"Lin Ming porge i suoi rispetti a Senior Asura!"


Disse con entusiasmo Lin Ming. Questa figura leggendaria alla fine era apparsa di fronte a lui!


Era il capo delle antiche razze di dieci miliardi di anni fa e allora era già il numero uno dei 33 Cieli!


Lin Ming rimase chinato per diversi respiri di tempo prima di alzare la testa. Ciò che vide fu solo vuoto. In questa dimora forgiata d'ametista, non vedeva nemmeno l'ombra del maestro della Strada Asura.


"Non c'è bisogno di cercare. La maggior parte del mio corpo si è già fuso con la Strada Asura stessa. Questo palazzo celeste d'ametista è il fondamento della Strada Asura, così ti ho fatto venire qui..."


Questa voce antica e maestosa riecheggiò di nuovo nelle orecchie di Lin Ming. Il suo corpo si era fuso con la Strada Asura?


Lin Ming era sbigottito. Il maestro della Strada Asura si era fuso con il suo piano!


"Senior, dato che il suo corpo si è fuso con la Strada Asura, allora significa che non può andarsene da qui?"


Se era così, allora si poteva spiegare perché dovesse ancora attaccare l'Imperatore Spirituale. Ma perché l'avrebbe fatto?


"So che hai molte domande. So anche che il motivo per cui sei venuto qui oggi non è solo per fare queste domande, ma per chiedere di aiutarti a salvare una donna..."


Le parole del maestro della Strada Asura fecero sussultare Lin Ming.


Lin Ming si inchinò di nuovo: "Senior Asura, una mia cara moglie è stata catturata dall'Imperatore Spirituale. Le chiedo di guidarmi sulla retta via!"


Lin Ming era ben consapevole che sarebbe stato difficile per lui salvare Sheng Mei. Era solo in un vicolo cieco e soltanto il maestro della Strada Asura avrebbe avuto qualche possibilità di guidarlo.


Tuttavia la voce maestosa non rispose immediatamente.


Lin Ming strinse i denti, aspettando in silenzio.


Dopo molto tempo, il maestro della Strada Asura sospirò profondamente. Disse: "Forse... la situazione è diversa da come pensi... l'Imperatore Spirituale può aver catturato tua moglie, ma non è per minacciarti e tenderti una trappola. Invece ci sono altri motivi..."


"Altri motivi?" Lin Ming sussultò. Che l'Imperatore Spirituale avesse catturato Sheng Mei solo per vendicarsi?


L'Imperatore Spirituale doveva sapere che, a parte per fare infuriare Lin Ming, non sarebbe stato molto utile per la sua causa.


Dato il temperamento dell'Imperatore Spirituale, non avrebbe sprecato un solo secondo per qualcosa di così insignificante.


"Potrebbe spiegarmi la questione?" Chiese con un tono un po' ansioso Lin Ming.


Il Maestro della Strada Asura rispose: "Ora posso percepire le vibrazioni del Cristallo d'Ametista dell'Origine. Probabilmente... l'Imperatore Spirituale è già salito sul Muro Eterno..."


"Da ciò che percepisco dal Cristallo d'Ametista dell'Origine, ho pensato ad una possibilità. Forse l'Imperatore Spirituale ha addestrato tua moglie perché aveva da tempo questo obiettivo. Se è vero, allora non riuscirai a salvarla..."


Le parole del maestro della Strada Asura demoralizzarono Lin Ming. Le sue mani non poterono che tremare.


L'obiettivo dell'Imperatore Spirituale...


Il Muro Eterno...


Il Cristallo d'Ametista dell'Origine...


Quando l'Imperatore Spirituale aveva catturato Sheng Mei, Lin Ming aveva subito pensato che l'avesse fatto per prenderla in ostaggio. Ma ora si era reso conto di essersi sbagliato fin dall'inizio!


L'Imperatore Spirituale aveva addestrato Sheng Mei con un obiettivo in mente, un obiettivo di cui Sheng Mei non sapeva nulla!


L'Imperatore Spirituale aveva lasciato l'isolamento non solo per ucciderlo, ma anche per trovare Sheng Mei!


Aveva frainteso tutto fin dall'inizio e semplicemente... non poteva salvarla...


Non poteva salvarla...


Non poteva... salvarla...?


Lin Ming rimase confuso. Era venuto qui nella speranza che il maestro della Strada Asura lo avrebbe guidato nella direzione giusta, ma la risposta che aveva ottenuto in realtà lo aveva fatto disperare.


.....


In quel momento, attraverso strati di spazio, nell'Abisso Oscuro.


Questa era una terra vasta e sconfinata, una regione che si estendeva oltre l'orizzonte.


Il terreno era coperto da innumerevoli ossa rotte, ceneri grigio cupo e silenzio tombale.


Queste ossa erano state lasciate dalla grande guerra di 10 miliardi di anni fa tra i potenti abissali e i signori dei 33 Cieli. Anche se erano state erose dal passare del tempo, brillavano ancora con le luci delle leggi.


Oscurità, intento omicida, morte, questa era l'atmosfera di questa terra, questo era il Muro Eterno dell'Abisso Oscuro!


L'Imperatore Spirituale era sul Muro Eterno, pensieroso mentre percepiva il potere di questo mondo.


Dopo un po' di giorni, il suo aspetto era invecchiato ancora di più. L'improvviso cambiamento nel Mare d'Ossa dell'Immperatore gli aveva inflitto gravi perdite.


All'inizio solo lo sguardo dell'Imperatore Spirituale era vecchio e velato, con un'aura che traboccava di energia della morte. Il suo viso invece era vigoroso come quello di un giovane, a parte essere lievemente un po' più pallido.


Ma ora, a causa dei cambiamenti nel Mare d'Ossa dell'Imperatore, il suo viso era pieno di rughe e la pelle del suo collo era diventata rinsecchita; sembrava qualcuno sul punto di morire.


Dietro di lui c'era una donna vestita di nero. Era Sheng Mei ed era stata catturata dall'Imperatore Spirituale.


Sheng Mei era pallida. La sua vitalità del sangue, la sua vera essenza e le sue leggi erano state tutte sigillate. Era completamente inerme.


L'Imperatore Spirituale volgeva la schiena a Sheng Mei. Guardò questo antico campo di battaglia di dieci miliardi di anni fa e sospirò con emozione: "Questa terra non è cambiata nemmeno dopo dieci miliardi di anni..."


Si girò e guardò Sheng Mei sorridendo.


"Sai perché in passato ti ho addestrato?"


L'Imperatore Spirituale continuò a dire: "Sapevo già che avevi intenzione di ribellarti contro di me e sapevo anche della tua vita precedente. Eri la figlia della mia nemesi di dieci miliardi di anni fa!"


"Anche così, ho solo piantato il mio marchio nel tuo mare spirituale per tenerti d'occhio, e non ho usato un sigillo dello schiavo. Ho limitato la tua libertà, ma non il tuo pensiero. Ti ho permesso di odiarmi, di mancarmi di rispetto e l'ho tollerato. Volevo che il tuo cuore e la tua mente non avessero limitazioni. Anche in passato quando volevi salvare la vita di Lin Ming e permettergli di trascorrere il resto dei suoi anni come un mortale, ti ho permesso di farlo..."


"E non hai mai considerato perché ho fatto tutto questo?"
                                


                                



