---
weight: 22240
title: Capitolo 2224 – Fato
pubDate: 2025-12-15T08:37:10.519Z
tags:
    - mw
---


Auguri di natale e buoni digestivi a tutti!


Capitolo regolare,
0 capitoli in coda, 0/5
-Schadenfreude


Le parole dell'Imperatore Spirituale fecero accigliare Sheng Mei. Aveva un brutto presentimento. Aveva provato queste emozioni da quando era entrata nella terra proibita Asura.


Prima Sheng Mei pensava che il presentimento fosse dovuto al fatto che Lin Ming era stato attaccato.


Ora però sembrava che riguardasse lei e non Lin Ming. Era anche il motivo per cui l'Imperatore Spirituale l'aveva catturata.


Mentre era sul Muro Eterno, Sheng Mei intuì gradualmente qual era il vero obiettivo dell'Imperatore Spirituale.


Di fronte a lei c'era un grande complotto, un complotto che avrebbe causato sicuramente la sua morte...


"Dieci miliardi di anni! Il Muro Eterno ha sigillato questa terra per 10 miliardi di anni! Non solo ha sigillato l'Abisso Oscuro, ma ha anche diviso il mio corpo!"


"La terra dell'Abisso Oscuro è troppo piccola e le risorse sono troppo scarse. Gli abissali nell'Abisso Oscuro sono come un drago nero imprigionato da catene. Non importa quanto è gloriosa la tua civilizzazione delle arti marziali di 100 miliardi di anni, non importa quanto sono meravigliose le tue eredità o quanto selezioni i talenti e le stirpi nel tempo, ci sono sempre pesanti catene impossibili da spezzare."


"Senza potenti abissali, dove otterrei ricchi sacrifici per perfezionare ulteriormente il mondo della tomba del Dio Demoniaco?"


"Questo Muro Eterno è diventato un coltello nel mio cuore e lo devo estrarre ad ogni costo! Ma sfortunatamente... il Muro Eterno è stato creato dal Cristallo d'Ametista dell'Origine. Se fosse stato solo il Cristallo d'Ametista dell'Origine, allora non ci sarebbe molto di cui aver paura, ma c'è anche la grande formazione lasciata da Asura.
Dieci miliardi di anni fa, la tua vita precedente si è offerta di fare un sacrificio di sangue, riversando la fonte della sua forza e della sua anima nel Muro Divino per diventare l'ultima serratura per sigillare questo posto."


"Negli ultimi dieci miliardi di anni, ho provato innumerevoli metodi, ma non sono riuscito a distruggere il Muro Eterno! Poi ho fatto un passo indietro. Se non posso distruggerlo, allora lo scioglierò! Finché il Muro Eterno verrà sciolto, tornerà ad essere il Cristallo d'Ametista dell'Origine. Se accadesse, non solo rimuoverei il coltello dal mio cuore, ma otterrei anche uno strumento divino, non sarebbe meraviglioso?"


"Tuttavia sciogliere questo sigillo non è facile! L'ho studiato per molti anni e finalmente sono riuscito a trovare a stento un metodo che avrebbe funzionato. Per porre fine a questi guai, ho bisogno della persona che li ha causati. In passato sei stata tu a sigillare questa terra con il tuo ultimo sacrificio di sangue! E ora, per sciogliere questo sigillo, avrò bisogno del tuo sangue!"


"In origine, la tua vita precedente è morta. Ma fortunatamente per me non era rassegnata a ridursi in cenere. Ha lasciato la sua decima reincarnazione e questo mi ha permesso di trovarti. Quando l'ho fatto, ho trovato un raggio di speranza per sciogliere il Muro Eterno!"


"Il motivo per cui ti ho addestrato non era perché avessi bisogno di un altro aiutante. Non mi sono mai mancati degli aiutanti e i miei seguaci devono essermi assolutamente leali, proprio come Figlio dell'Oscuro."


"Come pensavi di avere i requisiti per diventare la mia mano destra in confronto a Figlio dell'Oscuro? Addestrarti non sarebbe diverso dal crescere una tigre e causare disastri. Come avrei potuto non capire questa verità?"


"Ma mi sono comunque impegnato a renderti più potente, così che potessi diventare un genio impareggiabile. Questo perché avevo bisogno che raggiungessi lo stadio di Vera Divinità e che possedessi una forza che superava di gran lunga quella degli altri al tuo livello. Solo allora la tua fonte dell'essenza di sangue sarebbe stata abbastanza potente per diventare la chiave per aprire il Muro Eterno!"


Sheng Mei sussultò. Finalmente aveva capito cos'era successo.


Per farle mostrare appieno il suo talento, l'Imperatore Spirituale non aveva potuto controllare la sua personalità. Solo allora sarebbe riuscita a raggiungere il suo pieno potenziale. Come avrebbe potuto raggiungere il picco delle arti marziali se fosse stata solo una marionetta?


Così, anche se l'Imperatore Spirituale sapeva che aveva pensato a ribellarsi, non aveva limitato la sua libertà. Invece aveva sfruttato la sua ambizione. Aveva tollerato e coltivato il suo odio nei suoi confronti, facendo sì che lo trattasse come un nemico in modo che lei si impegnasse ulteriormente, stimolando tutto il suo potenziale per sfidarlo!


L'Imperatore Spirituale continuò: "Pensavi di essere un membro della razza degli angeli oscuri e che fossi un'orfana. In realtà ho impiantato questa stirpe in te. Ho sterminato completamente la razza degli angeli oscuri e ho preso l'essenza del loro sangue per impiantarla nel tuo corpo. Sai quanto ho fatto per te?"


"Non lo sai. Pensavi solo che avessi distrutto la razza degli angeli oscuri ed eliminato ogni nemico della tua gente. Ma anche questa era un'informazione che ho lasciato che tu sapessi. Ho anche aperto la tomba del Dio Demoniaco in anticipo, così che tu potessi portare a termine il rituale abissale e accettare l'eredità dei totem, aumentando direttamente la tua forza fino a raggiungere quella di una Vera Divinità o forse oltre ancora."


"Se avessi accettato ubbidientemente l'eredità, allora non ti avrei controllato. Volevo che diventassi più forte, ancora più forte! Tuttavia ciò che è accaduto nella tomba del Dio Demoniaco mi ha sorpreso. Non solo hai accettato l'eredità totemica, ma sei anche riuscita a rompere accidentalmente il mio marchio spirituale e quello dell'energia."


"Anche se il processo è andato diversamente rispetto al previsto, guardando solo i risultati in effetti sei davvero diventata una Vera Divinità e hai rispettato i requisiti più elementari."


"Dovevo lasciare prima l'isolamento. Anche se questo avrebbe ostacolato la mia coltivazione e avrebbe causato gravi perdite per me che avrebbero permesso ad Immortale di ferirmi, non avevo altra scelta. C'erano due questioni di cui dovevo occuparmi. La prima era uccidere Lin Ming e la seconda era tornare a controllarti!"


"Non sono riuscito ad uccidere Lin Ming e questo è qualcosa che rimpiango profondamente. Ma sono comunque riuscito a riprenderti. Ti ho cresciuto per così tanto tempo e ora è il momento di sfruttarti... in particolare, in questo momento il padre della tua vita precedente ha preso il controllo di metà del Mare d'Ossa dell'Imperatore e vuole perire con me. Devo tornare e fondermi con le mie altre due personificazioni. Devo raffinare l'anima residua di Immortale e fondermi davvero con la tomba del Dio Demoniaco, così da ottenere la vita eterna!"


"Non mi rimane molto tempo. Avanti bambina mia. Ti ho cresciuto per così tanto tempo ed è stato tutto per questo momento."


Mentre parlava, lo sguardo dell'Imperatore Spirituale divenne feroce e orribile. Con i suoi capelli scompigliati e la sua pelle rugosa, sembrava un fantasma succhiasangue.


"Continua a sognare!" Sheng Mei strinse i denti e si dimenò selvaggiamente. Tuttavia la sua energia e le sue leggi erano state tutte imprigionate dall'Imperatore Spirituale!


Non temeva la morte. Ma non voleva che la sua morte e il suo sangue aiutassero l'Imperatore Spirituale e facessero soffrire Lin Ming e Jiu'er!


"Non sprecare tempo. Ti ho catturato dopo aver incontrato così tanti guai, così come posso darti l'occasione di troncare i tuoi meridiani e suicidarti? Diventa il mio sacrificio!"


Mentre l'Imperatore Spirituale parlava, l'energia della morte divampò dal suo corpo. Venti oscuri ulularono attorno a lui. Sopra il Muro Eterno, le ossa si frantumarono e volarono verso l'alto, come se innumerevoli anime sofferenti stessero danzando nel cielo.


L'Imperatore Spirituale si avvicinò a Sheng Mei, un passo per volta. Stese la sua mano scheletrica per afferrarle il collo.


La morte era così vicina.


In quel momento Sheng Mei fu colta dalla disperazione. Il sigillo dell'Imperatore Spirituale era troppo potente; non poteva nemmeno resistere.


Era questa la fine del suo destino?


Era stata cresciuta per diventare un sacrificio fin dalla nascita. Non conosceva il suo passato e non sapeva nulla del suo futuro... tutto ciò che esisteva nella sua vita era la coltivazione. Non aveva provato amore, non aveva avuto amici, non aveva avuto nulla.


Ma poi aveva fatto nascere Jiu'er. Aveva saputo della sua vita passata e aveva confermato i suoi sentimenti per Lin Ming.


Ora aveva un obiettivo nella vita. Aveva qualcosa che doveva proteggere e grazie a questo aveva capito il significato della vita.


Ma dopo aver compreso tutto questo, ciò che avrebbe affrontato sarebbe stata la morte.


Se fosse stato solo perire, allora non sarebbe stato spaventoso. Prima della morte almeno poteva ripensare a molti splendidi ricordi.


Se non altro, durante i 1500 anni che aveva trascorso nella tomba del Dio Demoniaco, anche se aveva coltivato per tutto quel periodo di tempo, aveva avuto Jiu'er e Lin Ming ad accompagnarla. Aveva provato solo un'incredibile soddisfazione.


Tuttavia... ora sapeva che non solo sarebbe morta, ma che la sua morte avrebbe causato distruzione per tutto ciò che amava e voleva proteggere!


Sarebbe finita così la sua vita?


Era stata cresciuta tra la tristezza e sarebbe morta tragicamente. Da viva, aveva sofferto da sola, da morta avrebbe invece causato sofferenze al resto del mondo.


C'era un destino più doloroso di questo?


Sheng Mei ebbe la sensazione di essere stata divorata viva.


Era un fato che non poteva evitare, né a cui poteva resistere...
                                


                                



