---
weight: 2225
title: Capitolo 2225 – Colpo di Scena
pubDate: 2025-12-15T08:37:10.520Z
tags:
    - mw
---


Auguri di natale e buoni digestivi a tutti!


Capitolo regolare,
0 capitoli in coda, 0/5
-Schadenfreude


Lo spazio si bloccò e si ritirò lentamente. La forza del mondo si espanse, coprendo completamente Sheng Mei. Di fronte alla forza dell'Imperatore Spirituale, Sheng Mei non sapeva nemmeno dove iniziare a resistere. Chiuse gli occhi addolorata. Il suono delle ossa che si rompevano sotto i piedi dell'Imperatore Spirituale riecheggiavano nelle sue orecchie come ululati addolorati di spiriti perduti.


La mano dell'Imperatore Spirituale si avvicinò. Era mortalmente pallida e rinsecchita, aveva un aspetto orribile. Eppure quelle unghie erano affilate e crudeli, scintillavano freddamente.


Sheng Mei non poteva nemmeno fare circolare la sua vera essenza al momento. Da un piede di distanza, solo il vento freddo che proveniva dalle unghie dell'Imperatore Spirituale riuscirono a tagliare la pelle di Sheng Mei.


Il sangue uscì dal collo bianco di Sheng Mei, come una piuma rossa caduta nella neve.


"Che splendido colore."


Lo sguardo dell'Imperatore Spirituale si accese con una luce febbricitante e frenetica.


Finché il Muro Eterno si fosse aperto, avrebbe potuto fondere i suoi tre corpi e la sua forza sarebbe aumentata ancora di più.


Allora avrebbe potuto controllare pienamente il Mare d'Ossa dell'Imperatore e completare il suo isolamento. Poi si sarebbe fuso pienamente con il mondo della tomba del Dio Demoniaco!


Questo era l'obiettivo finale per cui aveva complottato per 100 miliardi di anni, ora finalmente ci sarebbe riuscito!


<em>Tap! Tap!</em>


Il sangue di Sheng Mei colò sulla terra nera e venne assorbito lentamente. Nel frattempo l'Imperatore Spirituale aveva sporto l'altra mano verso il suo petto rugoso come la legna da ardere.


<em>Puff!</em>


Si scavò il petto con gli artigli. Sangue nero come la pece, denso e viscoso, fuoriuscì lentamente.


Anche se il suo corpo sentiva dolore, l'Imperatore Spirituale non sembrava percepirlo nemmeno. Continuò a sogghignare diabolicamente mentre rompeva una costola e la tirava fuori!


Sangue fluì dagli angoli delle labbra dell'Imperatore Spirituale e i suoi occhi brillavano con un'aura della morte sempre più intensa. Se avesse voluto aprire il Muro Eterno e sciogliere la grande formazione al suo interno, non solo aveva bisogno del sacrificio di sangue di Sheng Mei, ma anche di pagare un certo prezzo.


L'Imperatore Spirituale sgretolò la sua costola. Una costola lunga mezzo piede si trasformò in frammenti che assochilometrivano a pezzi di vetro. I prezzi volarono nel cielo, creando una grande formazione.


La forza del mondo si radunò, il flusso stava diventando ancora più potente.


"Il grande banchetto è stato preparato. Ora dammi la tua vita!"


L'Imperatore Spirituale si sporse per afferrare Sheng Mei. In quel momento però, da dietro di lui, apparirono delle lievi increspature spaziali.


Anche se questo era il rituale più importante che l'Imperatore Spirituale avesse mai condotto in tutta la sua vita, la sua percezione era rimasta incredibilmente acuta. Aveva sentito subito queste strane fluttuazioni spaziali.


"Chi è?"


Il primo pensiero dell'Imperatore Spirituale era che qualcuno volesse attaccarlo furtivamente e rovinare il suo rituale.


Durante questo momento critico, se qualcuno avesse voluto fargli un agguato, allora anche se l'Imperatore Spirituale avrebbe potuto affrontarlo, l'evento avrebbe causato molti problemi e variabili sconosciute. All'Imperatore Spirituale non piacevano le incognite, in particolare dopo il suo tentativo fallito di uccidere Lin Ming.


Date le fluttuazioni spaziali, era molto probabile che qualcuno sarebbe apparso da un canale spaziale e l'avrebbe attaccato.


Lo spazio sulla superficie del Muro Eterno era inferiore in quanto a stabilità rispetto alla tomba del Dio Demoniaco. Ma, a causa della tempesta di energia qui, voler trovare coordinate spaziali accurate e apparire dietro di lui non era affatto facile. Questa era la prova che questo nuovo avversario era incredibilmente forte!


"Non importa chi sei, dato che sei apparso qui, allora muori!"


L'Imperatore Spirituale avanzò, battendo un colpo verso il canale spaziale offuscato!


<em>Crack!</em>


Il canale spaziale collassò. Nessuno sarebbe sfuggito illeso da questo attacco. Anche una Vera Divinità sbalorditiva come Lin Ming sarebbe rimasta ferita!


Tuttavia, mentre colpiva con il suo palmo, l'Imperatore Spirituale sussultò. Non c'era nessuno nel canale spaziale.


Ma se non c'era nessuno dentro, perché sarebbe apparso un canale spaziale all'improvviso?


Mentre si riempiva di dubbi, il potere dello spazio turbolento tornò ad attivarsi di nuovo. Era apparso un altro canale spaziale!


L'Imperatore Spirituale si girò e vide che l'impotente Sheng Mei era sul punto di venire risucchiata in quel vortice appena apparso!


"Cosa?!"


L'Imperatore Spirituale si infuriò!


Ciò che lo arrabbiava era che aveva pagato un caro prezzo sia per addestrare Sheng Mei sia che per prenderla dai 33 cieli. Ora, proprio mentre stava per sacrificarla e completare il passo finale necessario, qualcuno aveva deciso di usare questo momento chiave per salvarla.


E l'aspetto più sorprendente era che aveva tenuto sotto controllo l'ambiente attorno in ogni momento e non aveva percepito nessuno. Chi aveva l'abilità di localizzarlo e poi aprire due canali spaziali senza che se ne accorgesse, usandone uno per distrarlo e l'altro per aprirlo sotto i piedi di Sheng Mei e portarla via!


"Vuoi morire!"


Il canale spaziale stava attirando Sheng Mei molto velocemente. Tuttavia la reazione dell'Imperatore Spirituale fu ancora più veloce. Scagliò un colpo di palmo, la forza del mondo si agitò attorno a lui!


In quel momento l'Imperatore Spirituale avrebbe potuto uccidere Sheng Mei già più di dieci volte. Tuttavia c'erano troppe fasi complicate nel rituale di sacrificio e se non le avesse completate prima di uccidere Sheng Mei, tutti i suoi piani sarebbero falliti.


Così l'Imperatore Spirituale non mirò verso Sheng Mei, il suo obiettivo era il canale spaziale.


<em>Whoosh!</em>


Sheng Mei fu attirata dal canale spaziale, ma quando il passaggio tentò di chiudersi, la sconfinata forza del mondo dell'Imperatore Spirituale lo bloccò, trattenendolo!


"Voglio dare una bella occhiata a chi ha capacità del genere!"


L'Imperatore Spirituale voleva inseguire Sheng Mei. L'aveva marchiata e poteva quasi raggiungerla all'istante.


Tuttavia, proprio quando fu sul punto di entrare nel canale spaziale, sentì un'enorme pressione.


La pressione schiacciò la sua forza del mondo, voleva distruggerla e chiudere forzatamente il canale spaziale!


"Cosa?!"


L'Imperatore Spirituale era sbigottito. Esisteva qualcuno capace di resistere alla sua forza del mondo?!


"No, non può essere! Questa forza... proviene dalla grande formazione stessa del Muro Eterno! Che il Muro Eterno sia venuto a salvare Sheng Mei? Com'è possibile?"


L'Imperatore Spirituale era scioccato. In questo mondo non c'era nessuno capace di contendere con lui direttamente, ma il Muro Eterno era diverso. Conteneva una formazione in cui il maestro della Strada Asura aveva riversato la sua fonte d'energia, il sacrificio di sangue della vita precedente di Sheng Mei, che aveva fuso tutta la sua essenza vitale e la forza che il Sovrano Immortale le aveva tramandato. Inoltre il corpo principale del Muro Eterno era uno dei tre strumenti divini, il Cristallo d'Ametista dell'Origine.


Con questi tre fattori combinati, il Muro Eterno aveva una forza che perfino l'Imperatore Spirituale temeva.


Quando percepì la sua forza del mondo che veniva stretta, l'Imperatore Spirituale si infuriò. Usò le mani e afferrò i confini del canale spaziale, cercando di lacerarlo!


Sapeva che non poteva permettersi assolutamente di fare chiudere questo passaggio.


Aveva già confermato che questo canale spaziale proveniva dallo spazio interno del Muro Eterno. Il Muro Eterno era un'entità a sé e l'Imperatore Spirituale non era sicuro del motivo per cui avrebbe aperto un canale per salvare Sheng Mei.


Tuttavia sapeva che una volta che si apriva un canale spaziale, era come creare uno squarcio in un muro prima completamente intatto.


Ora non era più perfetto.


Finché avesse continuato a squarciare questa lacerazione, allora avrebbe potuto aprirlo completamente!


Pensando a questo, l'Imperatore Spirituale riversò altra forza nel canale spaziale per resistere alla pressione del Muro Eterno!


In quel momento, nel canale spaziale, Sheng Mei era arrivata in uno spazio viola.


"Questo posto è..."


Sheng Mei era scioccata. Pensava di essere spacciata, ma proprio quando stava per diventare un sacrificio di sangue, era stata risucchiata in questo spazio. E di fronte a lei c'era una ragazzina che sembrava avere 13-14 anni.


"Mi... hai salvato?"


Sheng Mei lo trovò inconcepibile. Una ragazzina era riuscita a salvarla?


Non poteva percepire affatto la sua coltivazione. Era strano, perché era sicura che la ragazzina non fosse troppo forte, così come poteva averla salvata dall'Imperatore Spirituale?


"Chi sei?"


Chiese Sheng Mei, perplessa. In quel momento prima della morte, una ragazzina mai vista prima e così debole era riuscita a trasportarla in questo posto; non era diverso da un sogno.


"Io... il mio nome è Yan Yu'er, puoi chiamarmi Yu'er. Conosci... conosci il fratellone Lin Ming?" Chiese timidamente la ragazzina. Quando aveva ascoltato la conversazione tra l'Imperatore Spirituale e Sheng Mei, aveva sentito l'Imperatore Spirituale menzionare il nome di Lin Ming. Sembrava che questa donna misteriosa avesse qualche sorta di rapporto con il suo fratellone Lin Ming.


"Lin Ming... lo hai chiamato fratellone?"


Sheng Mei era confusa. Una strana ragazzina aveva usato dei metodi inconcepibili per salvarla e conosceva anche Lin Ming? Chi era e quali erano le sue origini?
                                


                                



