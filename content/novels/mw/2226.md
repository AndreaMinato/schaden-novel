---
weight: 22260
title: Capitolo 2226 – Preludio alla Battaglia Finale
pubDate: 2025-12-15T08:37:10.520Z
tags:
    - mw
---


<em><strong>Auguri di natale e buoni digestivi a tutti!</strong>


Capitolo regolare,
0 capitoli in coda, 0/5
-Schadenfreude</em>


"Yu'er, come hai incontrato il tuo fratellone Lin Ming?" Chiese Sheng Mei.


Yu'er le raccontò di come l'aveva incontrato nella capitale delle Vere Arti Marziali e disse a Sheng Mei com'era finita qui. Quando Mu Qianxue aveva cercato di attraversare l'Abisso Oscuro in passato, era stata risucchiata in questo posto.


Da allora era rimasta qui. Non sapeva per quanti anni fosse stata qui, ma aveva scoperto lentamente di essersi fusa allo spazio d'ametista attorno a lei. Poteva controllare questo spazio come se facesse parte dei suoi istinti più naturali.


Le parole di Yu'er sorpresero Sheng Mei. Si rese conto che questo spazio d'ametista era lo spazio interno del Muro Eterno. In altre parole, lo spazio interno del Cristallo d'Ametista dell'Origine.


La ragazzina di fronte a lei poteva controllare il Cristallo d'Ametista dell'Origine. Che rapporto aveva con il Cristallo d'Ametista dell'Origine?


Mentre Sheng Mei era confusa da tutto questo, all'improvviso sentì lo spazio d'ametista tremare attorno a lei.


I sussulti continuarono, lasciando Sheng Mei e Yu'er scosse. Immediatamente una forza violenta e malvagia si riversò su di loro.


L'Imperatore Spirituale!


Sheng Mei impallidì. Yu'er aveva aperto e chiuso un canale spaziale di fronte all'Imperatore Spirituale. Anche se i tre strumenti divini erano potenti, non erano invincibili. Al livello dell'Imperatore Spirituale si possedeva già la capacità di resistere alla forza di un grande mondo.


Mentre lo spazio d'ametista aveva cercato di sigillarsi di nuovo, l'Imperatore Spirituale aveva cercato di impedirlo con tutte le sue forze.


Non solo, ma l'Imperatore Spirituale stava cercando di squarciare il canale spaziale un briciolo alla volta!


"Oh no!"


Sheng Mei si disperò. Una volta che l'Imperatore Spirituale avesse squarciato il canale spaziale e fosse entrato nello spazio d'ametista, ci sarebbero state conseguenze inconcepibili!


L'Imperatore Spirituale continuò a riversare la sua forza, diventando sempre più formidabile. Ma le sue azioni avevano destato le resistenze del Muro Eterno.


Sheng Mei percepì l'energia del Muro Eterno iniziare a radunarsi attorno: voleva respingere l'energia dell'Imperatore Spirituale!


In un momento, entrambe le parti entrarono in equilibrio, nessuna delle due riusciva ad entrare in vantaggio.


Tuttavia Sheng Mei si preoccupò sempre di più.


Bisognava sapere che l'energia di una grande formazione tendeva ad essere un circuito a sé stante e isolato. Anche se poteva assorbire energia dall'esterno, normalmente l'energia che assorbiva era sufficiente solo a farla continuare a funzionare.


Una grande formazione fatta con un equilibrio così perfetto, era sbalorditiva e poteva continuare ad esistere per miliardi di anni senza temere di esaurire l'energia.


Il Muro Eterno era una formazione del genere. Il livello della sua energia era bilanciato e ne aveva perfino un po' in eccesso. Grazie ad uno strumento divino come fondamento, questa formazione era potuta resistere per dieci miliardi di anni senza rompersi.


Ma non importava quanto fosse splendida una grande formazione, una volta che fosse apparso un difetto non sarebbe stata più perfetta. Era come una borsa d'aria con un piccolo buco, si sgonfiava lentamente.


Il tempo passò, un secondo alla volta. L'energia nel Muro Eterno sembrava un vasto mare che scorreva in avanti. Tuttavia l'energia malvagia dell'Imperatore Spirituale nel canale spaziale era incredibilmente tenace e si rifiutò di scomparire.


Questo processo continuò per molti giorni. L'energia dell'Imperatore Spirituale si compresse lentamente in un marchio d'energia nello spazio d'ametista. In quel momento il canale spaziale finalmente riuscì a richiudersi.


Lo spazio d'ametista tornò alla calma.


Tuttavia Sheng Mei non provò nessuna gioia. poteva sentire che il marchio d'energia dell'Imperatore Spirituale si era già sciolto nella grande formazione e si stava fondendo con la sua struttura d'energia.


Era come un tumore maligno, assorbiva lentamente energia e diventava più forte.


L'Imperatore Spirituale alla fine aveva trovato un punto debole nel Muro Eterno!


Il Muro Eterno era già esistito da dieci miliardi di anni. L'Imperatore Spirituale lo aveva studiato per moltissimo tempo e probabilmente conosceva la struttura d'energia al suo interno.


Una formazione era inanimata, ma l'Imperatore Spirituale era vivo. Prima o poi, il Muro Eterno sarebbe stato fatto a pezzi da lui.


Ma l'Imperatore Spirituale non voleva aspettare. Ciò di cui aveva bisogno era l'ultima goccia che avrebbe fatto traboccare il vaso.


All'inizio aveva scelto Sheng Mei. Anche se il suo piano era fallito... il risultato non sarebbe cambiato.


In passato, quando il maestro della Strada Asura e la vita precedente di Sheng Mei aveva già previsto che sarebbe stato impossibile per questo Muro Eterno bloccare la razza abissale per l'eternità. Un giorno il Muro Eterno sarebbe stato fatto a pezzi e i 33 Cieli avrebbero dovuto affrontare di nuovo l'invasione dell'Abisso Oscuro.


Era destino. Anche se si poteva ritardare o accelerare il corso di uno o due eventi accidentali, il risultato alla fine sarebbe andato nella direzione prestabilita.


Era stato un incidente che Yu'er avesse salvato Sheng Mei ed era stato questo che aveva permesso all'Imperatore Spirituale di piantare un seme nel Muro Eterno.


Ora che conteneva un difetto, il Muro Eterno non era più indistruttibile.


Era come un uomo adulto che non poteva rompere un uovo completo con la mano, ma una volta che ci fosse stata una fessura, anche una piccola fenditura che non poteva vedere, allora l'integrità dell'uovo sarebbe stata compromessa e anche un bambino avrebbe potuto romperlo.


"Yu'er..."


Sheng Mei osservò Yu'er con uno sguardo colpevole. Yu'er l'aveva salvata, eppure le aveva solo portato sfortuna.


.....


Strada Asura, Palazzo Celeste d'Ametista.


Lin Ming era rimasto seduto a meditare diversi giorni in questo spazio. Le sue ferite erano già guarite di molto. Normalmente, quando un praticante di arti marziali consumava troppa forza vitale come Lin Ming, la sua coltivazione sarebbe calata. Eppure Lin Ming non aveva subìto molte perdite. Questa terrificante resistenza e capacità di rigenerazione erano tutte grazie alle Nove Stelle del Palazzo del Dao.


Nella sua battaglia con l'Imperatore Spirituale, era inevitabile che la sua coltivazione venisse ridotta. Ma all'ultimo momento, aveva fuso il suo universo interno con quello esterno, diventando una cosa sola con il cielo. Aveva fatto grandi progressi nelle sue leggi e questi guadagni superavano le perdite di vitalità del sangue e di coltivazione.


In questi giorni, Lin Ming si era preoccupato per Sheng Mei. Aveva una lieve connessione spirituale con lei e poteva percepire che non era ancora morta....


Lin Ming non sapeva cosa stava accadendo, ma era impaziente e ansioso. Sapeva anche però che cercare di salvarla nelle sue attuali condizioni era impossibile.


"Lin Ming, posso sentire che l'energia del Cristallo d'Ametista dell'Origine si sta indebolendo... il maestro della tomba del Dio Demoniaco probabilmente sta tentando di rompere il Muro Eterno... tua moglie non è morta, ma non so cos'è accaduto nello specifico..."


La voce di Asura rieccheggiò all'improvviso nel vuoto.


"Senior, cosa dovrei fare?"


Lin Ming sapeva che una volta che il Muro Eterno si fosse aperto, allora l'Imperatore Spirituale, Oscuro e Diluvio si sarebbero fusi insieme, forse raffinando completamente la tomba del Dio Demoniaco. Allora chissà quanto sarebbe diventato potente.


Quel momento avrebbe decretato l'apocalisse per ogni forma di vita dei 33 Cieli.


Il Maestro della Strada Asura rimase in silenzio a lungo. Poi disse lentamente: "È il momento di seguire le disposizioni che ho pianificato per tutti questi anni. È solo cambiato il momento, è arrivato molto prima di quanto pensassi..."


"Le disposizioni che ha pianificato durante questi anni?" Chiese sbalordito Lin Ming.


"Dieci miliardi di anni fa, quando io e la vita precedente di Sheng Mei abbiamo unito le forze per creare il Muro Eterno, ho già pensato a questo giorno."


"La mia Strada Asura e l'Universo del Sogno Akashico sono stati preparati entrambi per questo giorno... ho diviso il mio corpo, la mia anima e il mio mondo interno e mi sono fuso con la Strada Asura e l'Universo del Sogno Akashico, e il motivo per cui l'ho fatto è stato per proteggere queste due terre."


"In tutti questi anni, sotto la mia protezione, il maestro della Tomba del Dio Demoniaco non era è riuscito a distruggere la Strada Asura o l'Universo del Sogno Akashico. Ma allo stesso tempo, non sono riuscito ad impedire al maestro della tomba del Dio Demoniaco di recuperare lentamente le forze. Tutto ciò che potevo fare era aspettare in silenzio..."


Lin Ming rimase sbalordito sentendo queste parole.


La Strada Asura, l'Universo del Sogno Akashico...


Quando Lin Ming era entrato nella Strada Asura per la prima volta, aveva già fatto ipotesi riguardo ai motivi per cui un esperto del genere aveva usato così tanta energia e sforzi per creare la Strada Asura. Sarebbe stato eccessivo pensare che avesse creato un mondo così grande per scegliere i suoi discendenti.


Questo mondo formava un sistema completo e conteneva molte leggi uniche. C'erano guardiani che sorvegliavano questo mondo e la prova finale avvolta dal mistero. Tutto questo era stato pianificato così che il maestro della Strada Asura potesse resistere alle trame del maestro della tomba del Dio Demoniaco?


Per quanto riguardava l'Universo del Sogno Akashico, Lin Ming un tempo era entrato in un posto. Sapeva che, dopo che il maestro della tomba del Dio Demoniaco si era impossessato del corpo dell'Imperatore Spirituale, aveva ottenuto le Sacre Scritture complete dall'universo del Sogno Akashico.


Era inevitabile. Dopotutto, negli ultimi dieci miliardi di anni, ogni parte delle Sacre Scritture era stata radunata dai praticanti di arti marziali spirita. Dato il tempo e l'energia a disposizione dell'Imperatore Spirituale, non sarebbe stato difficile per lui raccogliere tutte le Sacre Scritture.


Ma Lin Ming sapeva anche che le molte prove nell'universo del Sogno Akashico avevano ricompense corrispondenti che erano varie pagine dorate delle Sacre Scritture. Ma quando era andato nell'universo del Sogno Akashico, molte di queste pagine dorate potevano essere ancora conquistare.


Quando Lin Ming aveva saputo della vera identità e dei piani dell'Imperatore Spirituale, era rimasto un po' perplesso. Con la sua forza assoluta, non sarebbe dovuto essere difficile per lui appropriarsi di queste pagine dorate con la forza. Ma ora aveva capito che il maestro della Strada Asura l'aveva impedito.


Dieci miliardi di anni fa, due figure impareggiabili del passato avevano creato due grandi mondi per resistere alla tomba del Dio Demoniaco!


Uno era perito lasciando solo un'anima residua. Anche allora, aveva aspettato in silenzio nel Mare d'Ossa dell'Imperatore per lanciare un ultimo attacco finale all'Imperatore Spirituale. L'altro viveva ancora e aveva protetto silenziosamente questi due grandi mondi per dieci miliardi di anni, in attesa che arrivasse la battaglia finale!


Lin Ming era sconvolto. Non sapeva cosa dire o che espressione fare per descrivere cos'avevano fatto Immortale e Asura. Tutto ciò che poteva fare era ricevere le loro eredità e fronteggiare questa grande calamità finale.
                                


                                



