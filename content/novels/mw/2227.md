---
title: Capitolo 2227 – Piani
pubDate: 2025-12-15T08:37:10.520Z
tags:
    - mw
---


<em><strong>Buon anno a tutti :)</strong>


Capitolo regolare,
0 capitoli in coda, 0/5
-Schadenfreude</em>


"Lin Ming... quando l'Imperatore Spirituale rientrerà nella tomba del Dio Demoniaco, le tre personificazioni del maestro della tomba del Dio Demoniaco si rifonderanno insieme e inizierà il suo ultimo periodo di isolamento. Questo è l'ultimo briciolo di tempo che ci rimane..."


La voce lieve del maestro della Strada Asura risuonò nel vuoto. Lin Ming non si sarebbe mai dimenticato di come Sheng Mei aveva portato via la sua Anima Eterna nel pianeta Sky Spill, Sheng Mei aveva detto che sarebbe andato in isolamento e che questo periodo sarebbe durato dai 10.000 ai 100.000 anni.


E in quel momento, a causa del Sovrano Immortale, il Mare d'Ossa dell'Imperatore era quasi collassato. Il primo obiettivo dell'Imperatore Spirituale sarebbe stato di riparare il Mare d'Ossa dell'Imperatore e poi di andare in isolamento per fondersi con la tomba del Dio Demoniaco.


Poi, in termini di tempo, il periodo di isolamento dell'Imperatore Spirituale sarebbe stato sicuramente più lungo dei 10.000 anni che Sheng Mei aveva previsto.


In passato era già andato in isolamento per 9000 anni e doveva aver già raffinato l'Anima Eterna. Tutto ciò che doveva fare adesso era riparare il Mare d'Ossa dell'Imperatore e raffinare completamente la tomba del Dio Demoniaco. Lin Ming non sapeva quanto tempo ci avrebbe messo!


"Lin Ming! Il maestro della tomba del Dio Demoniaco si è fuso insieme al piano della tomba del Dio Demoniaco, radunando energia e coltivando sia il suo mondo interno che quello esterno. In termini di leggi, il livello che ha raggiunto supera le mie glorie passate e quelle di Immortale.
Questo è anche il motivo per cui io e Immortale siamo stati sconfitti. A causa dei conflitti di idee nella coltivazione dell'universo interno ed esterno tra me e l'Immortale, abbiamo combattuto molte volte, ma alla fine siamo stati sconfitti dal maestro della Tomba del Dio Demoniaco che è riuscito a fondere il cielo e l'uomo. È davvero la storia più ridicola di sempre!"


"Sfortunatamente, quando ci siamo resi conto di esserci sbagliati, non è stato più possibile per noi tornare indietro. Le nostre leggi, fondamenta, tutto è stato già deciso e sarebbe stato impossibile per noi tornare a ripercorrere una strada che non abbiamo mai coltivato e completarla in breve tempo."


"Non possiamo, ma questo non significa che i figli dei 33 Cieli non possono farlo. Io e Immortale abbiamo creato i nostri mondi tutto per aspettare che apparisse una persona in grado di raffinarli completamente e raggiungere davvero lo stadio di fusione tra il cielo e l'uomo, arrivando ad un picco delle arti marziali senza precedenti!"


"Solo così avremo la possibilità di competere con il maestro della tomba del Dio Demoniaco. E tu sei senza dubbio il candidato più adatto per farlo!"


Lin Ming fece un respiro profondo mentre mormorava tra sé e sé: "Raffinare la Strada Asura e l'Universo del Sogno Akashico..." Sapeva bene cosa significava.


Erano due mondi enormi. Anche se erano lievemente inferiori al piano della tomba del Dio Demoniaco, il loro livello era indubbiamente Oltre il Divino. E questi due mondi erano poli opposti, come lo ying e lo yang di un diagramma del caos primordiale. Fondere questi due super mondi insieme era più facile a dirsi che a farsi!


"So cosa ti preoccupa, temi che la tua coltivazione sia troppo bassa. In effetti, quando io e Immortale abbiamo creato i nostri mondi, credevamo anche noi di aver bisogno di un genio al picco dello stadio di Vera Divinità e solo una persona del genere sarebbe stata capace di raffinare entrambi i grandi mondi e cogliere l'opportunità per raggiungere lo stadio Oltre il Divino. Per qualcuno dalla coltivazione inferiore sarebbe stato troppo difficile."


"Ma... tu sei diverso. Senza menzionare la tua forza, le tue fondamenta e il tuo fisico che hanno raggiunto livelli incredibili, ma ciò che è più importante è che hai già fuso insieme le Sacre Scritture con il Sutra Celeste, riuscendo perfino a ferire la personificazione del maestro della tomba del Dio Demoniaco!"


"Questo è uno stadio che io e Immortale abbiamo desiderato a lungo in passato, ma che non siamo mai riusciti a raggiungere! Con le tue fondamenta e gli sforzi che farò per aiutarti, non affatto impossibile per te compensare gli svantaggi di una coltivazione inferiore e raffinare la Strada Asura e l'Universo del Sogno Akashico."


"Lin Ming... dovresti sapere che la Strada Asura e l'Universo del Sogno Akashico contengono non solo le eredità che io e l'Immortale abbiamo lasciato riversandoci ogni nostra energia, ma negli ultimi dieci miliardi di anni, si sono avventurati innumerevoli talenti impareggiabili dei 33 Cieli nel sistema di leggi che compone la Strada Asura e l'Universo del Sogno Akashico!"


"Le loro comprensioni, metodi di coltivazione, eredità, esperienze e anche i loro destini, erano più o meno registrati nel sistema di leggi di questi due grandi mondi e si sono accumulati per tutto questo tempo. Per dieci miliardi di anni questa forza si è radunata lentamente e ha già raggiunto un livello inconcepibile. Tutto questo è stato preparato solo per te!"


Le parole del maestro della Strada Asura erano sconvolgenti. Lin Ming rimase scioccato. Sapeva che in questi anni la Strada Asura e l'Universo del Sogno Akashico aveva attirato innumerevoli geni nelle loro prove. I numerosi regni mistici della Strada Asura, le missioni, le prove finali, le pagine dorate dell'universo del Sogno Akashico, le incisioni sulla pietra dell'imperatore, le piattaforme del santuario, i vari campi di battaglia...


C'erano semplicemente innumerevoli luoghi delle prove. Ed era per questo motivo che questi due grandi mondi offrivano una certa varietà di ricompense per chi partecipava.


Questa era la ragione per cui così tanti geni impareggiabili nei 33 Cieli si sottoponevano a queste prove e anche il motivo per cui molte grandi organizzazioni consideravano la percentuale di completamento nella Strada Asura e nell'Universo del Sogno Akashico come requisito decisivo per valutare il potenziale e il talento di un genio.


Tutto questo faceva parte del piano preparato da tempo dal maestro della Strada Asura e dal Sovrano Immortale. Non solo avevano aiutato e addestrato i loro talentuosi discendenti nei 33 Cieli, ma volevano anche scegliere un discendente che aveva la capacità di raffinare simultaneamente questi due grandi mondi. Inoltre avevano anche intenzione di accumulare le leggi, il destino e le esperienze di innumerevoli geni impareggiabili per portare al picco della loro potenza la Strada Asura e l'Universo del Sogno Akashico!


Tutti questi piani alla fine erano stati creati per resistere al maestro della tomba del Dio Demoniaco!


Questa partita di scacchi coinvolgeva quasi tutto il creato e ora stava arrivando al suo gran finale. Da una parte c'era il maestro della tomba del Dio Demoniaco e dall'altra c'era Lin Ming. E Lin Ming era sostenuto dal maestro della Strada Asura e dal Sovrano Immortale!


Per dieci miliardi di anni, non si sapeva quante generazioni avessero lavorato duramente, né quanti maestri dei 33 Cieli erano morti nei vari campi di battaglia e chissà quanti geni erano entrati nella Strada Asura e nell'Universo del Sogno Akashico per poi perire o forse diventare figure sbalorditive che avevano compiuto grandi imprese.


Queste persone avevano tutte le loro leggende e storie. Ma il passare del tempo era feroce e spietato. Alla fine erano morte e anche le tavolette di giada che registravano le loro storie si erano frantumate. Alla fine erano diventate dei granelli di sabbia nel flusso di tempo sconfinato.


Tuttavia era proprio questa sabbia che continuava a scorrere a comporre la storia dei 33 Cieli!


Questa storia poteva essere gloriosa, umiliante, retta o piena di sangue...


Tuttavia portava la volontà di tutti i loro antenati. E tutto questo per... andare avanti.


Lentamente, davvero lentamente, Lin Ming strinse i pugni. Si era preso la responsabilità di portare a termine questo atto finale! Ogni filo del destino nella Strada Asura e nell'Universo del Sogno Akashico, ogni singola legge, tutto conteneva la volontà e i desideri di innumerevoli antenati che li avevano preceduti, e sarebbe stato lui a portarlo avanti!


Era già seduto di fronte alla partita di scacchi. Non c'era via di fuga, tutto ciò che poteva fare era lottare disperatamente quanto poteva!


"Lin Ming, è il momento di iniziare. Questo periodo di isolamento durerà per molto, molto tempo. All'inizio ti proteggerò, ma durante la fase finale critica, non avrò altra scelta se non riversare tutte le mie energie ad aiutarti a raffinare i due grandi mondi. Allora non potrò dirottare molta forza per proteggere la Strada Asura e l'Universo del Sogno Akashico. Dobbiamo sfruttare il tempo che abbiamo e completare questo processo prima che il maestro della Tomba del Dio Demoniaco finisca il suo isolamento!"


"Prima devi perfezionare la tua reincarnazione delle nove rivoluzioni e aprire l'ultimo palazzo del Dao delle Nove Stelle!"


Dopo che Lin Ming aveva fuso il Sutra Celeste e le Sacre Scritture, la sua comprensione delle leggi delle Sacre Scritture aveva raggiunto un livello non inferiore a quello di Sheng Mei. Ora tutto ciò che gli mancava era il tempo.


Finché avesse avuto abbastanza tempo, allora avrebbe potuto completare la nona reincarnazione, attraversando nove morti e nove vite.


Tuttavia... anche se Lin Ming aveva grandi obiettivi e ideali nel cuore, la sua mente era ancora occupata da altro.


Il maestro della Strada Asura sospirò: "Lin Ming, so che sei preoccupato per tua moglie, tuttavia... non posso lasciare la Strada Asura e la tua forza non è sufficiente per salvarla. Tutto ciò che puoi fare è credere nel suo destino e credere in lei, e sperare che abbia un colpo di fortuna..."


Il maestro della Strada Asura capiva cosa stava pensando Lin Ming. Tuttavia questa era l'ultima fase di un piano preparato per dieci miliardi di anni e sarebbe stato decisivo per la guerra finale che avrebbe coinvolto ogni forma di vita nei 33 Cieli. Lin Ming non aveva altra scelta in questa situazione.


"Capisco..." Lin Ming strinse i denti. Forse Sheng Mei poteva avere davvero il suo destino, se non altro era ancora viva.


Il maestro della Strada Asura disse: "Questo isolamento continuerà per molto tempo. Raffinare due grandi mondi non è facile e non è più semplice della fusione tra l'Imperatore Spirituale e la tomba del Dio Demoniaco. Così questo processo durerà molto di più qualsiasi tuo isolamento precedente."


"Visto che continuerà per così tanto tempo, risolverò alcune questioni per te. Ti aiuterò a domare il Sovrano dei Saggi che hai sigillato in modo che segua fedelmente i tuoi ordini e protegga la tua famiglia. Tuttavia, dopo che lo controllerò, la sua coltivazione calerà drasticamente."


"C'è anche l'anima residua di un Empireo che dorme profondamente nel tuo mondo interno. La desterò e la guarirò, lo considererò come un completamento del legame karmico tra voi due."


"Il Drago Nero nel tuo mondo interno, i tuoi figli, mogli, il capo umano Sogno Divino e tutti gli altri signori dei 33 Cieli con un certo potenziale potranno entrare nello spazio della prova finale e sottoposti alla prova. Possono anche accettare alcune delle eredità risalenti ai tempi antichi nelle regole del Dao Celeste dei due grandi mondi. Per loro sarà una grande occasione fortunata."


La Strada Asura e l'Universo del Mondo Akashico avevano dieci miliardi di storia e adesso era il momento che mostrassero il loro vero valore. Tutti i geni dei 33 Cieli, ogni membro della famiglia di Lin Ming e i suoi amici avrebbero ottenuto enormi vantaggi!


Bisognava sapere che dieci miliardi di anni fa, erano esistite molte Vere Divinità nei 33 Cieli, ma al momento il livello del talento era diminuito e si era indebolito.


Tuttavia la Strada Asura e l'Universo del Mondo Akashico avevano radunato il destino e le eredità di innumerevoli geni negli ultimi dieci miliardi di anni. Nei prossimi millenni o anche decine di millenni, tutte queste risorse sarebbero state messe a disposizione dei geni, così che le vite dei 33 Cieli potessero raggiungere un nuovo livello!


Allora non sarebbe stato strano che riapparissero folle di Vere Divinità!
                                


                                



