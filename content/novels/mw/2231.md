---
weight: 22310
title: Capitolo 2231 – Il Muro Eterno si Rompe
pubDate: 2025-12-15T08:37:10.521Z
tags:
    - mw
---


<em>Capitolo regolare di domenica, l'Alzheimer colpisce ancora,
0 capitoli in coda, 0/5
-Schadenfreude</em>


Il Muro Eterno aveva già sigillato l'Abisso Oscuro per dieci miliardi di anni, come una bestia feroce impareggiabile imprigionata da catene. A causa di queste catene, la personificazione dell'Imperatore Spirituale era stata separata dai suoi altri due cloni. In tutti questi anni il Muro Eterno era stato una grande pietra che aveva schiacciato l'Imperatore Spirituale, mozzandogli il fiato.


Oggi finalmente questa pietra sarebbe stata distrutta.


Una volta che fosse successo, i 33 Cieli si sarebbero collegati di nuovo con l'Abisso Oscuro e ogni creatura esistente sarebbe stata sotto il suo controllo. Avrebbe governato il mondo per cento miliardi di anni, un trilione di anni!


L'Imperatore Spirituale voleva fondersi con la tomba del Dio Demoniaco e la tomba del Dio Demoniaco era come un'antica grande bestia dall'avidità e l'appetito terrificanti. Doveva essere nutrita abbastanza per diventare un'entità immortale che sarebbe diventata sempre più forte, capace di resistere alla grand Distruzione dell'universo diverse volte.


E solo l'Abisso Oscuro non era sufficiente!


Con i 33 Cieli ricchi di risorse, gli abissali sarebbero potuti diventare più forti e produrre sempre più discendenti. E i nativi dei 33 Cieli sarebbero stati tenuti prigionieri e cresciuti per essere una forma di nutrimento!


Erano passati tremila anni e le tempeste d'energia sopra il Muro Eterno si erano già fermate. Dopo aver distrutto una parte della struttura d'energia del Muro Eterno, l'Imperatore Spirituale era riuscito a creare una grande formazione per troncare la connessione tra l'energia del mondo e il Muro Eterno.


"Iniziamo!"


L'Imperatore Spirituale rivelò un sorriso maniacale. Si batté il petto e sputò una boccata di essenza di sangue. Poi, usando il suo sangue come inchiostro, iniziò a disegnare un totem sul terreno distrutto del Muro Eterno.


Il terreno era già segnato da fessure feroci. Quando l'essenza di sangue dell'Imperatore Spirituale passò attraverso queste fenditure, fluttuò verso l'alto, come se fosse un disegno a mezz'aria.


Quando l'Imperatore Spirituale iniziò a tracciare questa grande formazione, era diventato sempre più pallido. Durante la battaglia di 3000 anni fa contro Lin Ming, era passato da un giovane ad un vecchio rinsecchito che sembrava sull'orlo della morte. Era chiaro che quello scontro lo avesse danneggiato considerevolmente.


Erano passati così tanti anni e l'Imperatore Spirituale non si era ancora ripreso. Il suo corpo era magro e scarno come legna da ardere e il suo sguardo sembrava una brace morente. Ora, mentre stava usando la sua essenza di sangue come inchiostro per disegnare questo grande diagramma, pareva un malato terminale sull'orlo della morte.


"Yu'er... è iniziato..."


Nel Muro Eterno, Sheng Mei si destò dalla sua meditazione. I suoi occhi brillarono nell'oscurità, parevano vedere attraverso gli strati di mura di ametista e il diagramma che stava disegnando l'Imperatore Spirituale.


"L'energia ha iniziato a diventare caotica. L'Imperatore Spirituale sta bruciando la sua essenza di sangue per fare gli ultimi preparativi."


Il Muro Eterno era già pieno di fessure e difetti. La forza dell'Imperatore Spirituale poteva trapelare facilmente attraverso il terreno nel Cristallo d'Ametista dell'Origine vicino, così Sheng Mei poteva già sentirlo chiaramente.


"Mm!"


Yu'er annuì. Anche lei si era data da fare negli ultimi 3000 anni. Anche se non era adatta a coltivare le leggi marziali dei 33 Cieli, aveva comunque continuato ad allenarsi in modo da fondere ancora più alla perfezione la sua anima con il Cristallo d'Ametista dell'origine. Questo le rendeva più facile controllare l'artefatto divino, rendendo quasi istintivo per lei usarlo.


Sia Yu'er che Sheng Mei avevano trascorso questo milione di giorni e notti preparandosi costantemente per questa ultima battaglia!


Successo o fallimento, vita o morte, tutto sarebbe dipeso da questa ultima scommessa!


"Hai paura?"


Sheng Mei risistemò gentilmente la frangia di Yu'er, le doleva il cuore. Non voleva che questa ragazzina ingenua e gentile venisse coinvolta in questo tipo di battaglia all'ultimo sangue. E sapeva anche che le sue possibilità di vincere in questo scontro erano quasi zero.


Il miglior scenario possibile sarebbe stato poter fuggire. Ma quando Sheng Mei ripensò a tutti gli innumerevoli metodi a disposizione dell'Imperatore Spirituale, si avvilì. Solo per scappare da questo vecchio demone avrebbero dovuto superare innumerevoli sofferenze e pericoli!


Sheng Mei si era già preparata per il caso peggiore possibile. Una volta che non fosse stata più in grado di scappare, avrebbe lasciato lo spazio d'ametista e avrebbe bruciato tutta la sua vita, esplodendo.


Co la sua coltivazione al picco degli stadi intermedi della Vera Divinità e la sua forza combattiva che le avrebbe permesso di uccidere una Vera Divinità di massimo livello, sicuramente avrebbe causato gravi perdite all'Imperatore Spirituale se si fosse fatta esplodere!


Sheng Mei non pensava che sarebbe riuscita ad uccidere l'Imperatore Spirituale, ma forse avrebbe potuto dare una piccola possibilità di sopravvivere a Yu'er.


In questi ultimi anni Sheng Mei aveva saputo come Yu'er aveva conosciuto Lin Ming. Provava affetto sincero per questa ragazzina e per il suo comportamento bizzarro. Non voleva che morisse a causa sua.


<em>Bang!</em>


Lo spazio tremò di nuovo all'improvviso. Fuori c'erano delle violente esplosioni. Anche se Sheng Mei non usò la sua percezione, poteva ancora immaginare quanto fossero terrificanti le onde d'energia fuori!


Questa era una grande formazione che l'Imperatore Spirituale aveva formato usando la sua essenza di sangue. radunando la forza del mondo della tomba del Dio Demoniaco e l'energia del cielo e della terra dell'Abisso Oscuro, stava lanciando il suo attacco finale contro il Muro Eterno!


I rumori degli scoppi divennero sempre più forti e continui. Da sopra, la formazione che l'Imperatore Spirituale aveva creato sembrava un enorme occhio malvagio che fluttuava sopra la terra annerita.


Questo occhio erodeva costantemente il terreno, come se volesse divorarlo tutto.


Le onde d'energia diventarono sempre più feroci. Sheng Mei percepì una forza irresistibile che stava aprendo lentamente il Muro Eterno con forza, voleva strappare via il nucleo del Muro Eterno, il Cristallo d'Ametista dell'Origine!


La connessione tra il Cristallo d'Ametista dell'Origine e il Muro Eterno era stata troncata. Il tempo sembrò rallentare per Sheng Mei. In mezzo a questo caos turbolento, doveva cogliere quell'occasione fuggevole!


Sheng Mei aveva già assimilato i ricordi della sua vita precedente e il Muro Eterno era anche il frutto dello sforzo congiunto del maestro della Strada Asura e della sua vita precedente. Per questo, Sheng Mei capiva bene la struttura d'energia del Muro Eterno e poteva anche sfruttarne l'energia. Altrimenti, contando solo sulle sue capacità e su Yu'er sarebbe stato difficile causare gravi danni all'Imperatore Spirituale.


Mentre il Muro Eterno si spaccava sempre di più, violente correnti di energia schizzarono verso Sheng Mei e Yu'er. Il Cristallo d'Ametista dell'Origine era come una barca tra le enormi onde del mare e avevano perso completamente il loro ancoraggio con il Muro Eterno.


"Ora è il momento, attacchiamo!"


Lo sguardo di Sheng Mei emanò una luce fredda. Tutta la sua forza eruttò in una volta. yu'er non esitò. Unì le forze con lei, le due presero il controllo dell'artefatto divino e attaccarono l'Imperatore Spirituale!


Con la forza di Sheng Mei e Yu'er come mezzo, si unirono al Cristallo d'Ametista dell'Origine, permettendogli di raggiungere il picco della sua velocità!


il vuoto tra Sheng Mei e l'Imperatore Spirituale fu inondato da una pressione terrificante e ondate di energia, ma questa forza non poteva fermare il Cristallo d'Ametista dell'Origine.


Una persona familiare con la struttura d'energia del Muro Eterno e che avrebbe potuto sfruttare pienamente le leggi avrebbe potuto usarla per aumentare la sua forza e potenziare lo slancio del Cristallo d'Ametista dell'Origine!


Era come una persona che usava la forza per afferrare una scivolosa saponetta. Più forza avrebbe usato, più sarebbe aumentata la pressione e più velocemente la saponetta sarebbe sfuggita dalle sue mani.


E al momento Sheng Mei e Yu'er erano in condizioni simili. non solo stavano usando tutta la loro forza, ma avevano anche sfruttato la forza del mondo fuoriuscita dal Muro Eterno, tutto per lanciare questo attacco finale contro l'Imperatore Spirituale!


Vedendo il Cristallo d'Ametista dell'Origine precipitarsi verso di lui, l'Imperatore Spirituale non ne fu affatto sorpreso. Sogghignò: "Ti ho cresciuto io stesso, come possono non sapere come avresti reagito!"


L'Imperatore Spirituale sapeva che Sheng Mei non sarebbe rimasta ad aspettare passivamente la morte.


Aveva già sigillato una porzione della sua forza nel suo corpo. Il motivo per cui l'aveva fatto era per affrontare il contrattacco disperato di Sheng Mei dopo che avrebbe tracciato la sua grande formazione e fosse entrato nel suo stato più vulnerabile.


<em>Peng!</em>


L'energia eruttò dal corpo dell'Imperatore Spirituale. Il suo palmo si abbatté sull'artefatto divino!


In quel momento la forza rinchiusa nel suo corpo si manifestò. Dalla mano dell'Imperatore Spirituale apparì un vortice nero. La forza del mondo della tomba del Dio Demoniaco uscì tuonando!


<em>Bang!</em>


Il flusso d'energia si scontrò violentemente con il Cristallo d'Ametist dell'Origine ed esplose. Sembrava che degli enormi fiori di loto rossi stessero fiorendo sopra il Muro Eterno.


Il Muro Eterno era stato lacerato completamente, trasformandosi in innumerevoli frammenti.


E in questa titanica onda d'energia, il Cristallo d'Ametista dell'Origine fu scagliato via. Nello spazio d'ametista, Sheng Mei aveva sopportato l'impatto dell'energia e sputò una boccata di sangue. Accanto a lei anche Yu'er impallidì.


L'Imperatore Spirituale si era preparato per il loro ultimo attacco disperato. E anche se era stato difficile per lui resistere a questo colpo, Sheng Mei e Yu'er erano rimaste ancora più ferite!
                                


                                



