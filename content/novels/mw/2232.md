---
weight: 2232
title: Capitolo 2232 – Un Mondo Diverso
pubDate: 2025-12-15T08:37:10.521Z
tags:
    - mw
---


<em>Capitolo regolare di domenica, 
0 capitoli in coda, 0/5
-Schadenfreude</em>


Lo spirito combattivo era stato destato alla prima chiamata, era scomparso alla seconda e poi si era esaurito alla terza. Se il primo attacco non era riuscito a ferire gravemente l'Imperatore Spirituale, allora la battaglia seguente sarebbe diventata molto più ardua!


"Mi hai davvero sorpreso..."


Nel vuoto distante, i capelli dell'Imperatore Spirituale si erano scompigliati. Mostrò un sorriso macabro. In questi anni di isolamento, la forza di Sheng Mei era aumentata enormemente. Insieme a Yu'er e alla Tessera Viola, avevano radunato tutto il loro potenziale per attaccare insieme e perfino l'Imperatore Spirituale era stato ferito nonostante fosse già preparato.


Il braccio che aveva usato per bloccare la Tessera Viola era già rotto e adesso pendeva verso il basso con una strana angolazione. Ma anche se era rimasto ferito, mostrò un'espressione contenta.


"Mi aspettavo che ti saresti approfittata del mio momento più debole per rischiare la vita in un attacco disperato, ma non mi aspettavo che sarebbe stato così potente il tuo colpo. Hai progredito fin troppo velocemente. In passato volevo solo allenarti per aprire il Muro Eterno, ma non mi sarei mai immaginato che avrei creato un'opera d'arte così perfetta. Quanto sarebbe stato meraviglioso se non mi avessi tradito?"


Il tono dell'Imperatore Spirituale traboccava di intento omicida. Anche se pensava che fosse un peccato distruggere Sheng Mei, non aveva nessuna intenzione di mostrare pietà.


E rovinare l'opera d'arte più perfetta poteva anche dargli piacere.


<em>Ka ka ka!</em>


Il braccio rotto dell'Imperatore Spirituale si stava rigenerando rapidamente.


Allo stesso tempo, sotto l'Imperatore Spirituale, il Muro Eterno continuò a rompersi e ad esplodere. Violenti flussi d'energia impattarono contro il suo corpo, ma l'Imperatore Spirituale non sembrava affatto preoccupato per questo. Il suo sguardo e la sua percezione erano ancora incollati sul Cristallo d'Ametista dell'Origine che non era troppo lontano. Sapeva che a Sheng Mei rimaneva ancora dell'energia e che non si sarebbe arresa qui; avrebbe continuato a colpire.


Ma i suoi attacchi non avrebbero avuto molti effetti su di lui.


Questo era il divario tra i loro livelli di coltivazione.


L'Imperatore Spirituale si spostò verso il Cristallo d'Ametista dell'Origine, un passo alla volta. La proiezione di un campo di forza della tomba del Dio Demoniaco si espanse dal suo corpo, bloccando il vuoto circostante.


<em>Bang!</em>


Le esplosioni attorno all'Imperatore Spirituale divennero sempre più intense e fragorose. Sotto i suoi piedi, il Muro Eterno stava cadendo. Senza il supporto del campo di forza, il terreno cupo collassò sotto il suo stesso peso. Iniziò a crollare nell'Abisso Oscuro in enormi pezzi. Sembrava una scena apocalittica!


Un'energia terrificante eruttò dal Muro Eterno. All'inizio il Muro Eterno era collegato con il vuoto. E ora, visto che era collassato, un'enorme pezzo di spazio era stato lacerato e accadde un fenomeno inaspettato.


Una fenditura spaziale lunga oltre mille chilometri apparì. E in questa fessura l'aura sembrava confusa ed eterea, come se... appartenesse ad un mondo completamente diverso.


"Mm?" L'Imperatore Spirituale rimase sbalordito vedendo questa enorme fessura spaziale.


<em>Questo è...</em>


Questo mondo era chiaramente diverso dal mondo della tomba del Dio Demoniaco e l'Imperatore Spirituale aveva anche percepito che non apparteneva ai 33 Cieli.


Un mondo del genere si stava nascondendo nell'Abisso Oscuro? Com'era possibile?


Ma allo stesso tempo, quando Sheng Mei vide la fenditura, si emozionò.


Aveva già visto questo pezzo di mondo!


Non sapeva cosa fosse, né dove provenisse. Ma oltre 10.000 anni fa, aveva scoperto l'entrata in questo mondo per caso.


In questo mondo ogni regola era diversa, sembrava completamente indipendente dal sistema che costituiva i 33 Cieli e l'Abisso Oscuro.


In realtà l'Abisso Oscuro e i 33 Cieli avevano le stesse radici. L'Abisso Oscuro era il predecessore dei 33 Cieli, i resti dell'era universale precedente. Sotto questo aspetto, i due mondi erano in origine una sola entità.


Ma questo altro mondo era completamente diverso!


Sheng Mei non sapeva perché l'entrata per un mondo del genere sarebbe apparsa nell'Abisso Oscuro, né sapeva cosa fosse. Dopo averlo scoperto accidentalmente aveva nascosto questo segreto.


Le leggi misteriose di questo mondo diedero un brutto presentimento a Sheng Mei.


L'entrata di questo mondo... era a senso unico e una volta passati, non si poteva più tornare indietro.


Un tempo il piano di Sheng Mei era di usare questo mondo come via di fuga. Se i suoi conflitti con l'Imperatore Spirituale fossero arrivati ad un livello inconciliabile, allora se ne sarebbe semplicemente andata.
Allora Sheng Mei non sapeva del suo fato oscuro, né dei piani dell'Imperatore Spirituale. Anche se lei e l'Imperatore Spirituale erano come acqua e fuoco, non era un motivo sufficiente per spingerla a fuggire in un mondo diverso da cui non sarebbe più potuta tornare.


Dopo però Sheng Mei aveva scoperto che l'entrata di questo mondo si stava chiudendo lentamente. Non sarebbe passato molto tempo prima che scomparisse...


Così aveva menzionato questo mondo ad una persona... Lin Ming!


12.000 anni fa, Lin Ming era allo stadio di Sacro Lord. Aveva appena sconfitto il Sacro Figlio di Zaohua e l'umanità presto avrebbe iniziato una grande guerra con i saggi.


Per salvare l'umanità, Lin Ming aveva cercato ogni metodo possibile. Aveva perfino sperato di poter entrare nel Mondo dell'Anima a cercare Sheng Mei e negoziare con lei. Se possibile, l'umanità si sarebbe potuta alleare con il "nemico comune".


Allora Sheng Mei sapeva già che l'Imperatore Spirituale era un abissale. Ai suoi occhi, la guerra dell'umanità contro i saggi era praticamente insignificante ed erano perfino deboli. E quando aveva visto che Lin Ming stava faticando così tanto per una razza che non aveva nessuna abilità per resistere alla grande calamità che stava per soffrire, aveva sospirato. Aveva provato simpatia per Lin Ming e perfino... compassione.


Lin Ming le aveva chiesto perché aveva sospirato e la sua risposta era stata "sospiro per il tuo destino."


Lin Ming era rimasto perplesso. Tuttavia Sheng Mei non gli diede spiegazioni, invece gli aveva chiesto se avrebbe voluto seguirlo in un posto. Non sarebbero andati nel Regno Divino, né nel Mondo dell'Anima. Una volta che se ne fossero andati, sarebbero stati via per cento milioni di anni!


In pratica ci avrebbero trascorso il resto della vita. Si sarebbero allontanati dal vortice della grande calamità, lasciando tutto così da poter perseguire la strada delle arti marziali.


Allora Sheng Mei aveva ancora le sue ambizioni. Sperava che un giorno sarebbe riuscita ad arrivare allo stadio Oltre il Divino e creare il suo mondo.


Pensava che Lin Ming fosse un compagno adatto visto che aveva un talento sufficiente per diventare così potente. Se avessero potuto coltivare insieme allora avrebbero potuto imitare il Sovrano Immortale e sua moglie di dieci miliardi di anni fa, raggiungendo lo stadio Oltre il Divino insieme.


Inoltre, una volta che fossero entrati in quel mondo misterioso che stava per essere sigillato, avrebbero potuto sbarazzarsi del controllo dell'Imperatore Spirituale, risolvendo ogni problema in una sola volta!


Naturalmente entrare in un mondo completamente sconosciuto sarebbe stato enormemente rischioso, non per i pericoli del piano, ma per la possibilità che in quel mondo non si potesse coltivare.


Ma quando Sheng Mei glielo aveva chiesto, Lin Ming in realtà aveva...


Rifiutato.


Sheng Mei non ne era stata sorpresa. Era sicura che il fato tra di loro sarebbe finito lì e che se si fossero incontrati di nuovo, sarebbero stati nemici.


Non si sarebbe mai immaginata che alla fine sarebbero diventati una coppia e avrebbero perfino avuto una figlia...


La vita era come un sogno e forse il fato era già deciso. Ma per chi continuava a guardare al futuro, tutto sembrava comunque davvero inconcepibile...


Sheng Mei pensò a tutto questo in un attimo. Un momento dopo, mandò una trasmissione del suono a Yu'er.


"Presto, dobbiamo volare verso quel mondo ad ogni costo!"
                                


                                



