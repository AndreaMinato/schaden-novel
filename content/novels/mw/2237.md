---
weight: 22370
title: Capitolo 2237 – Lacerare la Strada Asura
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


L'antica Strada Asura doveva affrontare una crisi senza precedenti. Gli attacchi del maestro della tomba del Dio Demoniaco erano accurati come un calendario, apparivano ogni 2000 anni.


I praticanti di arti marziali dei 33 Cieli si ricordavano bene che, quando era entrato nel suo secondo isolamento, Lin Ming aveva detto loro che sarebbe durato per circa 10.000 anni.


Gli attacchi del maestro della tomba del Dio Demoniaco sarebbero continuati a discendere nel frattempo.


Inoltre sembrava che ogni assalto fosse più forte del precedente. Forse alla fine dei diecimila anni, gli attacchi avrebbero raggiunto nuovi livelli!


Cosa sarebbe successo allora? I praticanti di arti marziali dei 33 Cieli non osavano immaginarselo.


E all'8000esimo anno, il quinto attacco arrivò come previsto!


<em>Hum!</em>


La notte cupa della Strada Asura fu illuminata dalla luce brillante, sembrava che fosse giorno. Un bagliore rosso avvolse il mondo intero!


Il cielo e la terra furono trafitti. Sembrava che una bestia feroce impareggiabile si stesse svegliando in questa luce divina.


Pareva che un sole ampio miliardi di chilometri fosse caduto nel Mare Asura. Le potenti onde d'urto scossero come non mai il Mare Asura, rivelando il suo fondo roccioso!


L'Altare del Sigillo Divino fu scaraventato via e le formazioni protettive attorno al palazzo celeste d'ametista furono lacerate dalla luce divina. L'intero palazzo iniziò ad ondeggiare violentemente tra gli tsunami agitati!


"Lin Ming!"


A 10.000 chilometri di distanza, Sogno Divino, Xiao Moxian, Lin Huang e gli altri videro questo attacco ed ebbero un tuffo al cuore!


Non potevano resistere alla potenza del maestro della tomba del Dio Demoniaco. Se fossero stati travolti dalle onde d'urto, sarebbero rimasti gravemente feriti o perfino uccisi.


In questi ultimi anni, i praticanti di arti marziali dei 33 Cieli avevano fatto grandi progressi, ma non erano degni di essere menzionati in confronto al maestro della tomba del Dio Demoniaco.


"Padre!"


Lin Huang strinse i pugni, le sue unghie scavavano nella sua carne e nel sangue. Era troppo debole di fronte a questa calamità, ma in realtà la sua coltivazione era al picco dei praticanti di arti marziali dei 33 Cieli.


Da quando Lin Ming era andato in isolamento, contando l'incantesimo temporale, i coltivatori dei 33 Cieli si erano allenati per oltre 50.000 anni. Ma Lin Huang si era allenato per un periodo di tempo ancora più lungo; coltivava in continuazione già da 70.000 anni.


In questi 70.000 anni, Lin Huang aveva lottato di frequente con i maestri dei 33 Cieli. All'inizio aveva affrontato Empirei più vecchi come il Lord Distruttore Celeste e poi aveva combattuto con guerrieri come il Re Divino Tiangang. Dopo si era confrontato con la Regina Divina Piaoyu e l'Imperatore Shakya. Aveva combattuto anche contro Jiu'er dopo che era cresciuta. Alla fine si era perfino allenato con l'Empirea Sogno Divino.


Lin Huang era già arrivato negli stadi intermedi della Vera Divinità.


Non solo lui, ma anche Xiao Moxian, la Regina Divina Piaoyu e l'Imperatore Shakya erano diventati Vere Divinità di livello intermedio. Zanna di Drago, Jun Biyue, Hang Chi, Fata Loto Blu, il Monarca Demoniaco Asura, insieme ai membri della razza degli dei primordiali Diwuhen, Lan Xin e To Bagui dei celestiali e molti altri erano arrivati alle fasi inferiori dello stadio di Vera Divinità.


Visto che la Strada Asura aveva messo a disposizione tutte le risorse che aveva accumulato per dieci miliardi di anni e come le varie antiche organizzazioni delle tre grandi razze avevano rivelato incondizionatamente tutte le loro eredità, la forza dei coltivatori dei 33 Cieli era arrivata ad un livello senza precedenti mai raggiunto in dieci miliardi di anni.


Ma di fronte al maestro della tomba del Dio Demoniaco, era tutto inutile...


Il divario era semplicemente troppo vasto.


<em>Rumble rumble rumble!</em>


Le onde d'urto della luce distruttrice volarono all'orizzonte e le enormi onde iniziarono a cadere. I praticanti di arti marziali dei 33 Cieli guardarono la formazione indebolita attorno al palazzo celeste d'ametista e rabbrividirono.


Era passato molto tempo da quando si erano radunati vicino al palazzo per coltivare. Sotto la guida di Inchiostro e Chiaro, avevano creato un nuovo incantesimo temporale sufficientemente distante dal palazzo. Era un posto relativamente più sicuro per coltivare.


Dopotutto gli Empirei e chi aveva una coltivazione ancora più debole non avrebbe potuto sopportare delle onde d'urto così terrificanti.


L'isolamento di Lin Ming non era ancora finito. Tra 2000 anni probabilmente sarebbe arrivato un altro assalto terrificante...


Cosa sarebbe successo? Nessuno osava immaginarselo.


Il tempo passò, anno dopo anno. I praticanti di arti marziali dei 33 Cieli coltivavano disperatamente. Avevano il presentimento che stesse per arrivare una grande tempesta e che questo sarebbe stato il conflitto finale che avrebbe deciso il fato dei 33 Cieli.


Anche se le persone che si erano radunate nel Mare Asura erano tutti signori impareggiabili di varie razze, provavano una paura profonda!


Prima o poi sarebbe arrivato il momento, era impossibile nascondersi.


Inoltre sarebbe accaduto tutto prima del previsto.


Non erano ancora passati 10.000 anni. Al 9900esimo anno, il sesto attacco del maestro della tomba del Dio Demoniaco arrivò all'improvviso!


Il titanico raggio di luce sembrò cadere dal fiume di stelle nel cielo più alto. Attraversò la volta celeste della Strada Asura, mettendo in ombra il sole abbagliante nel cielo. Tutto ciò che rimase fu la luce divina accecante.


L'intera Strada Asura iniziò a bruciare!


Il Mare Asura era proprio alla fine della lunga e lineare Strada Asura. Ma questo tratto fu troncato dalla colonna di luce!


Il bagliore distruttivo divorò ogni cosa e i suoni scomparirono dal mondo. A 100.000 chilometri di distanza, i praticanti di arti marziali dei 33 Cieli fissarono impotenti la Strada Asura che veniva lacerata. Il mare sconfinato non creò più enormi tsunami, ma fu risucchiato nel vuoto, svanendo dalla vista!


E anche il palazzo celeste d'ametista fu avvolto da questa luce divina. Le sue formazioni protettive resistettero solo per un breve momento prima di rompersi!


La luce delle formazioni esplose. Senza la protezioni delle barriere, l'intero palazzo celeste d'ametista doveva sopportare l'impatto diretto di questo bagliore divino!


"Lin Ming!"


"Sovrano dell'Umanità!"


Molti praticanti di arti marziali dei 33 Cieli si preoccuparono così tanto che iniziarono ad accorrere da lui. Lin Ming era la loro ultima speranza, se fosse stato colpito da questa luce divina non c'era il rischio che si sarebbe disintegrato?


L'energia della colonna divina era troppo potente. Perfino il palazzo celeste d'ametista raffinato con attenzione si era per lo più sciolto.


Nel palazzo celeste d'ametista, Lin Ming sanguinava dalla testa. E questo sangue non era rosso, ma nero; era stato carbonizzato dal calore terrificante.


Era arrivato alla fase finale della fusione tra il cielo e l'uomo, ma il maestr della tomba del Dio Demoniaco stava cercando ad ogni costo di impedirgli di fare questo ultimo passo!


<em>'Senior... Senior Asura!'</em>


Lin Ming era preoccupato. Sapeva che il maestro della Strada Asura aveva sopportato gran parte dell'attacco, altrimenti sarebbe già perito!


Il maestro della Strada Asura aveva consumato un'enorme quantità di energia in questi anni. Il suo corpo era diventato sempre più debole e ora era anche costretto ad aiutarlo a bloccare questo assalto. Come poteva Lin Ming non preoccuparsi?


"Senior Asura... lei..."


"Non distrarti... dovrei... avere ancora un po' d'energia..." La voce del maestro della Strada Asura riecheggiò nell'oscurità; era già incredibilmente debole.


Sentendo questa voce, Lin Ming rabbrividì. Sentiva chiaramente che il colpo di prima aveva ferito la fonte vitale dell'esperto.


"Senior Asura..."


Lin Ming era senza parole. Qualsiasi parola sarebbe stata inutile e pallida. In quel momento però sentì una terrificante potenza divina accumularsi nel cielo. Lin Ming impallidì; l'assalto non era finito!


Stavolta il maestro della tomba del Dio Demoniaco non aveva attaccato solo una volta, ma due!


"Quel vecchio mostro... si sta davvero impegnando..."


La voce del maestro della Strada Asura era fragile e impotente. La sua figura si muoveva nell'oscurità. Diecimila anni fa sembrava giovane e pieno di vigore e maestà, ora però aveva i capelli bianchi e pareva un vecchio sull'orlo della morte.


Anche se era anziano, lo sguardo del maestro della Strada Asura era rimasto brillante e puro come una sorgente. Sapeva chiaramente che Lin Ming stava per finire il suo isolamento. Il maestro della tomba del Dio Demoniaco stava facendo di tutto per fermarlo e distruggerlo!


"Dannazione... se solo avessi un altro mese, no... venti giorni, se solo avessi venti giorni in più..."


Lin Ming strinse i pugni, i suoi occhi stavano diventando rossi di rabbia. Le sue unghie scavarono nella carne dei palmi. Poteva già immaginare cos'era successo. Quando l'Imperatore Spirituale era rimasto nascosto nel Mondo dell'Anima in tutti questi anni, anche se non era riuscito a fare nulla all'Universo del Sogno Akashico, era comunque riuscito a preparare un piano. Probabilmente poteva sentire cosa stava facendo e anche lui sapeva che era arrivato alla fase finale della sua fusione tra il cielo e l'uomo!


Lin Ming aveva già accelerato la velocità del raffinamento per farlo concludere cento anni prima. Questo per evitare il contrattacco disperato del maestro della tomba del Dio Demoniaco. Ma anche l'attacco finale del maestro della tomba del Dio Demoniaco era stato anticipato, appena un mese prima che il suo isolamento finisse.


Era impossibile che fosse una coincidenza. Il maestro della tomba del Dio Demoniaco doveva essere riuscito ad informarsi sulla sua situazione.


L'energia che fermentava nel cielo stava diventando sempre più forte. I praticanti di arti marziali dei 33 Cieli accorsi attorno al palazzo celeste d'ametista furono colti dal panico; attivarono tutti le loro tecniche di movimento e iniziarono a ritirarsi.


Era impossibile per loro sopportare il peso di questo attacco con Lin Ming; era troppo terrificante.


"Si è indebolito di oltre la metà... al vecchio demone non rimane molta energia..."


Il maestro della Strada Asura alzò lo sguardo verso il cielo dalla sala d'ametista distrutta. Sicuramente sarebbe stato un enorme peso per il maestro della tomba del Dio Demoniaco scagliare un secondo attacco mentre era ancora in isolamento!


Quando un praticante di arti marziali era in isolamento, non poteva assolutamente permettersi di venire interrotto. Anche se aveva usato metodi trascendenti, il maestro della tomba del Dio Demoniaco avrebbe comunque avuto certe limitazioni.


Quando il secondo attacco calò dall'alto, il corpo del maestro della Strada Asura si trasformò in una scia di luce che si fuse con il palazzo distrutto, evocando un ultimo scudo!


"Ahhh!"


Fuori dal palazzo celeste d'ametista, molti praticanti di arti marziali gridarono allarmati. Guardarono storditi il palazzo esplodere completamente a causa della conflagrazione di luce divina.


I frammenti del palazzo si mischiarono con la tempesta e si dispersero in ogni direzione.


"Lin Ming!"


"No!!"


Xiao Moxian guardò la scena da lontano, aveva la sensazione che il suo cuore fosse stato infilzato da una sciabola!
                                


                                



