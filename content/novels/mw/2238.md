---
weight: 22380
title: Capitolo 2238 – Invasione dell'Abisso
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il palazzo celeste d'ametista era sparito. Il luogo d'isolamento di Lin Ming era stato completamente distrutto. In mezzo alla tempesta terrificante, tutti poterono distinguere vagamente la figura di una persona. Era carbonizzata, come un pezzo di legno morto colpito da un fulmine!


"Lin Ming!"


"Padre!"


Xiao Moxian e Lin Xuan erano strettamente legati a Lin Ming e riconobbero all'istante questa figura carbonizzata. Quando vide le sue condizioni miserabili, a Xiao Moxian si strinse il cuore e ogni praticanti di arti marziali dei 33 Cieli trattenne il respiro.


"È finita! L'isolamento di sua maestà il Sovrano dell'Umanità è stato interrotto!"


"Il cielo vuole proprio distruggere la mia razza umana?"


"Sarà la fine per noi saggi?"


In quel momento, i signori delle tre razze provarono tutti disperazione.


Non avevano nemmeno combattuto, eppure erano stati sconfitti? Si erano sforzati così tanti nelle ultime decine di migliaia di anni, eppure non avevano nemmeno i requisiti per combattere?


"Mio padre non è morto..." Disse Jiu'er. Poteva sentire fluttuazioni di energia provenire da lui. Jiu'er aveva sperimentato il battesimo delle leggi di Lin Ming quando era diventato una Vera Divinità ed era ancora più sensibile alla sua energia perfino di Lin Huang.


"È un bene che non sia morto..."


Disse all'improvviso Diwuhen della razza degli dei primordiali. Anche se sembrava positivo, nessuno poteva rilassarsi in questa situazione.


A giudicare dalle terribili condizioni di Lin Ming, probabilmente aveva subìto qualche grave ferita. E bisognava sapere che al momento era in isolamento ed era nel periodo più cruciale del suo ritiro, l'ultima parte prima di arrivare allo stadio Oltre il Divino!


Come poteva un periodo di isolamento del genere tollerare un attacco del genere? Era in una situazione davvero orribile date le sue condizioni. Era un attacco del maestro della tomba del Dio Demoniaco!


Se la coltivazione di Lin Ming fosse stata interrotta, avrebbe comunque potuto completare il suo isolamento? O l'attacco del maestro della tomba del Dio Demoniaco aveva rovinato tutto e l'aveva fatto fallire?


Se fosse stato davvero così, allora i 33 Cieli erano spacciati. Era tutto finito.


Anche se Lin Ming avesse potuto continuare il suo isolamento, le sue ferite avrebbero potuto rovinare il suo periodo di coltivazione di diecimila anni.


Il tempo era vitale per i 33 Cieli. Se Lin Ming avesse lasciato l'isolamento dopo l'Imperatore Spirituale, allora il risultato finale sarebbe stato ugualmente pessimo.


I 33 Cieli sarebbero stati comunque distrutti e ogni razza nativa condannata all'estinzione!


Tutti avevano riposto le speranze in Lin Ming, ma quando videro le sue condizioni, si poteva immaginare come si sentissero!


In quel momento, lo spazio iniziò a contorcersi attorno a Lin Ming. Un'enorme quantità di forza del mondo si radunò, formando un campo di forza attorno a lui. Questo campo d'energia lo avvolse e iniziò a sprofondare lentamente nel Mare Asura distrutto, svanendo dalla vista nel vortice che continuava a divorare ogni cosa.


Un giovane Empireo avanzato di livello da poco disse con tono cupo: "Sua maestà il Sovrano dell'Umanità è andato a curare le ferite..."


"Se vuole continuare a coltivare, deve guarire... ma sua maestà il Sovrano dell'Umanità ha ancora bisogno di tempo per guarire... e ci vorrà ancora più tempo rispetto a prima. Di questo passo..."


Una Vera Divinità spirita sospirò. Non finì di parlare, ma tutti capirono il significato dietro le sue parole.


"Smettetela di dire cose così avvilenti! Se il Sovrano dell'Umanità non è ancora morto, significa che abbiamo ancora delle speranze! Prendetevi una pausa e poi continuate ad allenarvi!" Era stata la Regina Divina Piaoyu a parlare. In quanto figura di massimo livello e capo dei saggi, Piaoyu aveva un prestigio molto elevato. Nei 33 Cieli la sua fama era quasi pari a quella di Sogno Divino. Ora però, perfino lei chiamava Lin Ming Sovrano dell'Umanità. Questo perché Lin Ming era il capo assoluto dei 33 Cieli ed era ragionevole riferirsi a lui con il suo titolo in pubblico.


Dopo aver troncato le discussioni spaventate, Piaoyu continuò a dire: "Il Sovrano dell'Umanità ha già resistito agli attacchi a 2000, 4000, 6000, 8000 e 10.000 anni. Anche se ci fosse un altro attacco dopo 12.000 e 14.000 anni, come sapete che il Sovrano dell'Umanità non potrà resistere? Forse gli sono capitati più miracoli di tutti noi messi insieme!"


Era la verità. Non era esagerato dire che Lin Ming avesse compiuto fin troppi miracoli.


Finché fosse riuscito a sopportare questo assalto e arrivare allo stadio Oltre il Divino, allora la situazione si sarebbe ribaltata!


E a giudicare dagli ultimi due attacchi del maestro della tomba del Dio Demoniaco, doveva avere esaurito le energie visto che il secondo era più debole; in altre parole, forse avrebbe smesso di attaccare per diversi millenni...


In tal caso, i 33 Cieli avrebbero avuto un barlume di speranza...


Mentre tutti ci stavano pensando, una saetta nera calò da diecimila chilometri di altezza!


Questo fulmine nero sembrava la spada di un dio spirituale, lacerò la volta celeste in due!


"Cos'è successo?!"


"Non è finita?!"


Tutti i signori delle varie razze entrarono di nuovo in allerta. Alzarono lo sguardo verso il cielo dov'era apparso il fulmine. Lì c'era un enorme buco nero che emanava un'aura incredibilmente malvagia, fiamme nere fuoriuscivano dai suoi confini, danzando selvaggiamente come enormi pitoni!


"Quello è..."


"Un canale spaziale!"


I signori dei 33 Cieli erano tutti molto esperti. Notarono velocemente che il buco nero non era un attacco, ma un passaggio spaziale!


"Questo... canale spaziale è troppo grande!"


Le Vere Divinità delle tre razze erano tutte sbalordite. Il canale spaziale iniziò ad espandersi fino ad occupare metà del cielo. Sembrava che un universo nero fosse apparso dal nulla e si stesse fondendo forzatamente con la Strada Asura.


E ciò che avvenne dopo fece sussultare tutti i praticanti di arti marziali!


Dal grosso mondo nero apparirono delle figure. Erano tantissime e assiepate, sembrava uno sciame di locuste da lontano.


"Quelli sono..."


"Abissali!"


In questi anni, i praticanti di arti marziali dei 33 Cieli naturalmente avevano saputo degli abissali e avevano anche visto che aspetto avevano. Queste innumerevoli ondate di figure nere erano abissali!


Il Muro Eterno era stato distrutto da tempo e gli abissali erano usciti dalla loro gabbia; potevano invadere i 33 Cieli da un momento all'altro!


Il motivo per cui avevano aspettato non era per dare tregua alle razze dei 33 Cieli, ma perché la Strada Asura era stata protetta dal maestro della Strada Asura e sarebbe stato inutile attaccare.


Ma ora il maestro della tomba del Dio Demoniaco sembrava sapere che il maestro della Strada Asura stava aiutando Lin Ming negli ultimi stadi del suo isolamento e per questo la sua forza era calata. Quando il maestro della tomba del Dio Demoniaco aveva attaccato, aveva distrutto il palazzo celeste d'ametista e aveva trapassato la grande formazione difensiva creata dal maestro della Strada Asura.


Così, anche se il maestro della tomba del Dio Demoniaco non poteva attaccare di nuovo, poteva comunque mandare gli abissali a distruggere Lin Ming!


Questo era un esercito di molti Empirei e Vere Divinità!


Il sipario della grande calamità si era aperto!
                                


                                



