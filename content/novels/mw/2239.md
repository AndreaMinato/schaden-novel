---
weight: 22390
title: Capitolo 2239 – Quattro Re Demoniaci
pubDate: 2025-12-15T08:37:10.522Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Vedendo lo sciame infinito di abissali, i praticanti di arti marziali dei 33 Cieli rabbrividirono.


Negli ultimi anni un gran numero di potenti organizzazioni si era radunato nella Strada Asura. Ma in confronto all'Abisso oscuro erano inferiori sia in quanto a quantità che a qualità di maestri.


I 33 Cieli non potevano competere con la potenza degli abissali. Anche se Inchiostro e Chiaro avevano messo a disposizione tutte le eredità accumulate della Strada Asura in questi ultimi 10.000 anni e avevano aumentato la forza dei 33 Cieli, il divario tra loro e l'Abisso Oscuro era troppo vasto.


"Cosa facciamo?!"


Disse preoccupata una Vera Divinità saggia avanzata recentemente. Nessuno riuscì a mantenere la calma di fronte alle legioni di abissali.


Questa era la razza abissale crudele e assetata di sangue, una razza che li avrebbe perfino divorati vivi!


"Non c'è via di fuga per noi. Possiamo solo rischiare la vita in questa battaglia finale!"


Lo sguardo della Regina Divina Piaoyu brillò pieno di spirito combattivo. Era ben consapevole che oggi forse sarebbero andati incontro ad un annientamento totale, ma che importava? Sarebbero stati spacciati si i 33 Cieli fossero stati divorati dall'Abisso Oscuro e se sarebbero morti anche se avessero combattuto, tanto valeva perire eroicamente nel campo di battaglia sabbioso!


"Proteggete Lin Ming ad ogni costo. Non importa cosa accadrà, è la nostra ultima speranza..."


Disse Sogno Divino. In realtà molti si erano resi conto che, vista l'invasione dell'Abisso Oscuro, sarebbe stato impossibile per loro venire protetti da Lin Ming qui.


Lin Ming avrebbe avuto bisogno di almeno 10.000 anni per completare il suo secondo isolamento. Ora rimanevano ancora cento anni e Lin Ming era stato anche ferito dal maestro della tomba del Dio Demoniaco. Forse il suo allenamento ne sarebbe stato influenzato e Lin Ming stesso sarebbe stato gravemente ferito!


Era impossibile pensare che sarebbe emerso dal suo isolamento per salvarli.


"Non importa! Lin Ming ci ha già protetto molte volte e stavolta dovremmo essere noi a proteggerlo!"


"Ho già coltivato assiduamente nell'incantesimo temporale per 50.000 anni! Ho fatto tutti questi sforzi per prepararmi per questa battaglia!"


"Combattiamo fino alla morte!"


"Ucciderne uno è sufficiente, ucciderne due è un guadagno!"


I praticanti di arti marziali dei 33 Cieli non erano affatto avviliti fronteggiando all'esercito demoniaco dell'Abisso Oscuro. Invece di fronte alla morte, molti erano pieni di coraggio.


Dato che non avevano vie di fuga, tanto valeva rischiare la vita in questa ultima battaglia!


"Che gente stupida e senza paura..."


Riecheggiò una voce roca. Un vecchio abissale coperto di scaglie nere sogghignò freddamente tra l'esercito dell'Abisso Oscuro: "Gli anni sono spietati e nessuna razza può sopportare il passare del tempo. Avete già occupato per troppo tempo i 33 Cieli ricchi di risorse; è il momento che li lasciate andare."


Questo vecchio abissale era il precettore imperiale del regno demoniaco del Grande Diluvio. Era una Vera Divinità al picco del livello superiore ed era la figura più importante a parte "Diluvio".


Era lui a condurre in guerra gli abissali superiori del regno contro i 33 Cieli.


"Hai ragione. Nessuna razza poteva sopportare il passare degli anni e vale anche per voi abissali. Siete esistiti per fin troppo tempo. È il momento che entriate nella tomba dove appartenete."


Risuonò una voce fredda. Sogno Divino fluttuava in alto nel cielo, il suo abito bianco svolazzava attorno a lei mentre fronteggiava il Precettore Imperiale.


Nell'incantesimo temporale, Sogno Divino era stata la prima e la sola maestra dei 33 Cieli a diventare una Vera Divinità di livello superiore. Questo anche perché Inchiostro e Chiaro le avevano dato numerose risorse così da aumentare il più velocemente possibile la sua coltivazione. Mentre questo avrebbe causato problemi con la stabilità delle sue fondamenta, Sogno Divino non poteva preoccuparsene data la sua situazione.


"Ahah! La nostra razza è diversa. Nemmeno la grande Distruzione dell'universo di cento miliardi di anni fa è riuscita a distruggerci. Dato che siamo riusciti a resistere alla volontà del Dao Celeste di cancellarci, allora dovremmo rimpiazzare il Dao Celeste come sovrani di questo universo. I 33 Cieli appartengono alla nostra razza e d'oggi in avanti diventeremo i soli supremi sovrani del mondo!"


Un altro vecchio abissale disse: "Avete già perso questa battaglia. Consegnate Lin Ming e riconoscete la mia razza come vostra sovrana e padrona, e potremmo perdonarvi e lasciarvi vivere."


Era il sovrano della Strada del Re Oscuro ed anche lui era una Vera Divinità di livello superiore al picco del suo stadio. Di solito era la voce di "Oscuro" e trasmetteva i suoi ordini.


"Quando il gatto non c'è i topi ballano. Se Lin Ming fosse al picco della sua forza, il vostro cosiddetto grande esercito non sarebbe nemmeno una minaccia. Comunque molti di voi moriranno!"


Disse con odio Xiao Moxian.


"Nemmeno una minaccia? Non pensate di venerarlo in modo assurdo? Non importa quanto è forte, non è ancora arrivato Oltre il Divino, né avrà la possibilità di farlo! Quando il Dio Demoniaco ha attaccato, lo ha ferito gravemente e non mi sorprenderebbe se fosse già morto! Speri ancora che possa lasciare il suo isolamento per salvarvi? Ridicolo!"


Risuonò un'altra voce bassa e profonda dalla fazione degli abissali. Questa era la terza Vera Divinità di livello superiore. Faceva parte dell'Ordine Demoniaco ed era il loro Sommo Anziano più importante.


L'Ordine Demoniaco aveva un grosso conto in sospeso con Lin Ming. Ormai gli abissali avevano già saputo che Lin Ming era il Nono Anziano dell'Antico Sect di Eone che aveva causato così tanto caos nell'Abisso Oscuro.


Molti signori e re demoniaci erano stati presi in giro da questo membro della giovane generazione umano che aveva finto di essere un abissale superiore. Inoltre avevano anche pensato che Lin Ming fosse un nuovo genio e che forse in futuro avrebbe governato l'Abisso Oscuro. Come potevano non essere arrabbiati per essere stati presi in giro in questo modo?!


Inchiostro e Chiaro avanzarono, fronteggiando le due Vere Divinità di livello superiore dell'Ordine Demoniaco e della Strada del Re Oscuro.


In una grande guerra, la differenza di numero dei membri più potenti era estremamente importante. Se una Vera Divinità di livello superiore non avesse avuto un avversario, allora sarebbe stata libera di uccidere praticanti di arti marziali di livello inferiore. Se fosse successo, ci sarebbe stato un massacro.


"Vedo che i 33 Cieli hanno un numero considerevole di maestri!"


Ridacchiò un abissale di alto livello. In quel momento l'Abisso Oscuro aveva rivelato la sua piena potenza. A parte le Vere Divinità di livello superiore dei sei grandi Sect totemici, c'era anche un abissale allo dello stesso grado che non apparteneva a nessuna organizzazione.


E in quel momento si era fatto avanti anche lui.


Per quanto riguardava i 33 Cieli, avevano solo una Vera Divinità di livello Superiore, Sogno Divino.


Con Inchiostro e Chiaro, ce n'erano tre.


Lin Huang strinse i denti. Voleva farsi avanti, ma Xiao Moxian lo prese per il braccio: "Verrò con te!"


Arrivato allo stadio di Vera Divinità, perfino Lin Huang sarebbe stato in difficoltà a battere qualcuno di grado superiore, ma con Xiao Moxian ad aiutarlo, avrebbe potuto farcela.


Tuttavia, se si fossero coalizzati per affrontare una Vera Divinità superiore, i 33 Cieli non avrebbero avuto abbastanza maestri per combattere contro Vere Divinità di livello intermedio. Il risultato sarebbe stato comunque un massacro.


In quel momento però apparì un bagliore. Una figura vestita di bianco sfrecciò in avanti con una velocità sbalorditiva.


Xiao Moxian rimase scioccata. Si focalizzò su quella persona e si riempì di gioia. Era Mu Qianxue!


Dopo molti anni di separazione, Xiao Moxian non aveva idea di dove fosse andata, ma ora era apparsa nel loro momento più buio, pronta ad aiutarli!
                                


                                



