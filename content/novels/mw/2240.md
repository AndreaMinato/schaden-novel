---
weight: 2240
title: Capitolo 2240 – Il Divario di Forza
pubDate: 2025-12-15T08:37:10.523Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Mu Qianxue fronteggiava da sola l'esercito di miliardi di demoni. Il suo abito bianco era immacolato come la neve mentre fissava con orgoglio gli abissali!


Il suo sguardo era freddo e tagliente. Stringeva una spada blu scuro, intento omicida traboccava dai suoi occhi!


"Tu..." Il Sommo Anziano dell'Ordine Demoniaco strinse gli occhi mentre guardava Mu Qianxue. Quando la vide, ebbe un déjà vu, come se l'avesse incontrata prima d'ora.


"Chi sei?" Chiese il Sommo Anziano dell'Ordine Demoniaco. Quando lo fece però, vide un altro gruppo di praticanti di arti marziali volare rapidamente da dietro di lei.


Anche se erano molto lontani, presto li riconobbe. Erano membri delle antiche razze che emanavano un po' l'aura dell'Abisso Oscuro.


Il Sommo Anziano dell'Ordine Demoniaco strinse gli occhi. Quando ripensò alla sensazione familiare che aveva provato quando aveva visto Mu Qianxue, sorrise: "Mi stavo chiedendo chi era. Così sono le ultime briciole dei banditi della sciarpa gialla. Pensavo che fosse strano che foste tutti scomparsi 15.000 anni fa, ma a quanto pare vi stavate nascondendo nei 33 Cieli!"


In passato Mu Qianxue aveva iniziato una rivolta degli schiavi nell'Abisso Oscuro e il loro nemico principale era stato l'Ordine Demoniaco. Tuttavia la scala di questo esercito non aveva mai attirato l'attenzione del Sommo Anziano principale dell'Ordine Demoniaco.


"Sciame di formiche. Dato che volete morire, potete morire qui tutti insieme!"


I sottoposti che Mu Qianxue aveva portato un tempo erano stati praticamente tutti degli schiavi. Non importava quanto si fossero allenati diligentemente, sarebbe stato impossibile per loro diventare Vere Divinità. Non potevano ricoprire un grande ruolo contro l'esercito dell'Abisso Oscuro.


Ma il loro capo, Mu Qianxue, intimidì il Sommo Anziano.


La sua coltivazione era ad un piccolo passo di distanza dal raggiungere gli stadi superiori della Vera Divinità, ma l'aura che emanava indicava che non era affatto da meno rispetto ad una vera Divinità di livello superiore.


Era già una potenza sbalorditiva. In passato, quando Lin Ming era entrato nell'Abisso Oscuro per la prima volta e aveva incontrato Mu Qianxue, la sua coltivazione era stata ad un passo dallo stadio di Vera Divinità. Allora era riuscita ad aiutare Lin Ming ad infliggere il colpo finale alla Vera Divinità dell'Ordine Demoniaco. Ora, dopo che erano passati così tanti anni, nonostante la forza che aveva ottenuto sembrasse un po' esagerata, rientrava comunque in livelli accettabili. L'Imperatrice Celestiale Xuanqing un tempo era stata un'Empirea di massimo livello e sia lei che Mu Qianxue erano estremamente talentuose.


"Ci sono proprio così tante persone che vogliono morire. Dato che siete tutti così ostinati, potete andare all'inferno insieme oggi!"


Le Vere Divinità abissali avanzarono di fronte all'esercito. Ce n'erano oltre sessanta!


15.000 anni fa, l'Abisso Oscuro ne aveva più di cento.


Oltre venti di loro erano perite durante l'avventura nella tomba, lasciandone circa ottanta.


Gli abissali non sapevano dei segreti della tomba del Dio Demoniaco, né come fossero morte le venti Vere Divinità. Ma anche se lo avessero saputo, sarebbe stato inutile perché non avevano altra scelta; dovevano ubbidire agli ordini del maestro della tomba del Dio Demoniaco!


In passato, il maestro della tomba del Dio Demoniaco aveva ucciso alcune Vere Divinità abissali per riparare il Mare d'Ossa Immortale. Aveva sacrificato anche le Vere Divinità e gli Empirei che aveva portato nell'Abisso Oscuro per trasformarle in nutrimento per la tomba.


Ora all'Abisso Oscuro rimanevano circa sessanta Vere Divinità ed erano state tutte schierate dal maestro della tomba del Dio Demoniaco!


Anche se il numero di Vere Divinità nell'Abisso Oscuro era precipitato, i 33 Cieli non potevano comunque competere con loro.


Il maestro della Strada Asura aveva rilasciato tutto il destino e le risorse che aveva accumulato negli ultimi dieci miliardi di anni, ma aveva usato la maggior parte dei suoi tesori per Lin Ming e non ne era rimasto molto. Si era già spinto oltre i suoi limiti per allenare un'altra decina di Vere Divinità come Zanna di Drago, Jun Biyue, Xiao Moxian, Lin Huang, Jiu'er e alcuni altri. Queste erano persone che, se avessero coltivato come prima, sarebbero quasi riuscite a diventare Vere Divinità.


Inoltre, a parte loro, c'erano anche il Monarca Demoniaco Oscuro, Diwuhen e pochi altri. Nonostante fossero diventati Vere Divinità, non erano troppo forti. Erano solo negli stadi iniziali e, in confronto ai vecchi abissali che erano diventati Vere Divinità centinaia di milioni di anni fa, il divario era evidente.


C'era una decina di alcune Vere Divinità promosse di recente e anche sette od otto Vere Divinità dei 33 Cieli che esistevano già da prima. Poi c'erano Inchiostro e Chiaro, e Nebbia Divina che si era impossessato del corpo del Sovrano dei Saggi.


Insieme, i 33 Cieli avevano circa 27-28 Vere divinità, nemmeno la metà dei numeri dell'Abisso Oscuro.


I 33 Cieli avevano meno della metà delle Vere Divinità e la differenza tra gli Empirei era ancora più grande.


In passato, a causa della grande guerra tra i saggi e l'umanità, erano molti molti Empirei. Aggiungendo gli spirita, i 33 Cieli avevano solo un quarto degli Empirei dell'Abisso Oscuro!


Il divario di forza era enorme!


Anche se un Empireo non aveva il potere di resistere ad una Vera Divinità, se diverse migliaia e centinaia di loro si fossero uniti in una grande formazione da combattimento, non sarebbero stati da sottovalutare.


Ci si poteva immaginare come si sarebbe conclusa la battaglia vista la netta disparità.


"Uccideteli tutti!"


"Schiacciate i 33 Cieli!"


I primi ad attaccare furono la decina di Vere Divinità di livello intermedio di fronte; il loro sangue ribolliva e il loro intento omicida divampò!


Il loro attacco fu spietato. Luci demoniache appariscenti formarono ondate di valanghe e tsunami.


Nella fazione dei 33 Cieli, nessuno voleva mostrare debolezza.


Inchiostro, Chiaro, Mu Qianxue, Sogno Divino, Lin Huang, Xiao Moxian e gli altri attaccarono tutti insieme. Luci di leggi divine sfrigolavano nel cielo. Le acque del Mare Asura vorticarono a mezz'aria, si trasformarono in draghi divini che danzavano nella volta celeste!


Questo era il primo scambio ed era limitato alle Vere Divinità di livello intermedio ed oltre. Era come una breve battaglia tra comandanti quando due eserciti si fronteggiavano. Anche se sembrava solo un attacco di prova, in realtà era incredibilmente importante e avrebbe influenzato il morale di entrambe le parti!


Le Vere Divinità dell'Abisso Oscuro e dei 33 Cieli usarono tutta la loro energia.


Raggi di energia sfrecciarono in avanti. Alcuni erano rossi come il sangue, altri brillanti come soli e alcuni scintillavano con le luci divine delle leggi, ondeggiando avanti e indietro come pitoni argentei.


In questa battaglia frenetica, i 33 Cieli continuarono ad essere in svantaggio. Però Mu Qianxue, Sogno Divino, Xiao Moxian, Nebbia Divina e gli altri strinsero i denti e resistettero. In quel momento nessuno di loro poteva indebolire il suo assalto!


In effetti, il divario minore tra i 33 Cieli e l'Abisso Oscuro stava nel loro alto livello in quanto a forza combattiva.


Ai 33 Cieli non mancavano geni.


Il precettore imperiale del regno demoniaco del Grande Diluvio sogghignò. Fece un cenno e altre Vere Divinità si unirono alla mischia. Il divario tra circa 60 abissali e solo 27-28 esperti era impossibile da compensare.


"Combattiamo!"


Tutte le Vere Divinità dei 33 Cieli si unirono alla battaglia!


Onde mostruose si sollevarono dal Mare Asura. Due enormi bestie erano emerse dall'acqua. Erano le bestie feroci al livello di Vere Divinità che proteggevano il Mare Asura e in quel momento stavano contribuendo anche loro.


Ma il divario tra le due fazioni c'era ancora, non poteva essere compensato.


Dopo che le innumerevoli tempeste d'energia dovute alla prima raffica d'attacchi collassarono e scomparirono, gli abissali non avevano consumato molta energia. Le Vere Divinità dei 33 Cieli invece stavano mostrando espressioni scontente. Ad alcune nuove Vere Divinità che dovevano ancora consolidare la loro forza colava sangue dalle labbra.


Il primo scambio era già finito così. Di questo passo si poteva immaginare come si sarebbe conclusa la battaglia!
                                


                                



