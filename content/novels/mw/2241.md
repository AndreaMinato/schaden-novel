---
weight: 22410
title: Capitolo 2241 – La Formazione del cielo e dell'umanità
pubDate: 2025-12-15T08:37:10.523Z
tags:
    - mw
---


Annuncio *din din*: ho ricevuto una donazione di 20 euro, ma non so per quale serie :D sto in standby finché non so se è per ATG, HTK, MGA o questa!


Capitolo regolare,
0 capitoli in coda, 0/5
-Schadenfreude


"La tua forza non è troppo male. Sembra che vi abbiamo sottovalutato!"


Un re demoniaco si alzò e sogghignò verso i praticanti di arti marziali dei 33 Cieli. All'inizio pensava che la battaglia fosse già decisa vista la differenza di forza tra i 33 Cieli e l'Abisso Oscuro. Ma non avrebbe mai pensato che, mentre l'Abisso Oscuro si era indebolito, i 33 Cieli sarebbero insorti per la disperazione e sarebbero apparsi così tanti maestri.


Anche se l'Abisso Oscuro sembrava avere la vittoria assicurata, avrebbero dovuto pagare un caro prezzo.


Ma che importava? Se gli abissali fossero riusciti a lasciare l'Abisso oscuro, fossero diventati i soli sovrani dei 33 Cieli e la loro razza avesse continuato a prosperare per un altro trilione di anni, anche sopravvivendo alla prossima grande Distruzione, allora sarebbe valsa la pena fare tutti questi sacrifici.


Anche le quattro Vere Divinità abissali di livello superiore attaccarono allo stesso tempo. L'energia demoniaca divampò dai loro corpi, ma non attaccarono i praticanti di arti marziali dei 33 Cieli. Invece usarono la loro energia per disegnare un'enorme formazione.


Con così tante Vere Divinità di fronte a loro, anche gli 8600 Empirei dell'Abisso Oscuro volarono nel diagramma.


"Oh no, stanno per lanciare un attacco totale!"


Le circa 60 Vere Divinità e oltre 8000 Empirei rappresentavano l'intero esercito dell'Abisso Oscuro. Ora avevano radunato le forze per creare una grande formazione. Ci si poteva immaginare quanto sarebbero stati potenti se avessero attaccato!


Gli effetti delle formazioni erano notevoli in una battaglia su larga scala tra praticanti di arti marziali. Se avessero disperso l'attacco, avrebbero potuto spazzare via l'intero campo di battaglia.


L'Abisso Oscuro aveva già creato una formazione. Il solo modo per affrontarli era usare a loro volta una formazione da battaglia e fronteggiarli direttamente!


Ma visto che la forza dei 33 Cieli era di gran lunga inferiore a quella dell'Abisso Oscuro, avrebbero sicuramente subìto gravi perdite!


La morte non era spaventosa, ciò che temevano era perire inutilmente.


Nessuno esitò in questa battaglia finale. Molti praticanti di arti marziali dei 33 Cieli sputarono perfino essenza di sangue e consumarono il loro potenziale vitale!


Erano tutti scesi in campo pronti a morire. Nessuno vacillò; erano già stati messi all'angolo e non avevano vie di fuga!


Mentre i praticanti di arti marziali dei 33 Cieli si preparavano a rischiare la vita, il Mare Asura si separò sotto di loro e un altare di pietra chiazzato iniziò a sollevarsi dall'acqua.


"L'Altare Sigillo Divino?!"


I praticanti di arti marziali dei 33 Cieli certamente sapevano cos'era; era il tesoro spirituale raffinato dal maestro della Strada Asura. Era stato quasi distrutto dal maestro della tomba del Dio Demoniaco e tutti pensavano che ormai non potesse essere più utilizzato, né riparato. Ma ora era riapparso!


"Mm? Quello è...?!"


Tutti videro le rune del Dao Celeste Asura scintillanti sull'altare. Che fosse opera... del maestro della Strada Asura?!


I praticanti di arti marziali dei 33 Cieli erano già in condizioni disperate. Ora, quando videro i simboli brillanti, si entusiasmarono. Se il maestro della Strada Asura avesse potuto aiutarli, allora avrebbero potuto affrontare anche l'esercito demoniaco di fronte a loro!


Erano tutti pieni di aspettative. Desideravano con fervore di vedere il maestro della Strada Asura mostrare le sue capacità sconvolgenti per massacrare tutti i loro nemici.


Ma non accadde, invece le rune sfrecciarono dal tesoro spirituale, trasformandosi in raggi divini di luce che avvolsero una parte del mondo.


"Usate questa formazione del cielo e dell'umanità come base per proteggermi per un mese!"


Una trasmissione del suono solenne riecheggiò nelle orecchie dei praticanti di arti marziali dei 33 Cieli.


Capirono subito che era la voce di Lin Ming.


Anche se il suo tono era rimasto uguale, la maestà e l'energia che conteneva sembravano eterni, come quelli di un supremo generale, e scioccò tutti quanti.


Si resero conto che era stato lui e non il maestro della Strada Asura ad intervenire!


In effetti, la grande formazione apparsa di fronte a loro non derivava puramente dal Dao Celeste Asura, ma era stata creata dalla fusione dell'universo e del mondo del corpo di Lin Ming.


"Sua maestà il Sovrano dell'Umanità è ancora in isolamento, ma può anche aiutarci?"


Lin Ming aveva detto di proteggerli per un mese. Era diverso dai cento anni della previsione di prima.


Lin Ming sarebbe riuscito a lasciare l'isolamento tra un mese?


Molti si entusiasmarono di fronte a questa possibilità. Non sapevano che Lin Ming aveva usato ogni metodo a sua disposizione per lasciare l'isolamento, né che il maestro della tomba del Dio Demoniaco aveva calcolato in anticipo questa data e aveva dato inizio alla guerra finale per distruggere Lin Ming prima che il suo isolamento terminasse.


"Proteggiamo sua maestà il Sovrano dell'Umanità per un mese!"


I praticanti di arti marziali dei 33 Cieli strinsero tutti i pugni. Prima pensavano di non avere speranze, ma ora sapevano che, finché avessero potuto proteggere Lin Ming per un mese, forse sarebbero potuti sopravvivere!


Finché avessero potuto garantire la sicurezza di Lin Ming, allora le razze dei 33 Cieli sarebbero potute continuare a sopravvivere. Questa era la loro unica possibilità.


La formazione del cielo e dell'umanità copriva coprì tutti i praticanti di arti marziali dei 33 Cieli.


In quel momento nessuno esitò. Riversarono tutta la loro forza in questa formazione.


<em>Hum!</em>


La grande formazione creò un'enorme barriera di luce, scontrandosi con la formazione da battaglia degli abissali!


La formazione degli abissali si frantumò. Decine di Empirei non riuscirono a sopportare l'impatto dell'energia e scoppiarono all'istante riducendosi in pezzi di carne e foschia di sangue!


La morte degli Empirei era avvenuta in pochissimo tempo durante questa collisione terrificante.


"Ritiratevi!"


Gridarono all'unisono i quattro re demoniaci. Il contrattacco dei 33 Cieli aveva superato le loro aspettative.


Non credevano che Lin Ming avrebbe avuto delle capacità del genere. Anche in isolamento poteva ancora interferire.


Non sapevano quali erano i suoi piani, né che Lin Ming aveva mandato una trasmissione del suono a tutti i praticanti di arti marziali dei 33 Cieli.


Naturalmente non avrebbero potuto rivelare questo piano agli abissali, altrimenti i nemici avrebbero attaccato disperatamente per un intero mese.


"Questo moccioso, è già sull'orlo della morte, eppure sta ancora lottando."


"Umpf, sta solo temporeggiando. Questa grande formazione può solo difendere e non attaccare, come il guscio di una tartaruga. Se continuassimo ad attaccare, prima o poi la romperemo!"


I quattro re demoniaci presto scoprirono il "punto debole" della formazione del cielo e dell'umanità. Era una formazione puramente difensiva, ma finché avessero potuto mantenerla, Lin Ming avrebbe vinto!


Tuttavia era più facile a dirsi che a farsi resistere all'assedio di questo esercito demoniaco per un intero mese.


Anche se decine di Empirei erano morti durante la collisione di prima, i praticanti di arti marziali dei 33 Cieli non erano in condizioni molto migliori.


Diverse persone avevano bruciato la loro essenza di sangue e avevano esaurito il loro potenziale vitale. Molti di loro avevano anche ricevuto gravi ferite.


"Chi è ferito, sbrigatevi e curatevi! Quelli rimasti illesi difendano la grande formazione! Tutti coloro che hanno pillole preziose, tiratele fuori e occupatevi dei feriti!"


Era stata Sogno Divino a parlare. Si mosse anche per prima per dare l'esempio. Tirò fuori tutte le pillole preziose nel suo anello spaziale per aiutare gli altri.


Presto anche Piaoyu, Tiangang e l'Imperatore Shakya tirarono fuori i loro medicinali. Gli spirita, i saggi, i membri della razza degli dei primordiali fecero lo stesso.


Sarebbe stata una guerra prolungata. Queste pillole preziose e le varie pietre d'energia sarebbero state molto utili ed erano state già preparate. In quel momento nessuno stava più nascondendo risorse. Avevano capito tutti che il solo modo per sopravvivere a questa calamità era coalizzarsi tutti insieme!
                                


                                



