---
weight: 2243
title: Capitolo 2243 – Un Mese
pubDate: 2025-12-15T08:37:10.523Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


<em>Weng!</em>


Le energie di oltre 8000 abissali si radunarono nel cielo, trasformandosi nella proiezione di un enorme dio demoniaco.


Questo mostro assochilometriva ad un'antica divinità capace di distruggere il creato. Emanava una pressione terrificante e guardava il mondo dall'alto con sdegno!


"Cos'è quello?!"


Dal lato dei 33 Cieli, molti praticanti di arti marziali avevano appena finito la loro meditazione. Quando videro il fenomeno che vorticava nel cielo, si sentirono tutti sotto pressione.


Anche se erano protetti dalla formazione del Cielo e dell'Umanità, quest'aura mozzava comunque loro il fiato.


Alcuni dei praticanti di arti marziali dei 33 Cieli dalla coltivazione più debole impallidirono, i loro palmi colavano di sudore.


"Questa è una formazione da battaglia ancora più potente di quella precedente. Se non sbaglio è fusa con le rune del Dio Demoniaco!"


Era stato Inchiostro a parlare. Il suo acume e la sua esperienza naturalmente erano superiori a quelli dei coltivatori dei 33 Cieli.


"Rune del Dio Demoniaco?" L'Imperatore Shakya si raggelò. Aveva sentito menzionare il Dio Demoniaco già molte volte. Sembrava che fosse il fondatore della loro tomba nell'Abisso Oscuro.


"È simile a come Lin Ming ha aggiunto il potere delle leggi nei nostri corpi. Allo stesso modo, gli abissali possono usare rune di livello superiore per potenziarsi. La battaglia diventerà più difficile d'ora in avanti..."


Chiaro sorrise con amarezza. Si era reso conto che questa battaglia sarebbe stata molto più ardua di quanto immaginava.


Ma non importava che rune si fossero fuse nella formazione da battaglia, i praticanti di arti marziali dei 33 Cieli non dovevano preoccuparsene. Dovevano solo lottare con tutte le loro forze.


<em>Roar!</em>


Il dio demoniaco ruggì. Le sue grida distrussero montagne e troncarono fiumi. Sembrava che il sipario sconfinato della notte fosse calato su di loro, coprendo la formazione difensiva dei 33 Cieli.


<em>Crack!</em>


La formazione del cielo e dell'umanità emise dei crepitii sotto l'immenso peso, iniziarono ad apparire delle fenditure in superficie.


Era una forza capace di distruggere un mondo. I centinaia di Empirei più vicini sopportarono l'impatto di questo assalto. I loro corpi tremarono e furono scaraventati via. Di fronte a questo attacco terrificante non erano diversi da foglioline in una tempesta, semplicemente incapaci di resistere. Anche la Vera Divinità Jun Biyue sputò una boccata di sangue che tinse il suo abito bianco come la neve di rosso.


"Ahhh!"


Mentre tutti si ritiravano, i praticanti di arti marziali dei 33 Cieli gridavano. Alcuni non riuscirono a sopportare le violente onde d'urto ed esplosero!


Tutti rimasero a guardare impotenti i corpi fatti a pezzi che un attimo prima stavano ancora respirando.


Se uno fosse riuscito a mantenere il suo scudo protettivo nella tempesta d'energia, sarebbe riuscito a resistere. Ma se si fosse frantumato, allora sarebbero stati fatti immediatamente a pezzi!


Questa fine miserabile faceva rizzare i capelli per la paura.


La tempesta si abbatté su di loro per un intero bastoncino di incenso di tempo per poi calmarsi lentamente. Il Mare Asura era evaporato per il calore e oltre 20 praticanti di arti marziali dei 33 Cieli erano morti nel caos. Di molti non rimasero nemmeno gli scheletri, solo pozze di sangue e poltiglia a terra.


"È troppo tragico!"


I morti erano tutti stati signori dei 33 Cieli. Molti di loro erano vissuti già per milioni di anni e governavano i loro mondi. Ma in una guerra di questo livello, le loro vite erano incredibilmente fragili.


Tutto ciò che rimase di loro furono cadaveri incompleti. I cuori dei praticanti di arti marziali dei 33 Cieli erano pieni di tristezza.


Tuttavia nessuno si fermò a piangere per i morti. Senza dover ricevere ordini da Sogno Divino, iniziarono a sedersi e a meditare per recuperare le energie.


Ciò che li aspettava era una battaglia ancora più brutale.


"Jun Biyue, stai bene?"


Chiese preoccupata Sogno Divino. Nei 33 Cieli rimanevano solo 28 Vere Divinità. Se gli Empirei fossero morti, allora non sarebbero collassati, ma quando periva una Vera Divnità, la formazione avrebbe perso una colonna portante, aumentando molto di più la pressione.


"Sto bene..."


Jun Biyue forzò un sorriso, indicando che poteva ancora combattere.


Chiaro tirò fuori una pillola e la diede a Jun Biyue per aiutarlo a guarire non appena possibile.


"Questi miserabili!"


Il precettore imperiale del regno demoniaco del Grande Diluvio in lontananza digrignò i denti con odio. Durante l'assalto di prima, lui e le altre Vere Divinità superiori avevano fatto da fondamenta per la formazione e avevano consumato un'enorme quantità d'energia.


Anche se avevano creato una fenditura nella formazione del Cielo e dell'Umanità, questa fessura non era stata sufficiente a rompere la barriera. E chiaramente la formazione si stava riparando. Questo sbalordì molti abissali. Questa formazione era molto più potente di quanto si aspettavano.


"Umpf, vediamo per quanto tempo potranno resistere."


Era una guerra d'attrito. L'Abisso Oscuro avrebbe lanciato un attacco contro i 33 Cieli ogni giorno. A volte diversi praticanti di arti marziali dei 33 Cieli sarebbero morti, a volte ne sarebbe perita una decina o più.


Si erano già tutti abituati ai loro alleati che morivano al loro fianco. Dopo aver visto così tanti perire attorno a loro, questi signori dei 33 Cieli non avevano più paura di morire.


In realtà davano molto valore alle loro vite, ma temevano ancora di più l'annientamento delle loro razze. Temevano che dopo la loro morte, i loro discendenti sarebbero stati ridotti in schiavi e anche cresciuti come bestie nei recinti, macellati non appena gli abissali lo avessero voluto.


La battaglia feroce continuò per altri 12 giorni. I 33 Cieli avevano perso circa 300 Empirei finora.


Tre Vere Divinità erano rimaste ferite e Jun Biyue era messo nelle condizioni peggiori. Questo non perché fosse debole, in effetti la sua forza era sbalorditiva tra le Vere Divinità di livello inferiore. Tuttavia, visto che aveva dovuto sopportare l'impatto diretto frontale della formazione abissale, le sue ferite si erano accumulate, infliggendogli gravi perdite.


Anche così, Jun Biyue non si ritirò dietro perché le sue condizioni non gli permettevano di farlo.


Dopo il quindicesimo giorno, oltre 400 Empirei dei 33 Cieli erano morti.


Le 28 Vere Divinità erano le figure più importanti per la formazione del Cielo e dell'Umanità; erano il punto cruciale, il fondamento della formazione. Ma anche gli Empirei erano importanti. Radunati insieme, mostravano una forza combattiva incredibile.


Una perdita di poche decine sarebbe stata ancora tollerabile. Ma dopo che ne erano morti delle centinaia, era diventato chiaro che le capacità difensive della formazione del Cielo e dell'Umanità si fossero indebolite.


Ad ogni assalto, si formavano sempre più fenditure e queste fessure si riparavano sempre più lentamente.


I praticanti di arti marziali dei 33 Cieli potevano sentire chiaramente la pressione che stava aumentando rapidamente. Bisognava sapere che la fazione dell'Abisso Oscuro non aveva subìto nessuna perdita. Al massimo alcuni abissali avevano perso troppa essenza di sangue e si erano ritirati temporaneamente per riprendersi.


Quando una fazione era il doppio più forte dell'altra e una attaccava l'altra per esaurire lentamente le forze dell'altra, i praticanti di arti marziali dei 33 Cieli avevano sempre più difficoltà a continuare a lottare!


E al momento era passata solo la metà del tempo necessario a Lin Ming!


Potevano davvero resistere per un mese? Nessuno poteva garantirlo.


Forse prima che passasse un mese, tutti i praticanti di arti marziali dei 33 Cieli sarebbero già morti.


Dal sedicesimo giorno in poi, l'assalto degli abissali rallentò un po'.


Sogno Divino e le altre figure di alto livello dei 33 Cieli però non provarono sollievo. Anzi, si incupirono e divennero tesi. Si erano resi conto che questa probabilmente era la calma prima della tempesta. Gli abissali stavano radunando le loro energie per lanciare un attacco ancora più terrificante!
                                


                                



