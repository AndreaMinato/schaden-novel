---
weight: 22440
title: Capitolo 2244 – Malvagio
pubDate: 2025-12-15T08:37:10.523Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Le ipotesi di Sogno Divino non erano sbagliate; gli abissali stavano davvero radunando le forze. E il loro attacco successivo superò completamente le aspettative dei praticanti di arti marziali dei 33 Cieli.


Dopo tre giorni di tranquillità, gli abissali iniziarono la loro invasione il diciottesimo giorno.


Il vento iniziò a soffiare all'improvviso. A 10.000 chilometri di altezza, la volta celeste si lacerò e apparì un canale spaziale dal nulla.


"Un canale spaziale!"


Vedendo questo, i praticanti di arti marziali dei 33 Cieli si innervosirono. L'attacco del maestro della tomba del Dio Demoniaco e l'invasione abissale erano passate entrambe per varchi spaziali.


Se questo passaggio era apparso all'improvviso, allora doveva essere opera dell'Abisso Oscuro. In altre parole, pessime notizie.


"Sono i rinforzi dell'Abisso oscuro?!"


"Già questo esercito ci ha messo all'angolo. Se arrivano altri rinforzi allora siamo spacciati!"


Disse un praticante di arti marziali dei 33 Cieli fradicio di sangue. Nessuno dubitava che non sarebbero riusciti a resistere nemmeno fino al ventesimo giorno se fossero arrivati altri rinforzi.


<em>Roar!</em>


Un ruggito fragoroso risuonò dal canale spaziale.


Era diverso da ciò che sospettavano i praticanti di arti marziali dei 33 Cieli. Ciò che era passato attraverso il canale spaziale non erano rinforzi, ma un'enorme testa demoniaca.


Questo demone sembrava un teschio immerso nel sangue. Il suo intero corpo era avvolto da fiamme viola scuro ed era alto oltre mille chilometri. Pareva un'orribile stella rossa violacea mentre fluttuava nel cielo.


Quando questo demone comparì, i praticanti di arti marziali dei 33 Cieli all'improvviso sentirono una pressione tremenda su di loro. Pareva che il mondo stesso stesse precipitando su di loro e anche la formazione del Cielo e dell'Umanità si attivò a causa di questa pressione.


"Cos'è quella cosa?!"


"Non ne ho idea!"


Vedendo questo abissale comparire, i praticanti di arti marziali dei 33 Cieli furono colti dal panico. Questo mostro era solo una testa, che fosse un abissale?


Non importava cosa fosse, era un enorme nemico!


"È..." Inchiostro e Chiaro guardarono la testa demoniaca, accigliati.


"Sapete cos'è Senior?" Il battito cardiaco di Sogno Divino accelerò quando vide le espressioni dei due vecchi. Era chiaro dalle loro razioni che questa testa demoniaca fosse incredibilmente formidabile.


"Se non sbaglio allora questa enorme testa demoniaca è... uno dei sei grandi totem abissali: Malvagio!" Inchiostro e Chiaro erano sottoposti di Asura ed erano informati sulla grande guerra di dieci milioni di anni fa.


Queste parole scioccarono tutti: "Malvagio? Com'è possibile?"


I praticanti di arti marziali dei 33 Cieli sapevano che Oscuro, Diluvio e l'Imperatore Spirituale erano tutte personificazioni del maestro della tomba del Dio Demoniaco. E per completare il suo isolamento, il maestro della tomba del Dio Demoniaco aveva già fuso le sue tre personificazioni.


Per quanto riguardava gli altri totem come Malvagio, Eone, Inferno e così via, erano già morti. Erano stati uccisi dal maestro della Strada Asura e dal Sovrano Immortale dieci miliardi di anni fa.


"Malvagio in effetti è morto, ma un totem può rinascere. Un abissale può accettare il rituale abissale nella tomba del Dio Demoniaco per creare un nuovo totem..."


Le parole di Inchiostro e Chiaro fecero disperare i presenti. Un totem era un'esistenza inferiore solo ad un guerriero Oltre il Divino!


Questo esercito demoniaco li aveva già messi all'angolo. Se questo Malvagio ancora più potente si fosse unito alla mischia, ci si poteva immaginare cosa sarebbe successo.


Temevano che la formazione del Cielo e dell'Umanità sarebbe esplosa all'istante!


"Lin Ming..."


Sogno Divino si morse le labbra e volse lo sguardo verso il posto dove Lin Ming era andato in isolamento. Sospirò e mormorò tra sé e sé: "Ci hai protetto così tante volte eppure non riusciamo a proteggerti nemmeno una volta?"


"Non fatevi cogliere dal panico! È Malvagio sì, ma la sua forza potrebbe non essere elevata quanto vi immaginate. I sei abissali totemici nascono dopo aver superato il rituale, ma in realtà è la forza del maestro della tomba del Dio Demoniaco. Il maestro della tomba del Dio Demoniaco ha diviso una porzione della sua forza per sigillarla nei corpi di questi totem."


"Ora però il maestro della tomba del Dio Demoniaco è in isolamento e deve condensare più forza che può. È improbabile che sia riuscito a formare il completo 'Malvagio'... inoltre il 'Malvagio' di fronte a noi è cresciuto solo negli ultimi 10.000 anni circa. La sua vera forza dovrebbe essere lontana dal competere con un vero abissale totemico."


Mentre Inchiostro e Chiaro stavano parlando, Malvagio aveva già lanciato il suo attacco!


Malvagio ruggì, le sue enormi fauci si aprirono e sputarono un raggio di luce rossa. Questo bagliore divino si fuse con la forza dell'esercito demoniaco e si abbatté sulla formazione del Cielo e dell'Umanità!


<em>Bang!</em>


La barriera tremò intensamente, si era formato un buco!


Ondate di energia imperversarono all'interno. Decine di praticanti di arti marziali dei 33 Cieli furono travolti da queste correnti e si disintegrarono all'istante. Questo raggio di luce presto avrebbe squarciato la formazione! Durante questo momento critico, tutti e sette i guerrieri più potenti dei 33 Cieli: Sogno Divino, Mu Qianxue, Inchiostro, Chiaro, Lin Huang, Xiao Moxian e Nebbia Divina, che si era impossessato del corpo del Sovrano dei Saggi Zaohua, attaccarono insieme.


Sogno Divino guidò il contrattacco e sopportò l'impatto. Consumò gran parte della forza della sua anima divina per menare un fendente!


Tuttavia la potenza che gli abissali avevano radunato per così tanto tempo era incredibilmente potente. Il petto di Sogno Divino si incavò a causa dell'impatto. Le sue braccia si spezzarono e fu scaraventata all'indietro, spuntando una boccata di sangue.


Mu Qianxue, Lin Huang, Xiao Moxian, Nebbia Divina e gli altri sentirono una forza malvagia irrompere nei loro corpi. Questa potenza iniziò a divorare rapidamente la vitalità nei loro corpi mentre un'energia letale si introduceva nei loro mondi interni. Questa sensazione gelida li fece sentire sull'orlo della morte.


"Senior Sogno Divino!"


"Fata Ji!"


Diverse persone gridarono allarmate. Ma in quel momento chi poteva preoccuparsi dei feriti? Sogno Divino si tenne il petto e disse frettolosamente: "Riparate la formazione" Riparatela ad ogni costo!"


Si era formato un buco nella formazione del Cielo e dell'Umanità. E in quel momento gli abissali stavano già passando per il varco!


"Uccideteli!"


I praticanti di arti marziali dei 33 Cieli si infuriarono. Si precipitarono imprudentemente contro gli abissali. Sette od otto abissali di fronte furono fatti a pezzi direttamente da varie luci di leggi, non rimasero nemmeno le ossa!


Sogno Divino ignorò le ferite ed evocò forzatamente la sua essenza spirituale. Aprì il suo campo di forza e lo usò per coprire l'entrata della formazione.


Per un po' un enorme numero di abissali fu bloccato dal campo di forza di Sogno Divino. Gli abissali che erano già entrati caddero in un profondo torpore come insetti che avevano perso le teste. Furono colti dalle illusioni del campo di forza, incapaci di distinguere la realtà dalla finzione.


Data la differenza numerica soverchiante nella barriera, gli abissali che si erano precipitati nel varco furono uccisi velocemente e la formazione del Cielo e dell'Umanità fu riparata lentamente. In quel momento però nessuno se ne rallegrò.


Sogno Divino era sbiancata completamente. Era rimasta di nuovo ferita e sarebbe stato impossibile per lei riprendersi in tempo per l'assalto successivo.


Perfino Xiao Moxian, Lin Huang e gli altri erano in pessime condizioni. Come avrebbero bloccato il prossimo attacco degli abissali?


Era davvero giunta la fine per loro?
                                


                                



