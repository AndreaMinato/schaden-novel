---
weight: 22450
title: Capitolo 2245A – Esplosione
pubDate: 2025-12-15T08:37:10.523Z
tags:
    - mw
---


<em>Capitolo regolare di ieri,
0 capitoli in coda, 0/5
-Schadenfreude</em>


La battaglia aveva raggiunto una brutalità senza precedenti. Mentre i praticanti di arti marziali dei 33 Cieli cercavano disperatamente di uccidere gli abissali rimasti e riparare la formazione del Cielo e dell'Umanità, otto Vere Divinità si precipitarono attraverso il varco!


Questi otto non sembravano influenzati dallo spazio di sogno divino. I loro occhi erano rossi come il sangue e i loro sguardi assochilometrivano a quelli di bestie selvagge; pareva che avessero perso ogni razionalità.


"State attenti!"


Gridò allarmata Xiao Moxian. Poteva sentire fluttuazioni oscure e malvagie dagli otto abissali. Aveva sentito queste correnti d'energia prima, questa era la forza del mondo del maestro della tomba.


Pensando agli sguardi frenetici e bestiali di queste otto Vere Divinità, Xiao Moxian si era resa conto che dovevano essere marionette controllate dal maestro della tomba del Dio Demoniaco!


Erano come Figlio dell'Oscuro, pieni di una fiducia e una lealtà incrollabili nei confronti del loro padrone e non temevano la morte!


Proprio quando Xiao Moxian stava per avvertire tutti riguardo agli otto abissali, accadde qualcosa che fece tremare tutti.


Senza dire una parola, le otto Vere Divinità si precipitarono verso le 28 Vere Divinità dei 33 Cieli ed iniziarono ad esplodere senza esitare!


Quattro si separarono dal gruppo, ognuno si diressero verso le Vere Divinità delle razze degli dei primordiali, dei saggi, degli umani e di quelle della Strada Asura.


Ma gli altri quattro si lanciarono verso Sogno Divino. Era chiaro che ritenessero Sogno Divino il vero capo dei 33 Cieli e che volessero distruggere la colonna portante dei 33 Cieli!


"Senior Sogno Divino!"


In quell'istante Xiao Moxian, Mu Qianxue e Lin Huang si precipitarono verso Sogno Divino. Tuttavia le quattro esplosioni accaddero troppo velocemente. E viste la velocità dello scoppio e le onde d'urto, era semplicemente impossibile per Xiao Moxian e gli altri fermarli.


<em>Bang! Bang! Bang! Bang!</em>


La forza di una Vera Divinità che esplodeva era incredibile. In particolare queste Vere Divinità erano controllate dall'Imperatore Spirituale, così si erano suicidate senza esitare, bruciando immediatamente tutta la loro vitalità del sangue e le loro anime divine.


Brillarono luci appariscenti. Le Vere Divinità dei 33 Cieli furono tutte travolte dal caos dell'esplosione.


"Fratello To Bagui!"


Tra la fazione dei membri della razza degli dei primordiali, il corpo di Diwuhen crepitò sotto l'impatto dell'esplosione della Vera Divinità! E questo solo perché i suoi compagni si erano radunati insieme per bloccare l'esplosione; altrimenti Diwuhen probabilmente sarebbe morto in modo orribile. Diwuhen era più debole della Vera Divinità abissale che si era fatta esplodere.


I saggi erano in condizioni ancora peggiori. Anche con la protezione di Piaoyu, le Vere Divinità sagge avevano subìto gravi perdite. Il petto di Tiangang era stato trapassato e un'altra Vera Divinità promossa di recente era stata fatta a pezzi direttamente perché le sue fondamenta erano troppo instabili.


Ma furono il Sovrano dell'Unione Celeste e Vuoto Divino a finire nelle condizioni più miserabili. Provenivano dalla Strada Asura ed appartenevano ad una fazione diversa da quella delle Vere Divinità dei 33 Cieli. Le varie Vere Divinità qui erano separate tra di loro. Quando gli otto abissali si erano fatti esplodere, le Vere Divinità di ogni accampamento si erano coalizzate per resistere all'esplosione. Ma il Sovrano dell'Unione Celeste e Vuoto Divino erano venuti da soli ed erano anche i più deboli del gruppo.


Inoltre erano entrambi ad un livello inferiore rispetto agli abissali che si erano fatti scoppiare. Così, quando i due furono travolti dall'esplosione, gridarono miserabilmente ei loro corpi furono fatti a pezzi e le loro anime divine furono lacerate!


In quel momento però nessuno aveva il tempo di prestare attenzione al Sovrano dell'Unione Celeste e a Vuoto Divino che erano morti; erano tutti preoccupati per Sogno Divino.


Sogno Divino aveva sopportato la maggior parte dell'impatto, costretta ad affrontare la forza di quattro Vere Divinità abissali che si erano fatte esplodere!


Mu Qianxue e gli altri riuscirono solo a bloccare una piccola parte dell'energia; Sogno Divino aveva dovuto sopportare il resto.


Il suo campo di forza si frantumò e il corpo di Sogno Divino si infradiciò di sangue. Fu scaraventata via come una farfalla dalle ali rotte...


"Senior Sogno Divino!"


Xiao Moxian si precipitò verso di lei per prenderla al volo, il suo sguardo era pieno di preoccupazione ed ansia. Sogno Divino era la loro colonna portante in questa guerra. Se le fosse successo qualcosa, il morale sarebbe crollato.


Sogno Divino era piena di ferite. Il suo viso era pallido come carta funeraria e sangue colava dalle sua bocca e dalle sue orecchie.


"Il suo mare spirituale è stato lacerato e ha consumato troppa forza vitale. Sarà impossibile per lei recuperare la sua forza combattiva in breve tempo..."


Inchiostro capì subito le condizioni di Sogno Divino con un'occhiata. Mentre la esaminava, si demoralizzò.


Sogno Divino era la colonna portante dei 33 Cieli. Se fosse caduta, come avrebbero continuato a combattere questa guerra?


Ora mancavano ancora dieci giorni. Un potente alleato era apparso dalla parte degli abissali, mentre loro avevano subìto gravi perdite. Erano in netto svantaggio e probabilmente non sarebbero riusciti a sopravvivere nemmeno un altro giorno.


"Lin Ming... per favore fa' presto..."


Xiao Moxian si morse le labbra mentre diede un'occhiata al posto dove Lin Ming era andato in isolamento.


Sapeva che Lin Ming doveva essere entrato nel suo periodo più critico. Se fosse stato interrotto in quel momento, allora tutti i suoi sforzi sarebbero stati invano...


Lin Huang e Jiu'er volarono in avanti e afferrarono per mano Xiao Moxian.


Lin Ming era la loro ultima speranza. Il motivo per cui erano resistiti fino ad adesso era per permettergli di completare il suo isolamento. Ma stava diventando sempre più difficile...


Mancavano ancora dieci giorni. Per una Vera Divinità, dieci giorni non erano nulla. Ora però questi dieci giorni erano diventati un fossato invalicabile, un obiettivo distante che sembrava impossibile raggiungere...


Forse sarebbero davvero periti qui. Ma se fosse potuta morire con Lin Ming, allora non le sarebbe sembrato troppo difficile da accettare.


Xiao Moxian sorrise con amarezza. In quel momento i praticanti di arti marziali dei 33 Cieli si stavano occupando dei corpi di Vuoto Divino, del Sovrano dell'Unione Celeste e della Vera Divinità saggia avanzata da poco di stadio.


Tre Vere Divinità erano perite e Sogno Divino era rimasta gravemente ferita. Senza dubbio questo era una svolta terribile per i coltivatori dei 33 Cieli.


"Vuoto Divino... ahah..."


L'Empireo Nebbia Divina si riempì di un'emozione profonda e strana vedendo morire qui il fratello.


Vuoto Divino era stato la sua nemesi. Un tempo voleva bruciare le sue ossa fino a ridurle in cenere e raffinare la sua anima, ma oggi sentiva solo tristezza, non poteva provare nemmeno un briciolo di gioia.


Vuoto Divino non era una brava persona. In effetti era un ingrato privo di virtù. Era estremamente egoista e crudele, ma oggi era morto nella battaglia per difendere i 33 Cieli.


Non era ciò che desiderava. Vuoto Divino non era una persona così nobile, ma non aveva avuto altra scelta.


Negli attuali 33 Cieli, che uno percorresse la via retta o quella demoniaca, che avesse commesso innumerevoli colpe o avesse ucciso moltissimi innocenti, erano stati tutti costretti a tralasciare il loro passato e lottare per sopravvivere. Questo perché non c'era via di fuga per loro.


La formazione del Cielo e dell'Umanità sprofondò in un silenzio tombale. L'atmosfera era piena di una tensione senza precedenti!


"Non possiamo fare nient'altro?"


Disse debolmente Sogno Divino inghiottendo una pillola. Scosse la testa con amarezza.


Di fronte a lei, gli eserciti dell'Abisso Oscuro si stavano radunando di nuovo!


Avevano appena perso otto Vere Divinità in un solo respiro di tempo. Ma per loro non era così rilevante perché avevano ancora più di 50 Vere Divinità.


Inoltre le quattro Vere Divinità superiori e Malvagio erano rimasti illesi!


Avrebbero avuto bisogno solo di un giorno per riprendersi completamente. Allora sarebbe giunta la fine per i 33 Cieli!


"Forse... forse... potrebbe esserci un modo..."


Disse all'improvviso chiaro con un tono cupo e triste.


Ma le sue parole fecero sussultare i cuori di tutti.


"Cosa possiamo fare?"


Gli occhi di tutti iniziarono a brillare. Ormai pensavano di essere finiti in una situazione disperata e che non avevano nessuna possibilità di sopravvivere. Ma era stato Chiaro a parlare, un guardiano della Strada Asura. Anche quando si pensava di essere spacciati, era facile affidarsi ad una labile speranza, non importava quanto fosse incerta. Se avessero avuto una possibilità di sopravvivere, chi avrebbe accettato la morte?


"La valle della Disperazione Yin Yang, la tomba dei Mortali Abbandonati..."
                                


                                



