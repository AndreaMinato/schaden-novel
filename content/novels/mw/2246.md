---
weight: 22460
title: Capitolo 2246 – Uomo dalla grande nobiltà
pubDate: 2025-12-15T08:37:10.523Z
tags:
    - mw
---


Capitolo regolare,
0 capitoli in coda, 0/5
-Schadenfreude


Nota traduzione: letteralmente il titolo (君子如玉) sarebbe "gentiluomo come la giada", la giada rappresenta bellezza, grazia e purezza.


"Senior Diwuhen..."


Quando Diwuhen si offrì volontario, molti dei membri della razza degli dei primordiali si riempirono di amarezza, non potevano sopportare di perderlo.


Diwuhen era il loro patriarca. 20.000 anni fa la razza degli dei primordiali era stata invasa dal Sovrano dei Saggi Zaohua e il vecchio patriarca era morto in battaglia. Dopodiché era stato Diwuhen ad occuparsi di ogni questione della sua razza, diventando il nuovo patriarca.


Aveva tenuto silenziosamente questa posizione per 20.000 anni. Di fronte all'estinzione di una razza, mentre erano in una situazione disperata, non c'era nessuna gioia o godimento nell'essere il patriarca. Invece portare questo titolo significava dover sopportare una grave responsabilità e una pressione immensa.


Inchiostro e Chiaro guardarono Diwuhen e sospirarono internamente. Il maestro della Strada Asura apparteneva alla loro stessa razza, eppure erano decaduti fino a questo punto.


"Bene... allora, abbiamo bisogno di un'altra persona..."


Mentre scorse con lo sguardo le altre Vere Divinità, un giovane vestito di bianco si alzò silenziosamente: "Allora dovrei offrirmi io..."


Questa voce calma e indifferente fece tremare i cuori di tutti!


"Jun Biyue?!"


Tutti rimasero scioccati. Chi avrebbe aiutato Inchiostro e Chiaro sarebbe morto sicuramente. Chi aveva scelto di farsi avanti apparteneva per lo più alla generazione più vecchia. I giovani avevano ancora un'epoca gloriosa davanti a loro. Ad esempio, se Jun Biyue fosse riuscito a progredire, sarebbe potuto diventare una Vera Divinità di livello intermedio, forse anche di grado superiore.


Morire così era davvero un peccato.


"Ragazzo, non essere così impulsivo..." Inchiostro non era abbastanza crudele da sacrificare Jun Biyue qui. Aveva ancora molti obiettivi che poteva raggiungere.


Jun Biyue sorrise lievemente: "Sono gravemente ferito e non mi rimane molta forza combattiva. Non potrò giocare un grande ruolo nei futuri combattimenti..."


Nello scontro precedente era stato ferito due volte ed era in pessime condizioni.


Anche se era gravemente ferito, la sua fonte vitale era rimasta illesa. Così non sarebbe stato difficile per lui unire le forze con Inchiostro e Chiaro per attivare la grande formazione.


Chiaro e Inchiostro rimasero senza parole. Potevano fermare Jun Biyue, ma chi si sarebbe sacrificato al suo posto?


Sarebbe stato un peccato se Jun Biyue fosse morto qui, ma dopotutto ognuno teneva alla sua vita. Se fossero morti avrebbero perso tutto. Non avevano il diritto di costringere qualcuno a sacrificarsi, così i due non cercarono più di persuadere Jun Biyue.


"Tu... ah..."


Chiaro scosse la testa: "Dato che hai deciso, non dirò altro. Abbiamo radunato le persone necessarie. Tutti avranno due ore per meditare e dare addio..."


Inchiostro e Chiaro sospirarono.


Gli Empirei e le Vere Divinità dei 33 Cieli avevano coltivato insieme per 10.000 anni. Aggiungendo l'incantesimo temporale, si conoscevano per molto più tempo. Era inevitabile che si formassero amicizie tra di loro e chi si sarebbe sacrificato sicuramente avrebbe avuto delle questioni di cui occuparsi.


Diwuhen chiamò la gente della sua razza e iniziò a stabilire cosa sarebbe dovuto accadere dopo la sua morte, includendo anche chi sarebbe stato il prossimo candidato per la posizione di patriarca. Il suo tono era gentile, come se stesse dando loro addio prima di partire per un lungo viaggio. Molti praticanti di arti marziali della razza degli dei primordiali si sedettero con profonda venerazione e alcuni coltivatori piansero silenziosamente.


Vasto Universo accompagnò con tranquillità. Sogno Divino. Non dissero nulla mentre trascorrevano le loro ultime due ore insieme.


Vasto Universo guardò il profilo di Sogno Divino e vide i capelli neri che ricadevano sulla sua fronte. Questa sarebbe stata l'ultima volta che l'avrebbe vista...


Tra gli spirita, un Empireo di livello superiore passò una tavoletta di giada che conteneva gli studi di tutta la sua vita al suo amico. Chiese al suo amico di continuare a vivere e di cercare un discendente per lui in modo che potesse continuare la sua eredità.


Tra i saggi, un Empireo alto e bello diede addio a sua moglie. Sua moglie era solo allo stadio di Re del Mondo e non poteva partecipare alla battaglia. Poté solo gettarsi tra le braccia di suo marito e piangere con tristezza.


Tra la razza umana, un'Empirea tirò fuori un neonato ancora in fasce dal suo anello spaziale. Poi passò con cautela questo bambino alla sua amica che era cresciuta con lei fin dall'infanzia e le chiese di prendersi cura di suo figlio.


Anche se aveva dato suo bambino alla sua amica, l'Empirea sembrava comunque riluttante a lasciare andare la mano del neonato dormiente. Mentre lo guardava, i suoi occhi erano pieni di amore e affetto...


Scene simili si stavano ripetendo per tutta l'area coperta dalla formazione.


Per quanto riguardava Jun Biyue, era rimasto in un angolo da solo in silenzio, sopportando la solitudine...


Tra le sue braccia c'era un coniglietto bianco adorabile. Jun Biyue lo accarezzò più volte. All'animaletto piacevano le carezze, ma sembrò capire qualcosa e poi alzò gli occhi verso Jun Biyue con tristezza...


Xiao Moxian guardò in silenzio Jun Biyue. Pensava che fosse una persona davvero particolare.


Lo aveva incontrato per la prima volta oltre 20.000 anni, come Lin Ming, fa nell'Incontro di Arti Marziali Assoluto.


Allora l'Incontro di Arti Marziali Assoluto era praticamente un palcoscenico per tutti i discendenti degli Empirei, che occupavano tutti e dieci i primi posti. Sarebbe stato già un enorme onore se il discepolo di un Grande Re del Mondo fosse riuscito a rientrare tra i primi cinquanta posti. I praticanti di arti marziali di origine comune avrebbero avuto difficoltà perfino a superare i preliminari.


Tuttavia, in un Incontro di Arti Marziali Assoluto con innumerevoli maestri impareggiabili e geni rivali, due coltivatori di origine umile erano riusciti ad arrivare alle finali e rientrare tra i primi dieci posti!


Uno era Lin Ming e l'altro era Jun Biyue.


Come Lin Ming, Jun Biyue era asceso dai regni inferiori. Anche allora aveva sempre tenuto il coniglietto bianco e lo aveva accarezzato gentilmente, completamente indifferente nei confronti dell'ambiente attorno.


Questo coniglietto aveva lasciato una profonda impressione su Xiao Moxian.


Jun Biyue era vestito di bianco, sembrava un giovane scolaro perso nei suoi pensieri. Se fossero stati nel mondo mortale, nessuno si sarebbe immaginato che fosse un praticante di arti marziali, ma avrebbe pensato che fosse un debole e fragile scolaro che si stava preparando a studiare per gli esami imperiali.


Era sempre rimasto silenzioso e composto, un uomo dalla grande nobiltà.


Dopodiché Jun Biyue era diventato un Re del Mondo, un Empireo e poi una Vera Divinità, divenendo uno dei supremi maestri dell'umanità. Anche così, la sua disposizione era rimasta uguale, non aveva mostrato la minima arroganza.


Si era unito al monte Potala, diventando un discepolo laico. Era rimasto indifferente nei confronti delle colpe del mondo, avvicinandosi a budda con tutto il suo cuore.


Molti dei membri della generazione più giovane avevano ampi cerchie sociali. Anche Zanna di Drago aveva i suoi amici e aveva anche accettato discepoli e si era sposato.


Ma Jun Biyue era rimasto scapolo per tutta la vita e intoccato dall'attrazione nei confronti del sesso femminile.


Così era vissuto da solo. Sembrava abituato a sopportare questa solitudine, come una spada sigillata in una scatola. La sensazione che dava era solo una, che era completamente umile.


Per un'intera ora, Jun Biyue continuò ad accarezzare il coniglietto tra le sue braccia, senza dire una sola parola.


All'ultimo momento, si alzò e guardò Xiao Moxian.


"Fata Ji, per favore aiutami a prendermene cura..."


Jun Biyue passò il coniglietto a Xiao moxian. Poi tirò fuori la sua spada dal suo anello spaziale e la passò a Xiao Moxian.


"Questo coniglietto..." Quando Xiao Moxian prese il coniglietto bianco e se lo tenne vicino al petto, rimase perplessa. In realtà era sempre stata confusa, perché Jun Biyue portava questo coniglietto bianco sempre con sé?"


Accarezzò istintivamente il coniglietto. Quando lo fece, le sue energie entrarono in contatto con il piccolo coniglietto bianco e il suo cuore tremò.


Questo coniglietto...


Poteva sentire lievemente che all'interno dell'animaletto c'era un filo debolissimo di un'anima residua.


Se l'avesse sondato con attenzione, poteva sentire che era l'anima residua di una donna!


In altre parole, ciò che stava abbracciando non era un semplice coniglietto, ma l'incarnazione di una donna?


Rendendosi conto di questo, Xiao Moxian guardò Jun Biyue, senza parole.


"È la tua..."


Xiao Moxian sembrò capire molte cose.


Jun Biyue toccò gentilmente la testa del coniglietto e disse piano: "Fata Ji... se un giorno Sir Lin potrà brandire il Dao Celeste e ribaltare anche il ciclo della vita e della morte, allora vorrei per favore che chiedessi a Sir Lin di donarle una bella vita..."


"Questo è il mio ultimo desiderio... io da solo non riuscirei mai a resuscitarla. Ma Sir Lin potrebbe avere qualche speranza..."


"Chi è..." Xiao Moxian sussultò. La "lei" a cui si riferiva Jun Biyue naturalmente era l'anima residua incredibilmente debole sigillata nel coniglio. Xiao Moxian non sapeva quale fosse la storia di Jun Biyue.


Ma senza dubbio la determinazione decisa di Jun Biyue probabilmente dipendeva dall'incarnazione di questa donna misteriosa. Dato che pensava di non poterla salvare, sperava che, una volta che Lin Ming fosse arrivato allo stadio Oltre il Divino, sarebbe riuscito a ribaltare il ciclo della vita e della morta e l'avrebbe resuscitata.


Xiao Moxian rimase scioccata da ciò che aveva compreso.


Jun Biyue sorrise lievemente. Si limitò a dire: "Se non è possibile, allora seppelliscici insieme..."


Poi Jun Biyue si girò e iniziò a camminare verso Chiaro e Inchiostro.


"Aspetta... aspettate un momento!"


Xiao Moxian avanzò e cercò di trattenere Jun Biyue, insieme a Chiaro e Inchiostro: "Senior, non ci sono davvero altri modi? Chi vi aiuterà morirà davvero? Se aiutassi anche io, se altre persone vi aiutassero, potremmo condividere questo peso e preservare le loro vite? Anche un poco, anche solo un poco potrebbe aiutare!"
                                


                                



