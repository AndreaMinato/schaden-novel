---
weight: 22480
title: Capitolo 2248 - Lin Ming lascia l'Isolamento
pubDate: 2025-12-15T08:37:10.524Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Il cielo sembrò crollare, si riempì di luce divina e la terra crepitò. I mari si prosciugarono e l'intera Strada Asura pareva sull'orlo della distruzione, come se fosse giunta l'apocalisse.


Inchiostro e Chiaro radunarono i molti praticanti di arti marziali dei 33 Cieli in una formazione, raccogliendo la loro energia vitale sconfinata e la fecero bruciare come un sole accecante. Raggi di luce volarono fuori dalla formazione, sfrecciando nel cielo come arcobaleni mentre volavano verso le grandi terre desolate.


Nella gola della Luna Rossa delle terre desolate, la tomba dei Morali Abbandonati che era rimasta sigillata per dieci miliardi di anni si spalancò!


Enormi bare di bronzo si aprirono e antichi re divini volarono fuori dai sepolcri in cui riposavano.


Questi re divini avevano già dormito per innumerevoli anni. Da tempo avevano perso la loro coscienza, perso ogni ricordo. Tutto ciò che ricordavano era come massacrare e uccidere in un campo di battaglia sanguinoso!


Prima della morte, avevano dovuto sopportare un dolore straziante per trasformarsi in marionette e venire sigillati in un sonno profondo per innumerevoli anni. E tutto questo per questo momento!


Erano persone che sarebbero dovute essere già morte. Ora, con Inchiostro e Chiaro che utilizzavano la grande formazione per destarli, sarebbero vissuti solo per tre brevi giorni.


Ma era un periodo di tempo già sufficiente.


Risuonarono innumerevoli ruggiti che riecheggiarono nell'universo. Centinaia di antichi re divini scattarono selvaggiamente verso l'esercito abissale!


Questi antichi re divini erano stati tutte Vere Divinità prima di morire. Dopo che erano periti erano diventati marionette ed erano stati sigillati per dieci miliardi di anni, facendo precipitare la loro coltivazione. Anche così, anche il più debole di loro era potente quanto un Empireo superiore!


Tra di loro c'erano esperti che avevano la forza combattiva di Vere Divinità di livello inferiore e intermedio!


"Cosa?!"


"Questo è..."


Vedendo questa folla di antichi re divini che si precipitavano verso di loro, gli abissali rimasero scioccati. Non avevano idea da dove provenissero questi rinforzi.


Questi antichi re divini dei 33 Cieli sembravano rinsecchiti come legna da ardere. I loro cadaveri erano avvolti da catene e brandivano armi arrugginite e macchiate che avevano perso la loro lucentezza. Alcuni di loro erano a bordo di cavalcature scheletriche, assochilometrivano ad una legione di nonmorti che fuoriusciva dall'inferno!


<em>Roar!</em>


L'esercito nonmorto degli antichi re divini si scontrò brutalmente con gli abissali!


Uno degli antichi re divini a capo dell'esercito afferrò una grande barriera e puntò alla testa di Malvagio!


<em>Crack!</em>


Le ossa si frantumarono. Malvagio si infuriò. Guardò minacciosamente l'antico re divino apparso di fronte a lui. Anche se questo antico re divino aveva una corporatura magra e ossuta, si potevano ancora distinguere vagamente i lineamenti del suo volto e il suo aspetto un tempo giovane e bello. Quando questo antico re divino era morto, probabilmente era stato estremamente giovane!


Dieci miliardi di anni fa doveva essere stato maestoso e glorioso, un gioiello brillante della razza degli dei primordiali, uno dei membri d'élite indomito e incredibilmente orgoglioso e arrogante!


Anche dopo essere stato reso una marionetta, anche dopo la morte e un confinamento di dieci miliardi di anni, possedeva ancora una forza pari a quella di una Vera Divinità di livello intermedio. Era difficile immaginare quanto fosse stato potente in passato!


Malvagio spalancò le fauci per divorare questo antico guerriero!


Ma, prima ancora che lo potesse fare, il membro d'élite fece circolare l'energia nel suo corpo senza esitare ed esplose!


<em>Bang!</em>


Luce divina si levò al cielo. Malvagio gridò di dolore e il suo enorme corpo fu scaraventato all'indietro. Le sue fauci erano piene di sangue e il suo mento era stato quasi strappato via!


"Uccideteli! Uccideteli tutti!"


Il precettore imperiale del regno demoniaco del Grande Diluvio si infuriò. Questo esercito di nonmorti combatteva senza avere la minima paura di perire!


Loro invece avevano consumato una grande quantità di forza a causa degli scontri continui con i 33 Cieli. Prima che potessero riprendere le energie, l'esercito degli antichi membri d'élite si erano precipitati su di loro.


"Distruggiamoli e basta!"


Il precettore imperiale del regno demoniaco del grande Diluvio, schiacciando completamente due antichi membri d'élite, lacerando i loro meridiani e distruggendo tutti i loro organi!


Tuttavia, prima di morire, fecero esplodere i loro corpi senza esitare!


Il Precettore Imperiale del regno demoniaco del Grande Diluvio poteva contare sulla sua coltivazione per evitare le esplosioni, ma sette od otto Empirei abissali attorno a lui non furono così fortunati. Furono risucchiati direttamente dal vortice di energia e morirono in modo orribile.


"Dannazione!"


Le figure di alto livello nell'esercito di abissali si infuriarono. Visto che erano stati colti dalla sprovvista e anche perché avevano usato troppa energia, non avevano abbastanza tempo per mettersi in formazione prima che gli antichi re divini dei 33 Cieli li assalissero.


Questi antichi re divini non temevano affatto la morte. Una volta che si rendevano conto che stavano per essere uccisi, avrebbero afferrato l'abissale più vicino e si sarebbero fatti esplodere!


Questo metodo di combattimento spericolato inflisse gravi perdite agli abissali!


"Ritirata! Rafforzate la formazione!"


Gridò il Sovrano della Strada del Re Oscuro. L'esercito Demoniaco era troppo sparpagliato e questo permetteva all'antico esercito di re divini di utilizzare i loro attacchi suicidi per ottenere il massimo effetto. Ma una volta che si fossero ritirati e fossero tornati in formazione, avrebbero potuto minimizzare le loro perdite.


C'era comunque un grosso divario di forza. Anche se l'esercito di antichi membri d'élite non temeva la morte, il più forte di loro aveva comunque la forza di sei o sette Vere Divinità di livello intermedio e il resto di loro aveva la potenza di Vere Divinità di livello inferiore ed Empirei; non potevano comunque competere con gli abissali.


Sotto la guida degli abissali di livello superiore, l'esercito demoniaco cominciò a ritirarsi mentre lottava. Sempre più antichi membri d'élite furono uccisi e, a causa della distanza tra di loro che aumentava, non avrebbero potuto causare molti danni anche se si fossero fatti esplodere.


"Oh no..."


Vedendo la battaglia in lontananza, i coltivatori nella formazione del Cielo e dell'Umanità si accigliarono. Di questo passo non sarebbero passate due ore prima che tutti gli antichi membri d'élite venissero distrutti.


Allora l'esercito abissale avrebbe semplicemente meditato e avrebbe recuperato le forze per poi tornare ad attaccare. Dopodiché i 33 Cieli sarebbero andati incontro ad un annientamento totale.


"Andiamo a lottare con loro!"


"Giusto, non possiamo lasciare che i membri d'élite dell'antichità muoiano invano per noi!"


I praticanti di arti marziali che avevano parlato ribollivano già di spirito combattivo. In quel momento nessuno temeva la morte. Tutto ciò che volevano era un'ultima guerra valorosa!


Credevano che usando la protezione degli antichi membri d'élite avrebbero potuto attaccare e infliggere gravi perdite al nemico!


"No... rimarremo indietro e coglieremo questa occasione per meditare e riprendere le forze."


Sogno Divino rifiutò immediatamente l'offerta, lasciando confusi i praticanti di arti marziali attorno a lei.


"Il nostro obiettivo non è infliggere gravi perdite agli abissali, ma difendere Lin Ming."


Sogno Divino scosse la testa. Anche se avessero unito le forze con gli antichi membri dìPlite, non sarebbero riusciti a competere con l'esercito abissale. Malvagio da solo poteva contendere con almeno due o tre Vere Divinità di livello superiore.


E contando anche i quattro Re Demoniaci al livello di Vera Divinità, come avrebbero potuto affrontarli?


Allora Lin Ming avrebbe potuto lasciare l'isolamento!


Il massacro nel cielo divenne sempre più brutale e violento. Gli antichi membri d'élite erano stati quasi tutti uccisi, ma l'esercito abissale aveva perso 700-800 Empirei e oltre una decina di Vere Divinità.


Contando le otto Vere Divinità che si erano fatte esplodere prima e quelle che erano state divorate da Malvagio, non erano rimaste molte Vere Divinità di livello inferiore tra gli abissali.


In termini di quantità, gli abissali non avevano molte più Vere Divinità dei 33 Cieli. Tuttavia la maggior parte delle Vere Divinità abissali sopravvissute erano per lo più al di sopra degli stadi inferiori. Con 700-800 Empirei a sostenerli, la loro forza superava comunque quella dei 33 Cieli.


"Questi maledetti miserabili!"


I quattro re demoniaci avevano pensato che la loro offensiva avrebbe condotto ad una vittoria schiacciante, ma dopo aver incontrato un ostacolo dopo l'altro, adesso erano incredibilmente infuriati. Anche se i loro avversari erano chiaramente molto più deboli, erano comunque riusciti a guadagnare tempo fino ad ora!


"Il Lord Dio demoniaco ci ha dato venti giorni per finire questa missione e ormai sono passati. Non possiamo più tardare, altrimenti ci punirà!"


Menzionando la punizione del maestro della tomba, gli abissali superiori mostrarono delle smorfie. Venire torturati dal maestro della tomba del Dio Demoniaco sarebbe stato molto peggio che morire.


"Rompete quella formazione ad ogni costo, anche facendo un attacco suicida!"


"Bene! Non possiamo più aspettare!"


Gli abissali di livello superiore si scambiarono un'occhiata. Se necessario, potevano perfino sacrificare Malvagio.


Malvagio era un abissale quasi totemico creato frettolosamente dal maestro della tomba e come fondamento aveva la coltivazione di una Vera Divinità di livello superiore. In realtà il maestro della tomba del Dio Demoniaco aveva diviso una porzione della sua energia per creare questa bestia assassina e il suo mare spirituale era stato manomesso in modo che Malvagio mostrasse un'autorità assoluta al maestro della tomba del Dio Demoniaco. Se necessario, si sarebbe sacrificato!


"Il tuo piano è... sacrificare Malvagio per fare esplodere la formazione?"


"Questo è l'ultimo metodo che ci è rimasto, altrimenti non potremo completare questa missione!"


Diversi abissali discussero del loro piano. Poi però, proprio quando stavano per intervenire, le vibrazioni trasmesse dalla Strada Asura divennero molto più intense!


La Strada Asura stava già tremando. Tuttavia, visto che gli abissali erano impegnati a combattere, non se n'erano preoccupati. Ora però i tremiti erano diventati troppo intensi, così forti che i quattro demoniaci non poterono che accigliarsi.


La terra sotto i loro piedi iniziò a rompersi.


Le fessure continuarono ad estendersi con una velocità terrificante. Fenditure profondissime si formarono nella terra, diffondendosi velocemente fino ai confini del mondo. L'ampiezza di una sola crepa arrivava a diverse centinaia di chilometri e poteva arrivare a milioni o decine di milioni di chilometri di lunghezza!


"La Strada Asura si sta distruggendo?"


Gli abissali ne furono sbalorditi. Non provarono nessun entusiasmo, anzi, avevano un brutto presentimento. E in quel momento, sotto i praticanti di arti marziali dei 33 Cieli dove Lin Ming era in isolamento nel vuoto, una luce abbagliante iniziò a brillare, come se stesse nascendo un sole bruciante dal suolo!


Gli abissali furono tutti colti dal panico. Provarono sempre più inquietudine.


E nella formazione del Cielo e dell'Umanità, i praticanti di arti marziali dei 33 Cieli trattennero il respiro. Fissarono senza battere ciglio la luce divina.


"Che sia..."


Xiao Moxian tremò. Il suo cuore iniziò a battere all'impazzata. In quel momento, poteva percepire l'aura di Lin Ming, stava diventando sempre più intensa!


Lin Ming... stava lasciando il suo isolamento?!
                                


                                



