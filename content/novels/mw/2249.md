---
weight: 2249
title: Capitolo 2249 - Lin Ming lascia l'Isolamento
pubDate: 2025-12-15T08:37:10.524Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Sua maestà il Sovrano dell'Umanità! Il Sovrano dell'Umanità ha lasciato l'isolamento?"


In quel momento, molti praticanti di arti marziali dei 33 Cieli iniziarono a rendersi conto di questa possibilità. I grandi terremoti della Strada Asura forse indicavano che Lin Ming stava lasciando l'isolamento.


Esatto... tutti avevano sentito che il Sovrano dell'Umanità doveva fondere la Strada Asura con l'Universo del Sogno Akashico. Anche se non capivano come sarebbe potuto accadere o i dettagli al riguardo, se la Strada Asura fosse stata assimilata da Lin Ming, allora forse era possibile che si stesse disintegrando perché il Sovrano dell'Umanità aveva lasciato il suo isolamento...


"Questi miserabili, cosa stanno farneticando?!"


Tra l'esercito di abissali, i quattro re demoniaci mostrarono tutti espressioni incredibilmente scontente. Si erano resi conto anche loro che molto probabilmente Lin Ming stava uscendo dal suo isolamento!


"Non fatevi cogliere dal panico!"


In quel momento, diverse Vere Divinità superiori abissali riuscirono a stento a mantenere la calma. "Anche se Lin Ming ha lasciato l'isolamento, potrebbe non essere arrivato allo stadio Oltre il Divino. Non dimenticatevi, è stato ferito dal nostro signore!"


"Giusto, giusto."


Mentre gli abissali stavano parlando tra di loro, la terra iniziò a crepitare. Luce divina si espanse e un paio di enormi ali nere si stesero, coprendo l'intero letto del Mare Asura come delle gigantesche nuvole cupe!


Erano le ali di un drago nero!


"Roar!!"


Il ruggito di un drago risuonò nel cielo. In mezzo alla tempesta di energia, due luci fredde sfrecciarono come una spada divina, passando per la volta celeste con fare sconvolgente.


Lin Ming aveva molto probabilmente lasciato l'isolamento!


E quelle due luci fredde erano il suo sguardo ardente!


"Lin Ming!"


"Lin Ming!"


Nel momento in cui Lin Ming apparì, i quattro re demoniaci arretrarono a mezz'aria, le loro pupille si rimpicciolirono.


Questa paura era dovuta all'aura di Lin Ming!


L'aura era alimentata dalle innumerevoli vittorie accumulate da Lin Ming, dagli innumerevoli guerrieri caduti per mano sua e dal sangue di tutti i talenti orgogliosi che aveva massacrato, era la maestà di un imperatore!


I quattro re demoniaci provarono timore reverenziale e orrore. Si ritirarono sempre di più, brividi freddi scorrevano per le loro schiene. Nessuno di loro riuscì a radunare il coraggio per affrontare Lin Ming!


Lin Ming aveva creato troppe leggende. Inoltre era un avversario che perfino il maestro della tomba del Dio Demoniaco temeva un po'. Prima ancora di combattere, erano già terrorizzati!


La tempesta di energia scomparì. Un drago nero lungo mille chilometri stava sulla terra rovinata e Lin Ming era sulla sua testa tenendo una lancia con entrambe le mani!


Il suo corpo era dritto e alto, ma il suo aspetto era sorprendente.


Non sembrava più giovane e maestoso, brillante come una scultura di giada. Il suo corpo era magro e la sua pelle era carbonizzata, come se avesse esaurito la sua vitalità del sangue.


Quando l'ultimo assalto del maestro della tomba del Dio Demoniaco aveva distrutto il palazzo celeste d'ametista, aveva anche permesso a tutti di vedere per breve tempo in che condizioni era. Allora aveva la stessa pelle bruciata e aveva fatto preoccupare tutti. Lin Ming si sarebbe potuto riprendere da queste ferite?


Ora che l'isolamento era terminato ed era uscito, tutti pensavano che sarebbe tornato al picco delle sue condizioni. Ma il suo corpo era come prima...


Non solo Lin Ming sembrava magro e rinsecchito, ma i suoi lunghi capelli erano scompigliati come erba spezzettata. L'abito prezioso che indossava era stato fatto a pezzi e pendevano solo brandelli dal suo corpo.


Tutti i praticanti di arti marziali dei 33 Cieli si inquietarono vedendolo in queste condizioni. Lin Ming aveva completato la sua fusione tra il cielo e l'umanità? Era rimasto gravemente ferito? Nel caso lo fosse stato, quanta forza combattiva gli rimaneva?


"Eheh! Pensavo che avessi completato il tuo isolamento e fossi arrivato Oltre il Divino, ma sei solo esausto e rinsecchito!"


Il Sovrano della Strada del Re Oscuro rise fragorosamente vedendolo, sembrava aver ripreso coraggio.


Aveva ragione. L'attacco del loro signore era stato terrificante. Per scagliare un assalto del genere, il maestro della tomba aveva sacrificato dell'energia che aveva accumulato per molti anni. Lin Ming era stato costretto a sopportare quell'attacco, così come poteva non essere rimasto ferito?


E forse l'anima del maestro della Strada Asura si era ridotta in cenere! Altrimenti perché sarebbe scomparso?


Lin Ming era forte, ma non importava quanto fosse potente, come poteva superare il loro signore?


"Piantala con le recite. Credevi che non sapessi che il tuo isolamento ha bisogno di 10.000 anni per essere completato e anche se avessi 10.000 anni a disposizione potresti non riuscire a farcela? Ora sono passati solo 9.900 anni, così come puoi aver finito?"


Il Precettore Imperiale del regno del Grande Diluvio represse la paura e si fece avanti.


"Il tuo isolamento è stato interrotto dal Lord Dio Demoniaco e hai subìto un contraccolpo. Ora probabilmente stai soffrendo di una carenza di vitalità del sangue e anche se la tua aura è così, quanta forza combattiva ti è rimasta davvero? Il motivo per cui hai lasciato l'isolamento ora è perché sai che saresti spacciato se continui a ritirarti. Allora, come ci si sente? Come ci si sente a fallire poco prima della fine?"


I quattro re demoniaci parlarono tutti uno dopo l'altro. Più parlavano, più sospettavano di aver colto nel segno. Non solo la coltivazione di Lin Ming era aumentata, ma la sua forza era calata!


E dalla parte dei 33 Cieli, tutti i praticanti di arti marziali trattennero il respiro. Erano preoccupati per Lin Ming e, vedendo che gli abissali stavano avanzando di nuovo, si misero istintivamente di fronte a Lin Ming e continuarono ad attivare la formazione del Cielo e dell'Umanità.


In quel momento nemmeno Xiao Moxian, Lin Huang o Jiu'er sapevano cosa stesse pensando Lin Ming. Era come una massa di densa foschia, completamente impenetrabile.


Poi il drago nero batté le ali e iniziò a volare.


Lin Ming rimase sulla sua testa, avvicinandosi sempre di più agli abissali!


I quattro re demoniaci rimasero inorriditi. Anche se prima erano stati sfrenati e arroganti, in realtà era solo una facciata ed erano spaventati. In realtà non avevano idea delle condizioni di Lin Ming.


"Attaccatelo, distruggetelo!" Disse un re demoniaco a denti stretti.


Non avevano altra scelta. Anche se non volevano affrontarlo, Lin Ming aveva già lasciato l'isolamento. Così come potevano scappare?


Inoltre, anche se fossero riusciti a sfuggire dalle grinfie di Lin Ming, il Lord Dio Demoniaco li avrebbe puniti con un fato ancora peggiore della morte una volta tornati nell'Abisso Oscuro.


"Malvagio, vai!"


I quattro re demoniaci non avevano nemmeno bisogno di discutere tra di loro per capirsi. Nessuno di loro avrebbe osato attaccare, così attivarono il sigillo impiantato nell'anima di Malvagio, assumendone il controllo e mandandolo verso Lin Ming a suicidarsi esplodendo; questo era il metodo più sicuro per ucciderlo per loro.


Ma la quantità totale di energia di Malvagio era terrificante. Se fosse esploso, non sarebbe stato diverso da una supernova devastante!


Dato che il sigillo spirituale si era attivato, Malvagio era diventato una marionetta. I suoi occhi divennero rosi come il sangue e si precipitò verso Lin Ming con un ruggito.


"Muori e basta. Hai ucciso così tanti di noi e ora perfino un totem abissale morirà con te, dovresti essere più che soddisfatto!"


"Qualcuno come te avrebbe dovuto condurre una vita gloriosa ed eroica, ma che peccato che hai incontrato il Lord Dio Demoniaco e sei destinato ad essere distrutto!"


I re demoniaci ruggirono, cercando di rassicurarsi e prendere coraggio. Riversarono la loro energia in Malvagio, che iniziò ad espandersi rapidamente come un palloncino!


In quel momento i praticanti di arti marziali dei 33 Cieli videro il totem che era sul punto di esplodere. Se fosse scoppiato, avrebbe scatenato una tempesta di energia inimmaginabile.


Ma Lin Ming rimase calmo e sereno come prima. Mentre Malvagio si espandeva sempre di più, Lin Ming si limitò a sporgere una mano e fare segno di afferrare lentamente il vuoto!


"Ahhhh!"


La testa di Malvagio fu schiacciata ed esplose direttamente!


La carne e il sangue del totem schizzarono in ogni direzione mentre il suo intero corpo si disintegrava!


Non era un'esplosione di energia, ma del corpo. Nel momento in cui Lin Ming aveva sporto la mano, tutta l'energia del totem era stata controllata da lui e non era riuscita ad implodere!


Il sangue schizzò come un vulcano in eruzione, cadendo dal cielo. La carne e il sangue di Malvagio furono ridotti in poltiglia e iniziarono a fluire dal suo corpo distrutto. Il crepitio del cranio di Malvagio risuonò nel mondo.


Era un rumore terrificante che faceva rabbrividire di paura!


I quattro re demoniaci fissarono la scena ad occhi spalancati, i loro palmi erano fradici di sudore. I loro cuori erano scossi!


Si aspettavano già che Lin Ming fosse forte, probabilmente molto forte, ma non si sarebbero mai immaginati che potesse scagliare un attacco del genere.


Malvagio che era enorme quanto un pianeta e che aveva un cranio incredibilmente duro era stato... schiacciato?
                                


                                



