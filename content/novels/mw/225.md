---
weight: 225
title: Capitolo 225 - Inizio delle Qualificazioni
pubDate: 2025-10-16T07:28:18.460Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
da editare
-Schadenfreude</em>


Qin Ziya sospirò: "Stavolta siamo davvero a corto di personale. L'ultima volta Mu Yin era riuscito ad entrare tra i primi 100, ma ha già più di 22 anni ed è stato ammesso nelle Fazioni. Qin Xingxuan era troppo giovane; non otterrà buoni risultati. D'ora in avanti possiamo solo contare su Ling Sen..."


"Uh, che peccato. Se Lin Ming fosse stato qui, allora la sua forza avrebbe potuto sorpassare perfino Ta Ku." L'uomo che stava parlando con Qin Ziya indossava vestiti blu e i suoi capelli bianchi erano raccolti in un chignon. Sembrava un sacerdote ed era uno dei Vice Maestri del Palazzo delle sette arti, Sun Youdao.


Sun Youdao aveva 45 anni quando era entrato nello stadio Houtian. Al momento era rimasto bloccato a questo livello per 70 anni. Nonostante la sua coltivazione avesse raggiunto lo stadio Houtian, Sun Youdao sapeva che con il suo talento era impossibile che le Sette Valli Misteriose gli avrebbero donato una Pillola Apertura Celeste e in ogni caso con il suo talento sarebbe stato uno spreco. Una Pillola Apertura Celeste non sarebbe stata sufficiente per lui per raggiungere lo stadio Xiantian.


Visto che aveva già accettato i suoi limiti, Sun Youdao aveva mantenuto un atteggiamento e una mentalità positivi. Era giusto, prudente e dopo essere diventato un Vice Maestro, non si era mai fatto coinvolgere in battaglie inutili. Aveva anche mantenuto buoni rapporti con Qin Ziya.


Qin Ziya annuì e disse: "È probabile, ma sfortunatamente Lin Ming non è ancora tornato."


"Se è andato davvero ad avventurarsi all'esterno, allora temo che..." La voce di Sun Youdao si spense. Non era davvero convinto che Lin Ming avesse lasciato il Palazzo delle sette arti per esplorare; non aveva senso. Senza considerare tutti i nemici che era riuscito a farsi, l'esperienza nel mondo non era necessariamente più efficace del Palazzo delle sette arti, dove poteva usare illimitatamente le Sette Maggiori Formazioni d'Assalto.


Qin Ziya rimase in silenzio.


Sun Youdao sospirò e disse: "Lin Ming era davvero un buon seme. Se fosse continuato a crescere, allora anche se non avesse comunque ottenuto dei grandi risultati nell'Incontro di Arti Marziali tra le Fazioni, sicuramente sarebbe riuscito a raggiungere una buona posizione. Potrebbe non arrivare tra i primi dieci, ma poteva ancora aspirare a farlo!"


Sun Youdao aveva appena finito di parlare, quando un talismano di trasmissione del suono bruciò nella stanza. Qin Ziya sentì il messaggio e si alzò istantaneamente.


"Cosa sta succedendo?" Sun Youdao vedeva raramente Qin Ziya così agitato.


"L'Ufficio di Registrazione del Palazzo Marziale ha riferito che Lin Ming è appena tornato."


"Uh?" Sun Youdao era scioccato. "Questo ragazzo è davvero andato all'avventura?"


Sun Youdao aveva appena pronunciato queste parole quando Lin Ming disse al di fuori del Palazzo Profound Martial: "Il Discepolo Lin Ming chiede un'udienza con il Maestro del Palazzo Marziale Qin."


"Entra!"


Le porte del palazzo si spalancarono e Lin Ming entrò e fece un inchino: "Maestro del Palazzo Marziale Qin, Maestro del Palazzo Marziale Sun."


Questo era il vecchio vestito di blu che Lin Ming aveva incontrato diversi mesi fa; era la persona che gli aveva dato la Lancia Pesante d'Argento Flessibile.


Qin Ziya iniziò a squadrarlo, esaminandolo dalla testa ai piedi. La sua espressione cambiò un po' di volte, spalancando gli occhi e aprendo e chiudendo la bocca.
Qin Ziya di solito era calmo, ma stavolta era stato sconvolto: "Lin Ming, hai raggiunto il picco della Forgia delle Ossa?!"


"Sì, pochi giorni fa ho incontrato un'opportunità fortunata e ho fatto un avanzamento."


Disse Lin Ming con noncuranza, ma Qin Ziya era pieno di meraviglia. Quando un praticante di arti marziali si trovava di fronte ad un incontro fortuito, di solito affrontava anche innumerevoli pericoli. Migliore l'opportunità e maggiore era il pericolo. Cosa aveva sperimentato in questi due mesi Lin Ming? Ogni praticante di arti marziali aveva i suoi segreti, così Qin Ziya non insistette ulteriormente.


Anche il vecchio dai vestiti blu era scioccato, sembrava che la sua barba stesse per saltargli via. Quando era all'Alterazione dei Muscoli, Lin Ming era riuscito a sconfiggere Zhang Guanyu che era al Forgia delle Ossa. Ora che aveva raggiunto questo livello era davvero terrificante! Poteva anche raggiungere le prime cinquanta posizioni nel Torneo tra le Fazioni o anche i primi trenta!


Qin Ziya chiese: "Lin Ming sei davvero andato all'avventura in questi ultimi due mesi?"


Il ragazzo annuì. Naturalmente non menzionò il problema che aveva avuto con Ouyang Dihua.


Qin Ziya esitò e non chiese altro. Aveva sempre pensato che ci fosse qualcosa di strano. Lin Ming era andato all'improvviso all'avventura e poi Ouyang Dihua era morto misteriosamente... se la coltivazione di Lin Ming non fosse così bassa, allora Qin Ziya potrebbe perfino sospettare che avesse qualcosa a che fare con l'incidente.


<em>'Potrei aver valutato male la situazione.'</em> Qin Ziya decise di non fargli altre domande. Ciò che voleva sapere ora era quanto fosse diventato forte il ragazzo.


"Lin Ming, secondo il Decreto dei Sette Misteri, ora sei ufficialmente un discepolo principale del mio Palazzo delle sette arti. Sai dell'Incontro di Arti Marziali tra le Fazioni?"


Lin Ming annuì: "Questo discepolo lo conosce."


"Bene. Per questo incontro ci mancano proprio due persone. All'inizio avevo deciso di selezionare tra Ling Sen, Ta Ku, Zhao Jifeng e Jiang Bin. Ora con te dovrò sceglierne solo due tra di loro! Riposa bene stasera. Domani mattina comincerà la competizione di qualificazione. Sarà una buona occasione per duellare con Ling Sen e Ta Ku, ti farò combattere con quei due. Se vincerai, allora anche la Pillola Miracolo Blue e l'Icore Depurativa promesse precedentemente ti saranno consegnate. Tra l'altro Ling Sen è avanzato al Forgia delle Ossa quindici giorni fa; dovresti prepararti."


Nonostante sapesse che Lin Ming avrebbe ottenuto uno dei due posti, Qin Ziya voleva comunque che partecipasse agli incontri. Il primo motivo era per convincere il pubblico e il secondo perché voleva sapere quanto fosse diventato forte Lin Ming.


"Oh, lo so." Al ragazzo non sembrò strano. Ling Sen si era fermato al picco dell'Alterazione dei Muscoli per moltissimo tempo; era proprio il momento che avanzasse.


Lin Ming non vedeva l'ora di combattere contro Ling Sen, all'inizio lui era stato proprio l'obiettivo che aveva perseguito con tutta la sua passione. Ma ormai era tutto nel passato.


............


Quando si diffusero le notizie del ritorno di Lin Ming, le voci arrivarono in ogni angolo della città di Fortuna Celeste.


La maggior parte delle persone non immaginava minimamente che fosse accaduto qualcosa di imprevisto. Credevano solo che Lin Ming fosse andato all'avventura. C'erano pochissimi individui influenti che pensarono che fosse strano.


Naturalmente la persona più scioccata di tutte era Bi Luo; Lin Ming era davvero vivo!


"Questo animaletto ha la migliore fortuna di sempre!" Bi Luo si incupì. Visto che credeva che Ouyang Dihua fosse morto per mano di un maestro Xiantian, non sospettò minimamente Lin Ming.


"Sapeva che a parte Ouyang Dihua, anche io ho provato ad ucciderlo?" Mentre pensava questo, Bi Luo si agitò. Il ritmo di crescita di Lin Ming era semplicemente troppo rapido. In POchi anni potrebbe perfino minacciarlo.


Bi Luo aveva pensato di informare Ouyang Boyan dell'ostilità tra suo nipote e Lin Ming e di come avevano provato ad ucciderlo, ma temeva che Ouyang Boyan si sarebbe infuriato e avrebbe sfogato la sua rabbia su di lui. Bi Luo era in un dilemma, sembrava che stesse camminando su dei gusci d'uovo.


.........


Le Qualificazioni per l'Incontro di Arti Marziali tra le Fazioni era un evento che si svolgeva ogni tre anni nel Palazzo delle sette arti. La competizione era aperta a parte del pubblico. Finché uno fosse stato un aristocratico, avesse avuto una carica prestigiosa o fosse un discepolo del Palazzo delle sette arti, allora avrebbero potuto fare da spettatori.


Quando fu decisa la prima fase tra i discepoli principali, a causa del clima freddo, gli spettatori erano più giovani e di meno rispetto al passato. Ma ora la situazione era diversa: l'intero campo era colmo di persone. Tra di loro, il 90% era venuto perché aveva sentito del ritorno di Lin Ming e voleva guardare lo scontro tra Lin Ming e Ling Sen.


Nel regno di Fortuna Celeste, gli individui della giovane generazione più famosi erano Ling Sen e Lin Ming. Zhou YU e Liang Long invece erano discepoli principali del Palazzo Marziale e non molte persone li conoscevano. I due provenivano dalle quattro grandi famiglie di coltivatori che vivevano nei confini del regno di Fortuna Celeste. Poiché non erano persone del regno di Fortuna Celeste, alla maggior parte delle persone non importava della loro forza.


La neve stava ancora cadendo dal cielo, ma era diminuita di molto rispetto a prima. L'intero palco di arti marziali era stato ripulito dalla neve ed era stata applicata una copertura per evitare che la neve cadesse lì attorno.


I coltivatori non dovevano temere il freddo, ma gli aristocratici fisicamente deboli, indossavano un abito di visone, bevevano tè caldo e accanto a loro avevano un braciere ardente, quindi nemmeno loro sentivano freddo.


Liang Long e Zhou Yu, che avevano superato prima la competizione, erano seduti tra gli spettatori mentre aspettavano che gli incontri iniziassero.


"Credi che vincerà Ling Sen o Lin Ming?" Mormorò con noncuranza Liang Long mentre mangiava dei pinoli. Secondo lui l'evento principale delle qualificazioni era l'incontro tra Lin Ming e Ling Sen. Le battaglie di Zhao Jifeng, Jiang Bin e Ta Ku invece sarebbero state un po' meno entusiasmanti.


Zhaou Yu sospirò e disse: "Difficile da dire. Quando Ling Sen era al picco dell'Alterazione dei Muscoli, era paragonabile ad un maestro al Circolazione. Lin Ming invece quando era agli inizi dell'Alterazione dei Muscoli è riuscito a sconfiggere Zhang Guanyu. Ora che le loro coltivazioni sono aumentate, ci sarà davvero una feroce battaglia."


Non si erano ancora diffuse le notizie riguardo all'aumento di coltivazione di Lin Ming, ma Zhou Yan era già stato informato in anticipo. Ora Lin Ming era un discepolo principale.


"Jiang Bin e Zhao Jifeng sono davvero peggiori. Mi piacerebbe scendere in campo e affrontare Lin Ming." Disse con un ghigno sicuro di sé Liang Long. Non credeva che la sua forza fosse inferiore a quella di Ling Sen e Lin Ming.


"Uh? Il Maestro del Palazzo Marziale è arrivato." Liang Long posò i suoi pinoli. All'entrata del palco c'era una fila di persone. Quella a capo del gruppo vestita di bianco era Qin Ziya. Mentre i fiocchi di neve cadevano, nessuno di essi poteva toccare il suo corpo; volavano via ancora prima di potersi avvicinare.


Dietro Qin Ziya c'era il Maestro del Palazzo Marziale Sun e a sua volta alle sue spalle c'erano Lin Ming, Ling Sen e gli altri cinque partecipanti.


Vedendo Lin Ming, l'atmosfera in tutto il campo cominciò ad animarsi. Pochi mesi fa il ragazzo era riuscito a creare un miracolo dopo l'altro. La sua popolarità superava quella di Qin Xingxuan. Per i praticanti di arti marziali dalle origini comuni, i suoi ammiratori e le sue ammiratrici Linmaniaci, il ragazzo era il loro idolo assoluto. Era il loro splendido sole nascente.


C'erano molte giovani aristocratiche che persero ogni modestia e salutarono con sfacciataggine Lin Ming con i loro fazzoletti. Dato che il ragazzo era scomparso per due mesi, i Linmaniaci avevano aspettato con grande impazienza il suo ritorno, agitati come una tempesta vorticante nelle profondità del mare calmo.


Mentre l'ora delle qualificazioni si avvicinava, sempre più persone arrivarono negli spalti. Tra di loro c'era perfino Bai Jingyun che era uscita di casa recentemente. Questo aveva sorpreso anche Murong Zi: "Sorellona Jingyun, finalmente sei uscita! Se fossi rimasta ancora nella tua stanza, allora avresti iniziato ad ammuffire."


Bai Jingyun sorrise senza dire nulla. Guardò gli spettatori, i suoi occhi si fermarono su Lin Ming per un momento prima di volgere lo sguardo altrove.


Naturalmente Bai Jingyun conosceva del feudo tra Ouyang Dihua e Lin Ming, ma credeva che l'assassinio di Ouyang Dihua fosse stato commesso da un misterioso maestro Xiantian e che non avesse niente a che fare con Lin Ming. Tuttavia non sapeva perché, ma in qualche modo aveva associato Lin Ming al suo misterioso salvatore Xiantian.


"Sorellona Jingyun, chi stai cercando?" Chiese Murong Zi con un sorriso malizioso.


"Niente. Mi sto solo guardando attorno." Bai Jingyun scosse la testa e sorrise lievemente, ma in realtà non era affatto calma.


Mancava solo un quarto d'ora all'inizio delle qualificazioni, anche il Principe Ereditario Yang Lin era apparso. Oggi indossava una vestaglia su cui era stato ricamato un Kirin. Indossava degli stivali da neve e cavalcava un Cavallo Squamoso Bianco. Era proprio d'ottimo umore.


Quando era arrivato, il Principe Ereditario non era stato annunciato. Questo perché tra i presenti c'erano molte persone importanti; troppe da contare. C'erano anche i capi e gli anziani di grandi e piccole famiglie aristocratiche, la nobiltà, marchesi, conti e anche due dei Dieci Grandi Generali.


Di fronte ad una scena del genere, la sua posizione come Principe non era così importante.
                                


                                



