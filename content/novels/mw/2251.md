---
weight: 22510
title: Capitolo 2251 – La tua Era è Finita
pubDate: 2025-12-15T08:37:10.524Z
tags:
    - mw
---


ANNUNCIO: appena finisco Martial World, inizierò a pubblicare True Martial World :)
Capitolo regolare,
0 capitoli in coda, 0/5
-Schadenfreude


In quel momento Lin Ming sentì una forza sconfinata nel suo corpo. La Lancia Distruttrice del Mondo nelle sue mani poteva essere definita un'arma, ma in realtà non era diversa da una parte del suo corpo. Gli era vicina come la sua carne e il suo sangue, e sia la sua aura, che la sua anima divina, il suo mondo interno, le sue fluttuazioni vitali, il suo marchio spirituale, erano diventati tutt'uno con questa lancia!


Con un pensiero, il suo corpo si integrò direttamente alla Lancia Distruttrice del Mondo.


Lin Ming svanì; l'uomo e la lancia erano diventati una cosa sola!


Rumble rumble rumble!


Sulla punta della Lancia Distruttrice del Mondo si scatenarono fuoco e fulmini. Apparì della foschia sconfinata nel vuoto e un canale spaziale simile ad un buco nero comparì di fronte all'arma.


Tempeste ulularono nel vuoto. La Lancia Distruttrice del Mondo scattò all'improvviso, attraversando il mondo e le stelle.


Quando svanì per il canale spaziale, sembrò portare via tutta l'energia nell'universo.


"Lin Ming..."


Mentre lo guardavano, i praticanti di arti marziali dei 33 Cieli trattennero il respiro.


Avevano già capito cosa aveva intenzione di fare. Lin Ming stava per iniziare la lotta finale contro il maestro della tomba. Sarebbe stato l'ultimo scontro in assoluto il cui risultato avrebbe determinato il futuro dei 33 Cieli!


Per Lin Ming, gli strati dello spazio esistevano solo in nome. Mentre sfrecciava via, la distanza perse ogni significato. Frantumò le barriere spaziali più volte. Il Muro del Sospiro Divino isolava i 33 Cieli ed era una barriera che perfino le Vere Divinità avevano difficoltà a superare. Ma per Lin Ming il Muro del Sospiro Divino era fragile come il vetro!


Volò velocemente dalla Strada Asura, per l'antico universo per arrivare sopra l'Abisso Oscuro!


Infinito intento omicida trapelò dai suoi occhi. La Lancia Distruttrice del Mondo si abbatté sul suo obiettivo!


Boom!


La Lancia Distruttrice del Mondo trapassò il cielo dell'Abisso Oscuro e precipitò sulla terra nera!


Sembrava una colonna fatta di spire di drago che cadeva dal cielo più alto. Ruppe ogni barriera con una forza inarrestabile. Il terreno pesante e nero fu trapassato dalla lancia divina e il primo piano dell'Abisso Oscuro fu strappato via!


L'Abisso Oscuro era formato da diciotto spazi indipendenti sovrapposti gli uni sugli altri. La terra del primo piano era il cielo del secondo.


Quando la Lancia Distruttrice del Mondo squarciò la terra del primo piano, distrusse anche il cielo del secondo.


A causa dell'enorme apertura, la forza del mondo sconfinata iniziò a fluire fuori. Per Lin Ming che aveva coltivato gli universi interni ed esterni al loro picco, che comprendeva le leggi più elevate e che aveva raggiunto l'apice della fusione tra il cielo e l'uomo, assorbire la forza del mondo fuoriuscita dall'Abisso Oscuro non era affatto un problema!


Così, mentre la Lancia Distruttrice del Mondo trapassava il primo piano dell'Abisso Oscuro, ondate di energia schizzarono all'indietro e la sua forza traboccante fu assorbita dall'arma enorme!


La terra crepitò, il cielo divenne grigio e i mari si rinsecchirono. L'intero Abisso Oscuro sembrò venire privato di tutta la sua energia spirituale.


Dopo aver assimilato questa forza, la Lancia Distruttrice del mondo divenne sempre più formidabile. Senza rallentare minimamente, irruppe tra i mari del secondo piano!


I mari furono troncati e si sollevarono degli tsunami enormi di 10.000 chilometri. Anche il secondo piano dell'Abisso Oscuro era stato trafitto!


Assorbendo forza del mondo, la lancia devastante diventò sempre più feroce e potente!


Riecheggiarono dei tuoni. Le tempeste seminarono il caos. Uno strato dopo l'altro dell'Abisso Oscuro cedette. Lin Ming era fuso insieme con la Lancia Distruttrice del Mondo, con la forza infinita di questo assalto. Alla fine trapassò il diciassettesimo piano dell'Abisso Oscuro e arrivò nello spazio della tomba del Dio Demoniaco!


Lin Ming si ricordava chiaramente dell'avvertimento che il Sovrano Immortale gli aveva dato prima che lo lasciasse partire; il maestro della tomba del Dio Demoniaco era capace di controllare ogni cosa in quella terra e lì era il sovrano assoluto. Non avrebbe mai dovuto affrontarlo nella tomba a meno che non avesse la capacità di distruggere il mondo della tomba del Dio Demoniaco!


Quanto era saldo quel piano? Era un mondo che era sopravvissuto alla grande Distruzione dell'ultimo universo.


Ma oggi Lin Ming l'avrebbe trapassato!


L'arma di Lin Ming si chiamava Lancia Distruttrice del Mondo e il mondo che avrebbe distrutto sarebbe stato quella della tomba del Dio Demoniaco!


Il maestro della tomba del Dio Demoniaco si era fuso con la esso. Finché questo mondo fosse stato distrutto, allora anche le fondamenta della sua forza sarebbero collassate. Questo era l'unico metodo per sconfiggerlo!


"Spaccati!"


Lin Ming ruggì, la sua voce riecheggiò dritta fino al diciottesimo piano dell'Abisso Oscuro!


Tutta la sua forza si condensò in questo assalto. Aveva riversato tutta la sua esperienza delle leggi e della sua coltivazione in questo attacco!


Bang!


La punta della Lancia Distruttrice del Mondo trapassò la barriera della tomba del Dio Demoniaco. Il piano fu percorso da un raggio di luce divina, sembrava che la spada di un dio spirituale lo stesse rompendo.


L'energia si disperse attorno, formando delle esplosioni spaventosamente grandi. Sembrava che la grande Distruzione dell'universo fosse arrivata in anticipo. Tempeste sconfinate di energia si scatenarono, disintegrando completamente il diciottesimo piano dell'Abisso Oscuro!


La tomba del Dio Demoniaco era stata fatta a pezzi.


Oggi questo mondo che era stato definito indistruttibile era stato annientato da Lin Ming!


Un potente impatto di energia si precipitò fuori dalla tomba del Dio Demoniaco, facendo tremare il corpo di Lin Ming e facendogli quasi vomitare una boccata di sangue.


Ricca forza del mondo bruciò attorno a Lin Ming. Si fuse alla Lancia Distruttrice del Mondo, pareva una meteora bruciante che impattava sulla terra sconfinata, creando una voragine terrificante profonda milioni di chilometri!


Rumble rumble rumble!


La volta celeste collassò e la terra si incavò. Sembrava una scena apocalittica.


Quando il mondo iniziò a rompersi, la tomba del Dio Demoniaco prima indistruttibile sembrò diventare fragile.


Lin Ming sfrecciò fuori dall'enorme voragine. Quando si alzò con i suoi capelli svolazzanti, pareva un dio della guerra che stava nascendo!


Pa pa pa!


La pelle bruciata crepitò e cadde dal suo corpo, frusciando attorno a lui.


Lin Ming sollevò la Lancia Distruttrice del Mondo, avanzando un passo alla volta. Il suo corpo prima rinsecchito iniziò a brillare dopo che la vecchia pelle era caduta, diventando gloriosa e splendida come la giada.


"Sei finito! Sei vissuto per fin troppo tempo. La tua era è finita, sarò io a farla concludere!"


Lin Ming guardò l'energia impetuosa di fronte a lui, era... il Mare d'Ossa dell'imperatore!


Densa energia infernale e della morte schizzò dal Mare d'Ossa dell'Imperatore, riempiendo l'aria.


Lin Ming poteva sentire chiaramente le urla sofferenti delle anime antiche e l'aura demoniaca da abissale!


L'energia della morte divenne sempre più ricca per poi trasformarsi in fumo nero visibile ad occhio nudo. La foschia nera iniziò a sollevarsi verso l'alto come delle fiamme infernali.


Un vecchio dai capelli bianchi radi emerse dal fumo nero. Il suo corpo era magro come uno scheletro e il suo sguardo era appannato. Sembrava un vecchio morente.


Pareva un cadavere rinsecchito che aveva dormito in una tomba per 100 miliardi di anni. Passo dopo passo, si stava muovendo verso Lin Ming con fare rigido e goffo.


Quando questo vecchio vide Lin Ming, ondate di intento omicida brillarono nel suo sguardo appannato!


Vedendo questo Dio Demoniaco orribile e grottesco, Lin Ming sorrise freddamente: "Sembra... che alla fine tu non sia riuscito ad ottenere la vita eterna. Ti sei fuso con la tomba del Dio Demoniaco, ma sfortunatamente la tomba del Dio Demoniaco è stata distrutta da me. Visto che questo sistema universale è collassato, anche l'energia collegata ad esso è scomparsa. Visto che hai perso la tua fonte vitale, non puoi più fonderti con la tomba del Dio Demoniaco. Sei spacciato!"


"Jejejeje!" Il Dio Demoniaco rise con fare bizzarro, come se fosse impazzito completamente: "Se ti ucciderò e ti divorerò vivo, potrò compensare la vitalità che ho perso! Posso ancora riparare la tomba del Dio Demoniaco! Muori!"
                                


                                



