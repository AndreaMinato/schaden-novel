---
weight: 22520
title: Capitolo 2252 – Le Memorie di una Vita
pubDate: 2025-12-15T08:37:10.524Z
tags:
    - mw
---


ANNUNCIO: appena finisco Martial World, inizierò a pubblicare True Martial World :)
Capitolo regolare,
0 capitoli in coda, 0/5
-Schadenfreude




Crack!


Crack!


La tomba del Dio Demoniaco continuò a collassare, si stava disintegrando!


In quel momento il Dio Demoniaco era una bestia selvaggia. I suoi capelli sembravano erba rinsecchita e le sue mani magre si erano trasformati in artigli disgustosi. Un lieve bagliore rosso scintillava nel suo sguardo sporco.


Doveva divorare Lin Ming ora, altrimenti si sarebbe indebolito lentamente a causa del collasso della tomba del Dio Demoniaco, esaurendo ogni energia!


"Sheng Mei! Dov'è?"


Chiese freddamente Lin Ming. 10.000 anni fa la sua connessione spirituale con lei si era troncata e non aveva idea di cosa le fosse accaduto.


Allora Lin Ming non era riuscito a lasciare la Strada Asura, né aveva potuto salvarla. Era troppo debole allora, se avesse cercato l'Imperatore Spirituale sarebbe significato morte certa per lui.


Sapeva che sua moglie era in grande pericolo, ma non c'era nulla che poteva fare. Ci si poteva immaginare quanto si fosse addolorato e sentito in colpa!


In questi ultimi anni, Lin Ming si sarebbe preoccupato periodicamente per Sheng Mei. E anche se sapeva che il Dio Demoniaco non avrebbe risposto, non poté trattenersi dal fare questa domanda.


"Sheng Mei?!" Il Dio Demoniaco ridacchiò diabolicamente: "Ho usato quella pu***na come un sacrificio di sangue, altrimenti come avrei potuto aprire il Muro Eterno? Jejeje!"


Vedendolo ridere selvaggiamente, lo sguardo di Lin Ming si riempì di intento omicida. Non credette al Dio Demoniaco perché allora non l'aveva sentita morire, ma venire isolata gradualmente da qualche forza misteriosa.


Inoltre, era indubbio che il piano di usare Sheng Mei come sacrificio di sangue fosse fallito, altrimenti l'Imperatore Spirituale non avrebbe perso così tanto tempo prima di aprire il Muro Eterno.


Ma non importava quale fosse il motivo, il responsabile dei problemi di Sheng Mei era il Dio Demoniaco di fronte a lui!


Lin Ming strinse la Lancia Distruttrice del Mondo e fu sul punto di attaccare. Ma poi sussultò: "Questo è..."


Una connessione debole, eppure meravigliosa toccò il cuore di Lin Ming. Proveniva da un posto lontano, molto lontano...


Questa sorta di connessione gli dava una sensazione simile ad un ritrovo tra vecchi amici o familiari, riempiendolo di affetto.


Che fosse...


Lin Ming spostò la sua attenzione altrove. Senza perdere altro tempo con il Dio Demoniaco, scattò e volò fuori dall'enorme fessura nella tomba del Dio Demoniaco!


"Vuoi scappare?!"


Quando il Dio Demoniaco vide Lin Ming scappare, strinse i denti con ferocia e lo inseguì!


In realtà temeva Lin Ming, ma non aveva altra scelta. Questo perché la tomba del Dio Demoniaco era stata fatta a pezzi e se avesse voluto ripararla avrebbe avuto bisogno di un'enorme quantità di energia!


Al momento tutti gli abissali potenti erano stati annientati da Lin Ming. Così il Dio Demoniaco non aveva più altra fonte di nutrimento. Se Lin Ming non fosse morto, il Dio Demoniaco non sarebbe riuscito a riparare la tomba.


E visto che la tomba del Dio Demoniaco era stata lacerata, la forza del mondo al suo interno sarebbe fuoriuscita continuamente. Questo avrebbe reso sempre più fragile la tomba fino a renderla pari ad un ordinario grande mondo.


Una volta che fosse successo, distruggere la tomba del Dio Demoniaco sarebbe stato facile.


Il Dio Demoniaco non sarebbe rimasto con le mani in mano a guardare. Uscì dalla tomba, percependo la forza del mondo schizzare fuori dal mondo formando una tempesta. Quando sentì questa energia dissiparsi nel vuoto provò una profonda amarezza.


Lin Ming era incredibilmente veloce, ma il Dio Demoniaco riuscì a seguirlo!


I due sfrecciarono attraverso uno strato di spazio dopo l'altro. Di fronte a Lin Ming e al Dio Demoniaco, tutte le barriere erano come porte spalancate, nulla poteva fermarli.


Più Lin Ming volava in avanti, più sentiva quel senso di connessione. Alla fine volò in un certo luogo nel vuoto e sporse la mano.


Shua!


Lo spazio si lacerò. Lin Ming sporse la mano verso la fessura e recuperò un cubo grigio.


Era un Cubo Magico!


Considerando il tempo passato nell'incantesimo temporale, Lin Ming era rimasto separato dall'artefatto per decine di millenni. Ma ora si riempì di gioia mentre sentiva questa connessione entrare in risonanza con il suo sangue!


Il Cubo Magico non era solo uno strumento divino per Lin Ming. Rappresentava i suoi ricordi, il suo passato, qualcosa che lo aveva accompagnato durante moltissimi momenti difficili.


Il Cubo Magico aveva seguito Lin Ming durante i suoi viaggi. Aveva visto Lin Ming partire dal nulla ed iniziare lentamente a percorrere la via delle arti marziali, diventando un giovane membro d'élite, un talento orgoglioso e alla fine arrivando all'ultimo stadio Oltre il Divino!


Nonostante il Cubo Magico fosse solo un oggetto, suscitava molte emozioni in Lin Ming.


Sfortunatamente, anche se Lin Ming aveva recuperato l'artefatto, non aveva ancora trovato informazioni su Sheng Mei; sembrava che fosse scomparsa completamente dall'universo.


Data la forza e la potenza della sua percezione divina, anche se Sheng Mei fosse stata a diversi universi di distanza, sarebbe comunque stato in grado di trovarla. Tuttavia stranamente non riusciva a sentirne la presenza.


Lin Ming sospirò, era molto preoccupato.


Woosh!


Il Dio Demoniaco si stava precipitando verso di lui subito dietro!


All'improvviso però si fermò. Fissò il Cubo Magico nella mano di Lin Ming e la sua espressione divenne incredibilmente scontenta!


"Quella cosa... prima..."


Il Dio Demoniaco rimase senza parole per un po' di tempo. Quando vide la sua reazione, Lin Ming capì perché il Cubo Magico era qui.


All'inizio pensava che il Dio Demoniaco si fosse appropriato dell'artefatto. Ma non si sarebbe mai immaginato che il Sovrano Immortale avrebbe trovato un modo per mandarlo via.


Pensandoci, era anche ragionevole. Quando il Sovrano Immortale aveva unito le forze con il sommo Signore Demoniaco, con anche l'aiuto di numerosi antichi demoni nel Mare d'Ossa dell'Imperatore, aveva potuto controllare fino ad un certo punto la tomba. Così mandare via il Cubo Magico non sarebbe stato affatto difficile!


Il Sovrano Immortale aveva usato il Cubo Magico per controllare il Mare d'Ossa dell'Imperatore, ma lo aveva fatto solo per causare problemi al Dio Demoniaco, non pensava che sarebbe riuscito ad ucciderlo.


Il Sovrano Immortale sapeva chiaramente che non sarebbe riuscito a resistere, così quando si era reso conto che la sua fine era vicina, aveva mandato via il Cubo Magico!


Voler difendere l'artefatto era impossibile, ma nasconderlo sarebbe stato molto più semplice.


Inoltre il Dio Demoniaco non sapeva che Lin Ming aveva dato il Cubo Magico al Sovrano Immortale. Pensava che probabilmente il Sovrano Immortale avesse avuto qualche asso nella manica che aveva usato per controllare il Mare d'Ossa Immortale.


Allora il Dio Demoniaco probabilmente voleva raffinare la tomba in fretta, così come poteva spendere tempo ed energie a cercare qualcosa come il Cubo Magico che forse non c'era nemmeno?


E quando Lin Ming aveva dato il Cubo Magico ad Immortale, Immortale aveva impresso il suo marchio spirituale e quello di Sheng Mei sull'artefatto. Finché avesse percepito la sua aura, sarebbe stato facile trovarlo.


"Senior Immortale, la ringrazio..."


Disse piano Lin Ming, sentendo una sincera gratitudine e ammirazione. Immortale era davvero una persona straordinaria. Anche dopo la sua morte, i suoi metodi erano comunque incredibili!


Se il Cubo Magico fosse caduto nelle mani del Dio Demoniaco, sarebbe comunque riuscito a riprenderselo. Ma la connessione di sangue che aveva formato con l'artefatto durante la sua vita e dopo innumerevoli tribolazioni si sarebbe troncata.


"La Pietra della Vita Eterna... che metodo meraviglioso..." Mormorò il Dio Demoniaco a denti stretti.


Lin Ming strinse gli occhi, il suo sguardo ardeva mentre fissava il Dio Demoniaco. Sapeva che il Sovrano Immortale probabilmente era stato distrutto completamente da lui e che rimanesse nemmeno la sua anima residua.


Per Immortale poteva essere una liberazione, ma quando Lin Ming ci pensava, aveva la sensazione che un coltello gli stesse trapassando il cuore.


Gli attacchi contro Immortale, Sheng Mei, tutti i membri d'élite dei 33 Cieli, la razza degli dei primordiali, le innumerevoli vittime...


Il Dio Demoniaco avrebbe dovuto pagare con la morte tutti questi debiti di sangue!
                                


                                



