---
weight: 228
title: Capitolo 228 - Combattere contro Ta Ku
pubDate: 2025-10-16T07:28:18.461Z
tags:
    - mw
---


<em><strong>CAPITOLO SPONSORIZZATO</strong> ringraziamo Andrea F.
da editare
-Schadenfreude</em>


<em>Nota Traduzione: le misure dei piedi sono un po' più corte in questo mondo: 7 piedi = 6 piedi, 9 piedi = 7,5 piedi
</em>


"La seconda fase della competizione inizierà immediatamente. Avete bisogno di tempo per riposare?" Chiese l'arbitro a Lin Ming e a Ling Sen. In realtà sapeva che nessuno dei due aveva fatto alcuno sforzo e non avrebbero avuto bisogno di recuperare.


Infatti i due scossero simultaneamente le loro teste.


"Mm. Allora iniziamo la seconda fase." L'anziano tirò fuori di nuovo la scatola per i sorteggi. Stavolta conteneva solo due placche. Una per combattere, l'altra era un turno saltato, era il momento che Ling Sen e Lin Ming estraessero le loro placche.


In quel momento Ta Ku intervenne: "Non c'è bisogno di estrarre nulla. Ci sono solo tre persone rimaste e io non posso sconfiggere nessuno dei due, ma voglio comunque combattere contro Lin Ming. Questo era già stato programmato da tempo." Disse Ta Ku mentre guardava Lin Ming: "Che ne dici Apprendista Junior Lin, combattiamo un po', ti va?" Devi comunque sconfiggermi se vuoi la Pillola Miracolo Blu!"


Lin Ming rise e accettò: "Perché no?"


"Divertente, ora si che le cose si fanno interessanti! Andiamo!" Disse Ta Ku mentre saltava sul palco.
Tirò fuori anche il suo bastone di otto piedi. La sua arma di ferro elastico viola scuro era spesso come un uovo e due fasce dorate avvolgevano l'asta. Queste fasce servivano ad impedire che l'arma dell'avversario scivolasse lungo il bastone e ferisse le sue dita.


Lin Ming guardò l'arma di Ta Ku e rifletté per un momento. Poi tirò fuori Arcobaleno Penetrante dal suo anello spaziale. Fin da quando aveva ottenuto la Lancia Pesante d'Argento Flessibile, non l'aveva usato da tempo. Stavolta l'aveva tirato fuori perché non voleva approfittarsi del livello inferiore dell'arma di Ta Ku.


Era troppo difficile trovare un bastone in cui poteva circolare della vera essenza, specialmente perché doveva essere elastico. Per tutti questi anni, Ta Ku aveva usato questo bastone di ferro elastico viola scuro.


Ta Ku notò che Lin Ming aveva scambiato la sua arma e sorrise: "Apprendista Junior Lin, non c'è bisogno che cambi armi. A dire la verità, da quando sono entrato in campo, non avevo intenzione di competere con te con le arti marziali."


"Uh?" Lin Ming sussultò: "Se non faremo un incontro di arti marziali, allora come vuoi fare questa competizione?"


Ta Ku fece un largo sorriso impudente e ridacchiò: "Voglio confrontare la forza!"


La sua voce era stata forte e chiara, tutto il pubblico aveva sentito le sue parole.


Sentendo questo, Murong Zi non sapeva se ridere o piangere. Se non avessero combattuto usando le arti marziali, ma solo con la forza, allora Lin Ming era destinato a perdere.
Ta Ku aveva la Forza Divina Innata e il suo metodo di coltivazione temprava il corpo aumentandone la forza... Era il più forte discepolo nel Palazzo delle Sette Arti.


Lin Ming non era debole, ma come poteva paragonarsi a Ta Ku? Non poté non mormorare a Jingyun: "Umpf, Ta Ku quel grosso gorilla, di solito sembra così onesto, ma chi sapeva che era una bestia così infida. Nonostante Lin Ming sia un animale da fattoria, la sua forza di sicuro è inferiore a quella di un grosso gorilla..."


Bai Jingyun sorrise e disse: "Ta Ku si arrenderà, vuole solo competere con la forza fisica."


E proprio come Bai Jingyun aveva predetto, Ta Ku disse: "Apprendista Junior Lin, sono ben lontano dal poterti sconfiggere, perciò mi arrenderò in anticipo."


"La mia velocità è inferiroe, il mio potere d'attacco è scarso e la mia coltivazione non è un granché. Tuttavia ho una discreta forza fisica. So che anche l'Apprendista Junior Lin eccelle in questo aspetto. Quando sei entrato nel Palazzo delle Sette Arti, hanno pensato che tu avessi la Forza Divina Innata e all'inizio combattevi affrontando direttamente l'avversario. Allora pensavo di aspettare finché la tua coltivazione non avesse raggiunto il mio stesso livello prima di competere onestamente per vedere chi fosse il più forte nel Palazzo delle Sette Arti. Che ne dici?"


Mentre diceva queste parole, piegò con noncuranza il suo bastone di otto piedi. Il ferro elastico viola scuro spesso come un uovo fu piegato facilmente come un bastoncino sottile, assumeva qualunque forma Ta Ku desiderasse.


Lin Ming lo vide e scoppiò a ridere: "Bene! Allora confrontiamo la forza! Tuttavia non mi approfitterò di te. Il nostro incontro sarà deciso dal più forte. La persona con la forza fisica maggiore vincerà!"


Ta Ku era sbalordito e rifiutò subito: "Non c'è bisogno, anche io aspetto con impazienza il tuo incontro con Ling Sen. Se combattessi io contro di lui sarebbe inutile e sarebbe piuttosto noioso. Ho perso il conto di quante volte sono stato picchiato da lui, preferirei non imbarazzarmi in pubblico sotto gli occhi di questa grande folla di persone."


Ta Ku fece una risata contagiosa e anche Lin Ming rise e lo sfidò: "Anche così, credi che perderei contro di te?"


"Non ho detto che perderai ma..." Ta Ku sorrise astutamente, rivelando una fila dritta di denti bianchi: "Molto probabilmente oggi vincerò."


"Ahah, non dire altro, ora lo vedremo!" Mentre diceva queste parole, Lin Ming scosse la lancia tra le sue mani. Arcobaleno Penetrante ondeggiò avanti e indietro come una molla tremante.


"Bene!" Ta Ku gridò e tutti i vestti che ricoprivano il suo tronco furono fatti a pezzi, volando in tutte le direzioni. Mostrò un enorme corpo incredibilmente muscoloso e duro come il granito.


Ta Ku era alto nove piedi, quasi di due teste più alto di Lin Ming. Quando era di fronte a qualcuno avrebbe bloccato la luce del sole, come un'enorme torre di ferro. Normalmente un uomo del regno di Fortuna Celeste era alto 7 piedi. A quest'altezza avrebbe potuto chiamarsi con orgoglio un figlio alto 7 piedi, ma non avrebbe nemmeno raggiunto le spalle di Ta Ku.


Mentre Ta Ku esercitava la sua forza, tutti i muscoli iniziarono ad emettere degli schioppi. Il suo petto era più spesso di un barile d'acqua e le sue cosce enormi erano più grandi di un secchio. Le vene blu che emergevano dal suo corpo sembravano dei vermi di terra che si contorcevano. Le sue dimensioni erano così esagerate che fecero allarmare il pubblico che si stava godendo lo spettacolo. Questo tipo era proprio... un grosso orso!


"Avanti!"


Ta Ku pestò il piede e si mise in una posizione a cavallo. Mentre colpiva il terreno, ci fu una piccola esplosione e le piastrelle del pavimento si frantumarono.


Lin Ming non poté non sospirare per l'ammirazione. Le piastrelle del campo di arti marziali erano state create con un metodo speciale ed erano estremamente resistenti. Ma Ta Ku le aveva fatte a pezzi con un solo passo. Questa era davvero Forza Divina Innata!


Anche Lin Ming si tolse lentamente l'abito che copriva il suo tronco, rivelando i muscoli proporzionati che nascondeva lì sotto. In confronto ai muscoli rocciosi e l'aspetto robusto di Ta Ku, il corpo di Lin Ming sembrava flessibile e delicato.


Dato che aveva praticato le arti marziali per quattro anni, Lin Ming era stato esposto agli elementi per moltissime ore. Aveva anche disossato per molto tempo e il suo corpo prima era pieno di cicatrici e calli. Tuttavia dopo aver assorbito la grande quantità di vitalità e aver temprato i suoi muscoli e il suo midollo diverse volte, i suoi calli e le sue cicatrici erano scomparsi nel tempo. Al momento sembrava un ricco signorino che non aveva mai lavorato prima.


Lin Ming aveva quasi 16 anni. Era diventato un giovane alto. L'immaturità del suo volto era svanita gradualmente. Insieme ai suoi muscoli scolpiti, era molto facile non badare alla sua età. Nonostante l'aspetto di Lin Ming non potesse essere considerato perfetto, era comunque un uomo molto bello. Mentre si toglieva l'abito, alcune ragazze non poterono trattenersi dal gridare istericamente mentre sporgevano le mani verso di lui.


"Che branco di sgualdrine!" Murong Zi arricciò le labbra con sdegno. Secondo lei le Linmaniache impazzite si stavano svendendo inutilmente, era impossibile che avrebbe sposato una di loro. Sapevano bene che non avevano nemmeno la speranza di diventare concubine, che utilità c'era nell'essere delle ninfomani?


Bai Jingyun sorrise, ma rimase in silenzio. Anche lei era d'accordo con Murong Zi. Era impossibile che Lin Ming rimanesse nel regno di Fortuna Celeste. Un giorno se ne sarebbe andato.


Mentre Lin Ming e Ta Ku erano l'uno di fronte all'altro sul campo, molti si preoccuparono; come poteva Lin Ming battere questo grosso orso in quanto a forza fisica?


Lin Ming tenne la lancia nella sua mano destra, il suo avambraccio toccò l'asta dell'arma e il suo gomito premette contro la base della lancia. Stese orizzontalmente Arcobaleno Penetrante e assunse la posizione del 'Ponte di ferro blocca il fiume'.


"Preparati!" Ta Ku pestò i piedi. Le mattonelle sotto di lui furono ridotte in frantumi e il suo corpo sembrava proprio una nave da guerra che si precipitava in avanti.


"Aah!"


Ta Ku tenne il bastone di ferro elastico viola scuro e menò un fendente verso Lin Ming.


Il ragazzo si mise nella posizione a cavallo, sollevò Arcobaleno Penetrante per incontrare direttamente il colpo di Ta Ku!


<em>Bang!</em>


L'enorme impatto aveva frantumato le piastrelle sotto i piedi di Lin Ming. I due non avevano usato alcuna tecnica marziale o metodo di coltivazione; ciò che avevano utilizzato era solo la forza fisica!


<em>Creak creak</em>


Mentre le due armi si scontravano, iniziarono a scricchiolare. L'asta della lancia e del bastone si erano piegate come un arco, quasi sul punto di rompersi.


Il terreno sotto di loro si era ricoperto di crepe che sembravano la tela di un ragno. Gli spettatori guardarono impauriti con il fiato sospeso; era davvero la forza di un essere umano?


Lin Ming sentì il pericolo in cui era Arcobaleno Penetrante. Non era difficile sopportare questo colpo, ma sapeva che se avesse scatenato tutte le sue forze, avrebbe causato un danno irreparabile alla lancia. Quest'arma l'aveva seguito per molto tempo; non poteva sopportare di danneggiarla in questo modo.


"Cambiamo modo. Se continuiamo così le nostre armi non riusciranno a sopportare lo schianto."
Durante uno scontro così intenso, Lin Ming riusciva a parlare con calma. Ovviamente non aveva usato tutte le sue forze.


"Sono d'accordo. Come vuoi fare?"


"Non usiamo le armi. Facciamo la lotta."


Ta Ku ci pensò per un momento e poi ringhiò: "Sono più grosso di te. Se facciamo così sarai in svantaggio. Useremo il pilastro di valutazione della forza; questo è il modo più diretto!"


"Il pilastro di valutazione della forza? Va bene!" Lin Ming voleva conoscere il limite della sua forza fisica. Si era dimenticato quanto tempo era passato dall'ultima volta che aveva misurato la sua forza.


Questa competizione aveva preso una piega bizzarra. Ora si stava gareggiando usando un pilastro di valutazione della forza. Anche il pubblico era pieno di aspettativa; era curioso di quale fosse il limite della potenza di questi due giovani.


"Arbitro, può preparare un pilastro di valutazione della forza?" Chiese Lin Ming.


"Sì, naturalmente posso." La stanza di valutazione della forza non era troppo lontana. L'Anziano diede un ordine e due praticanti di arti marziali andarono subito a prendere il pilastro.


"Eheh, ricordo che l'ultimo anno questo ragazzo Ta Ku era riuscito ad arrivare a 8.000 jin. Allora era solo agli inizi della Forgia delle Ossa e la sua coltivazione era instabile. Ora ha raggiunto gli stadi intermedi della Forgia delle Ossa. Forse potrebbe aver raggiunto il Gran Successo. Stavolta riuscirà ad esercitare una forza di 9.000 jin.
9.000 jin... perfino un debole praticante di arti marziali al Circolazione ha solo circa 8.000 jin di forza. Questo Lin Ming è caduto nella trappola di Ta Ku stavolta." Sorrise Sun Youdao mentre si accarezzava la barba.


Non era facile aumentare la propria forza fisica. Dall'inizio della Forgia delle Ossa, la vera essenza sarebbe stata potenziata, ma la forza fisica non sarebbe cresciuta molto. Per questo il vantaggio della Forza Divina Innata era meno importante via via che si coltivava.


Qin Ziya sorrise senza dire una parola. Per Ta Ku vincere o perdere non era importante. Tutto ciò che voleva era essere riconosciuto come il numero uno in quanto a forza fisica.


Ta Ku avrebbe fatto del suo meglio e non si sarebbe mai arreso.


"Nemmmeno Lin ming è debole. Sono curioso di quale sia il suo livello."


Il pilastro di valutazione della forza fu posto velocemente su una formazione proprio al centro del palco. La luce del pilastro poteva arrivare a 12 piedi. Ogni piede rappresentava 1.000 jin di forza.


Ta Ku entrò in campo con un sorriso ironico: "Apprendista Junior Lin, andrò io per primo."


"Va bene."
                                


                                



