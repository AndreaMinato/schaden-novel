---
weight: 2400
title: Capitolo 240 - Prova dell'Entrata della Montagna
pubDate: 2025-10-16T07:28:18.464Z
tags:
    - mw
---


CAPITOLO SPONSORIZZATO ringraziamo Andrea F.!
da editare
Buone feste!
-Schadenfreude


<em>'Così avevano quest'intenzione fin dall'inizio; sembra che desiderino la mia Sorgente Celeste della mia Nazione Huoluo?'</em> Il Maestro del Palazzo Marziale Luo non era stupido. Sapeva che c'era qualcosa di strano nel modo in cui Qin Ziya aveva risposto un momento fa, a quanto pareva stava cercando di provocarlo.


Sembrava che avesse molta fiducia in questo Lin Ming. Forse quel ragazzino poteva davvero affrontare un maestro negli stadi intermedi del Circolazione, ma Wang Mu non era un normale discepolo. Le sue capacità combattive erano paragonabili a quelle di un praticante di arti marziali negli stadi avanzati del Circolazione. Se speravano di batterlo, allora i loro piani sarebbero andati tutti in fumo.


Il Maestro del Palazzo Marziale Luo strinse gli occhi e cominciò a squadrare Lin Ming. Si stava chiedendo se questo ragazzo fosse in grado di affrontare un maestro negli stadi finali del Circolazione. Tuttavia era piuttosto improbabile. La differenza tra il Forgia delle Ossa e il Circolazione era troppo vasta. Per un normale talento, perfino combattere contro una persona di mezzo stadio superiore sarebbe stato considerato incredibile. Riuscire a sconfiggere qualcuno di uno stadio supriore era estremamente raro perfino nelle Sette Valli Misteriose.


Dato probabilmente avrebbe vinto, il Maestro del Palazzo Marziale Luo decise di accettare questa scommessa.


Disse: "La Sorgente Celeste è una terra importante della mia Nazione Huoluo. C'è solo un numero finito di vera essenza in quelle acque, ogni anno possiamo far immergere solo 3 o 4 persone. Vuole anche immergersi più volte, è davvero avido!" Nonostante fosse sicuro di vincere, voleva comunque contenere la scommessa.


"Allora che ne dice di una volta?" Lin Ming sapeva che la prima immersione nella Sorgente Celeste sarebbe stata la migliore. Se fosse entrato più volte gli effetti sarebbero stati inferiori.


Wang Mu pensò che Lin Ming fosse soltanto uno stupido. Secondo lui si stava semplicemente scavando la fossa da solo dando dei tesori come la Pillola Miracolo Blue e l'Icore Depurativa. La prima era una pillola di massima qualità capace di aumentare la coltivazione e l'ultima era in grado di purificare i muscoli e il midollo, rimuovendo le tossine delle pillole dal corpo. Usate insieme i loro effetti sarebbero stati migliori.


Se fosse stato in grado di assumere queste due medicine, allora la sua coltivazione sarebbe aumentata e probabilmente avrebbe raggiunto gli stadi avanzati del Circolazione.


Ma perché questo idiota non avrebbe usato la Pillola Miracolo Blu e l'Icore Depurativa? Si stava fregando da solo.


Pensando alla Pillola Miracolo e all'Icore Depurativa, Wang Mu si leccò le labbra con entusiasmo, guardò il Maestro del Palazzo Marziale, che annuì accettando la scommessa.


Wang Mu disse frettolosamente: "Va bene, se perdo allora potrà usare la Sorgente Celeste della Nazione Huoluo per una volta. Non mi approfitterò di lei, anche io farò un giuramento sul mio cuore delle arti marziali!"


Wang Mu temeva che Lin Ming avrebbe rinnegato la sua promessa, così aveva usato il giuramento come assicurazione.


Wang Mu e Lin Ming batterono le mani mentre facevano il fiuramento, entrambi sembravano piuttosto contenti. Il Maestro del Palazzo Marziale con un sorriso, ma quando guardava l'espressione ancora più gioiosa di Lin Ming, aveva la sensazione che ci fosse qualcosa di sbagliato.


Tra i due, doveva esserci uno che stava ridacchiando internamente come un matto...


.........


Un'ora dopo una splendida melodia cominciò a risuonare dalla Catena Montuosa del Cielo Misterioso. Lin Ming guardò in alto e vide una barca blu che fluttuava gentilmente. Era lunga diverse decine di piedi ed era ricoperta da strane rune e simboli brillanti. C'era un'aura luminosa che la avvolgeva come un guscio e ai primi posti della barca c'erano tre persone l'una accanto all'altra. Due erano uomini di mezz'età vestiti di viola e una era una bellissima donna con un abito bianco.


Nonostante fossero lontani, Lin Ming poteva comunque percepire una debole sensazione di oppressione provenire da quei tre, era un'aura non di molto inferiore a quella che emanava Mu Qianyu.


Stadi finali dello Xiantian?


Dalle coltivazione di questi tre, Lin Ming pensò che non dovevano essere molto più deboli di Mu Qianyu. Comunque Mu Qianyu aveva solo 27 anni, mentre quei tre non erano più gallinelle di primo pelo. Il divario era troppo vasto.


In quel momento Qin Ziya sussurrò: "Nell'Incontro di Arti Marziali tra le Fazioni presenzieranno i Maestri delle Sette Valli Misteriose. State fermi e non fare alcun rumore.


Di fronte al potere e alla maestosità dei tre Maestri perfino Qin Ziya si sentiva oppresso. Trattenne il respiro e rimase lì immobile.


La barca spirituale si fermò sopra il cancello. La bellissima donna in bianco avanzò e tra le sue dita brillò una serie di sigilli. Con un rimbombo le rocce della montagne cominciarono a dividersi ed emerse un'enorme fessura mentre la pietra cominciava a ritirarsi. Una tavola di giada bianca lunga 1000 piedi si alzò dalle rocce e fluttuò nell'aria. C'era una formazione iscritta sulla tavola e molti rune le circolavano attorno, brillando con una luce cangiante. Sotto la tavola apparvero degli enormi gradini bianchi che formarono un percorso, stendendosi fino a quasi 10.000 piedi verso il cancello distante.


Nella piazza di sotto, molti dei giovani talenti e geni stavano guardando questo spettacolo ad occhi spalancati. Per molti di loro questa era la prima volta che partecipavano all'Incontro di Arti Marziali tra le Fazioni, non sapevano cosa sarebbe accaduto. Non si erano immaginati che ci sarebbe stata un'enorme tavola di giada nascosta tra le rocce.


"Così è la prova dell'ingresso della montagna." Lin Ming strinse gli occhi mentre vedeva gli enormi gradini. Dopo aver acquisito il secondo frammento dell'anima aveva acquisito una profonda comprensione riguardo alle formazioni. Poteva vedere che i gradini bianchi sotto la tavola in realtà erano un'illusione creata dalla formazione. Questa era una formazione d'assalto!


Erano 1080 gradini, ognuno alto un piede. La bellissima donna vestita di bianco sulla barca disse: "Avete un bastoncino di incenso di tempo per scalare i gradini e passare oltre l'ingresso della montagna! Accendete l'incenso!"


Dopo aver detto questo, la donna fece un cenno e lanciò un gigantesco bruciatore di incenso nella piazza della montagna. Al suo interno c'era già un bastoncino di incenso lungo dieci piedi spesso come un braccio, già acceso. Nonostante fosse molto più grosso, il ritmo con cui bruciava era molto più rapido del normale; probabilmente non era più lento di un normale bastoncino di incenso.


Alcuni dei partecipanti principianti non riuscirono a resistere e usarono subito le loro tecniche di movimento per precipitarsi verso i gradini come uno stormo di locuste. Ma i praticanti di arti marziali che avevano già partecipato all'Incontro di Arti Marziali non sembravano aver fretta mentre scalavano i gradini di giada uno dopo l'altro. Guardando i novellini che correvano, i veterani provarono a nascondere il loro sorriso, aspettando di vedere come questi nuovi partecipanti avrebbero sofferto.


I gradini bianchi erano ampi mille piedi; non era affollato nemmeno se fossero salite in fila due o trecento persone l'una accanto all'altra. Dopo che i primi discepoli salirono sui gradini, una grande quantità di simboli brillarono. Mentre queste rune circolavano, un'enorme pressione li premette verso il basso. Molti discepoli che non erano pronti furono schiacciati da questa tremenda forza e ruzzolarono sui gradini, sembravano confusi mentre cadevano a terra.


Vedendo così tanti discepoli soccombere così velocemente, alcuni iniziarono ad esclamare: "State attenti, c'è qualcosa di strano riguardo a questi gradini."


Ma in realtà era ovvio. Se fossero gradini normali, non riuscirebbero tutti a salire in solo un bastoncino di incenso di tempo?


In un batter d'occhio diverse decine di discepoli caddero sul pavimento. Ma quei ragazzi con più esperienza si curvarono per abbassare il loro centro di gravità. Mentre avanzavano un gradino dopo l'altro, la loro velocità iniziò a diminuire.


In quel momento fu evidente il divario di coltivazione. Una giovane vestita di bianco che portava un lungo Guqin non sembrava minimamente influenzata dalla pressione come tutti gli altri. I suoi passi erano come una brezza fresca mentre camminava rilassata verso il cancello.
Il vento della montagna faceva svolazzare i suoi vestiti. La ragazza aveva un atteggiamento molto tranquillo, sembrava che stesse passeggiando per un cortile invece di camminare verso il cancello della montagna.


"È la diretta discepola della Fazione del Guqin, Qin Wuxin."


Alcuni riconobbero l'identità della ragazza vestita di bianco. Tutti i discepoli dovevano partecipare alla prova dell'ingresso della montagna dell'Incontro di Arti Marziali tra le Fazioni; i diretti discepoli non facevano eccezione. Ma per loro era solo una passeggiata; sembrava che non ci fosse nemmeno una formazione illusoria.


"La differenza è troppo vasta!"


Alcuni pensarono inevitabilmente. Queste persone erano tutte incredibili talenti che provenivano da famiglie di coltivatori o diversi paesi. Ma ora, in confronto a Qin Wuxin, non erano nulla.


Questo non fu sufficiente a scoraggiarli, ma in quel momento due ombre si avvicinarono velocemente ai passi di giada. Nonostante non fossero tranquille come la ragazza vestita di bianco, erano almeno il triplo più veloci.


"Jiang Baoyun, vediamo chi è più veloce!" Disse un giovane vestito di bianco. Teneva un ventaglio tra le mani e sembrava un bellissimo dio scolpito con la giada più dura.


Vicino a lui c'era un ragazzo di 18 o 19 anni con un abito nero e una spada lunga sulla schiena. Le sue sopracciglia erano inclinate come scimitarre e aveva un'espressione solenne. Questo giovane era il diretto discepolo della Fazione della Spada, Jiang Baouyun, e il bellissimo uomo che stava tenendo un ventaglio era il diretto discepolo della Fazione Acacia, Ouyang Ming.


I due erano veloci come fantasmi. In pochi respiri di tempo avevano raggiunto metà del percorso, dove si fermarono per un momento per poi continuare ad avanzare fino all'entrata.


C'erano anche alcuni giovani e potenti eroi che seguirono Jiang Baoyun e Ouyang Ming, ma erano molto più deboli e riuscivano a stento a rimanere in piedi. Con la loro velocità da tartaruga probabilmente non sarebbero arrivati in tempo prima che il bastoncino di incenso bruciasse tutto o anche prima del tramonto.


Il gruppo di Qin Ziya iniziò a muoversi. Ling Sen e Lin Ming presero l'iniziativa di salire sui gradini per primi. Non appena Lin Ming salì sul primo gradino sentì il suo corpo affondare e la sua velocità rallentare tremendamente.


"I diretti discepoli delle Sette Valli Misteriose sono davvero bravi. Perfino un maestro al Circolazione sarebbe soppresso da questa formidabile forza gravitazionale, ma ci sono davvero alcuni che possono sfrecciare come meteore per questi gradini di giada..."


Mentre ci pensava, Lin Ming modificò il flusso di vera essenza nel suo corpo e del vento soffiò attorno a lui mentre attivava il Roc Dorato che Squarcia il Vuoto. Il corpo di Lin Ming divenne leggero come il cotone a fluttuò facilmente verso l'alto. Non era veloce, ma i suoi passi erano incredibilmente calmi, come se stesse camminando sulle nuvole.


Nonostante i gradini contenessero una tremenda forza gravitazionale, erano praticamente inutili di fronte al Concetto di Vento e il Roc Dorato che Squarcia il Vuoto.


In confronto a Lin Ming, Ling Sen non era così tranquillo. Si stava muovendo usando tutte le sue forze, tuttavia la sua velocità non era inferiore a quella del ragazzo.


Vedendo com'era rilassato Lin Ming, Ling Sen sussultò. Sembrava che il ragazzo non stesse facendo alcuno sforzo, mentre lui stava usando il 70% della sua forza. Più Ling Sen conosceva Lin Ming e più lo trovava insondabile.


Zhou Yu e Liang Long guardarono i due salire e si scambiarono uno sguardo pieno di amarezza. Prima o poi avrebbero dovuto soffrire le conseguenze, ora potevano solo farsi forza.


"Lin Ming sembra proprio rilassato, non dovrebbe essere così difficile. Se non altro dovrebbe esserci qualche trucco..." Zhou Yu si consolò e poi calpestò il primo gradino.


Zhou Yu sentì come se il suo corpo fosse pieno di piombo e stesse affondando.
Fortunatamente si era già preparato mentalmente, altrimenti sarebbe già caduto a terra e si sarebbe reso ridicolo di fronte a tutti.


"Che potente forza gravitazionale!" Zhou Yu evocò tutta la sua vera essenza, ma era ancora lento come un bue che trainava un carro rotto.


Liang Long era messo ancora peggio di Zhou Yu. Sui gradini si sentiva come se fosse intrappolato dalle sabbie mobili, ogni passo gli richiedeva una grande quantità di energia. Vedendo i giovani talentuosi che avanzavano oltre, poté solo gridare:


"Maledizione, sono davvero umani?"
                                


                                



