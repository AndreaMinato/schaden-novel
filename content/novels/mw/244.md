---
weight: 2440
title: Capitolo 244 - Spiccare come Talento Sbalorditivo
pubDate: 2025-10-16T07:28:18.465Z
tags:
    - mw
---


CAPITOLO SPONSORIZZATO ringraziamo Andrea F.!
da editare
-Schadenfreude


"Capisco, così è quello il genio che di recente aveva causato un trambusto." Nell'area di attesa dei partecipanti, un giovane con una maschera d'argento parziale stava bevendo una tazza di tè, osservando con tranquillità l'arena.
Guardando il suo portamento, era evidente che non si stesse preoccupando di questa fase. La maschera che indossava era molto strana, copriva solo la metà destra del suo volto. Ma dal resto della sua faccia si vedeva che era un uomo molto bello dall'atmosfera femminea e raffinata.


L'uomo con la maschera aveva il diritto di essere orgogloso, la sua coltivazione aveva raggiunto gli stadi avanzati del Circolazione ed era anche un discepolo principale della Fazione Miraggio delle Sette Valli Misteriose. Era anche uno dei favoriti del sesto gruppo.


C'era un'enorme differenza tra i discepoli principali e quelli comuni nelle Sette Valli Misteriose. Un discepolo principale aveva un talento sbalorditivo ma anche molte più risorse. Per questo la sua forza era superiore a quella di un normale discepolo.


"Oh? Il fratellone è interessato a questo ragazzo?" Chiese un giovane accanto a lui. Il ragazzo stava portando una teiera e lo guardava con attenzione, pronto a riempire la tazza di tè quando ne aveva bisogno.


"Non è degno di avere la mia attenzione. È solo che anche io so come usare un attacco dell'anima e voglio usarlo per allenarmi un po'."


"Il fratellone gli dà troppa considerazione. Usare un attacco dell'anima su un ragazzo al picco della Forgia delle Ossa per il fratellone è come usare un coltello da macellaio per uccidere una gallina." Il giovane colse l'opportunità per adulare l'uomo con la maschera. Questo giovane era solo un comune discepolo delle Sette Valli Misteriose.
Le risorse date ad un discepolo comune erano inferiori a quelle di un discepolo principale, perciò molti si aggrappavano alle falde di questi discepoli principali, sperando di ottenere qualche vantaggio.


"Uh? È il mio turno."


L'uomo con la maschera sentì l'arbitro che chiamava il suo nome e si alzò, camminando verso il palco.
Dopo aver visto la persona che avrebbe affrontato, il suo sguardo si illuminò.


Che fortuna! La prima persona che aveva incontrato era una bellissima donna. Non solo, nonostante fosse giovane, la sua coltivazione era discreta. Era davvero una ragazza di ottima qualità.


"Sono Bi Tinghua della Fazione Miraggio. Bellissima signorina, ammetterai la sconfitta? O vuoi che ti aiuti a farlo?" Bi Tinghua sogghignò mentre diceva queste parole. La ragazza di fronte a lui era solo negli stadi intemedi della Forgia delle Ossa, la sua coltivazione era di uno stadio inferiore al suo, come poteva essere una sua avversaria?


Qin Xingxuan strinse i denti. Non credeva che il suo primo incontro sarebbe stato contro un avversario così forte.


"Xingxuan ammetti la sconfitta!"


Gridò Lin Ming fuori dal campo, il ragazzo conosceva bene la forza di Qin Xingxuan. Al massimo sarebbe stata in grado di sconfiggere un maestro agli inizi del Circolazione. Se avesse incontrato un maestro al Circolazione, allora sarebbe riuscita a battersi, ma contro qualcuno negli stadi avanzati del Circolazione non avrebbe avuto alcuna possibilità. Non solo, nemmeno lui era un normale praticante al Circolazione.


Qin Xingxuan sospirò e disse con un po' di riluttanza: "Ammetto la sconfitta!"


"Vittoria per Bi Tinghua!" Annunciò l'arbitro.


Qin Xingxuan sembrò un po' scoraggiata. Aveva perso senza nemmeno poter combattere.


Lin Ming diede una lieve pacca sulla spalla a Qin Xingxuan e la consolò dicendo: "Non c'è nulla per cui essere tristi. Hai solo 15 anni e ti rimane moltissimo tempo. In tre anni questo stadio sarà tuo."


"Sì!" Qin Xingxuan annuì, il suo umore era migliorato.


Anche Bi Tinghua sembrò avere un po' di rimpianto. Ma poi guardò Lin Ming e Qin Xingxuan e sogghignò all'improvviso. Sembrava che il rapporto tra questi due non fosse così semplice. Le cose si stavano facendo interessanti. Non sarebbe stato divertente se avesse potuto battere l'innamorato di questa bellissima ragazza proprio di fronte a lei?


Bi Tinghua entrò in campo e il suo assistente si avvicinò mostrando un brillante sorriso: "Congratulazioni per la sua vittoria ben meritata Fratellone Tinghua."


<em>'Era solo una ragazzina, non è niente di che. Ma il suo talento è piuttosto buono. Sarebbe di massimo livello perfino tra i discepoli principali delle Sette Valli Misteriose. Probabilmente entrerà nelle Sette Valli Misteriose in futuro.'</em>


Mentre Bi Tinghua pensava a questo, l'arbitro annunciò: "Sesto incontro, Qian Xiaohu contro Ling Sen!"


Qian Xiaohu era l'assistente che aveva versato il tè a Bi Tinghua. Nonostante fosse un servile leccapiedi, la sua coltivazione era decente e aveva già raggiunto gli inizi del Circolazione. Il fatto che fosse capace di superare la prova dell'ingresso della montagna mostrava che aveva un po' di capacità.


Qian Xiaohu si alzò con entusiasmo mentre sentiva il suo nome: "Fratellone, è il mio turno. Tornerò tra poco."


Bi Tinghua era meno ottimista sulle possibilità di Qian Xiaohu. Guardò la coltivazione del suo avversario e rimase scioccato. Inizi della Forgia delle Ossa? Davvero? Com'era riuscito a superare la prova d'ingresso? Era un praticante di arti marziali che eccelleva nelle tecniche di movimento?


Nella prova persone del genere avevano un grande vantaggio sugli altri, potevano superare la prova anche se non erano sufficientemente capaci.


"Ahah, fratellone, sono molto fortunato. Non posso credere che affronterò un tizio agli inizi della Forgia delle Ossa. Non solo, proviene dai 36 paesi. Credo che sia solo bravo nelle tecniche di movimento."


Qian Xiaohu non era nemmeno entrato in campo, ma si era già immaginato la sua vittoria.
C'era un intero stadio di differenza tra di loro e, dato che quella persona proveniva dai 36 paesi, Qian Xiaohu non era minimamente nervoso.


"Che l'incontro abbia inizio!"


L'arbitro aveva appena finito di parlare quando Qian Xiaohu si precipitò in avanti, aveva posizionato le mani ad artiglio. Voleva finire velocemente questa battaglia. Se non avesse potuto sconfiggere un qualche praticante agli inizi della Forgia delle Ossa dai 36 paesi di zoticoni con la sua coltivazione, avrebbe davvero perso la faccia.


Doveva dimostrare di avere qualche valore, altrimenti nessun capo si sarebbe degnato di tenersi uno spreco del genere.


Ling Sen avanzò con calma di fronte all'artiglio di Qian Xiaohu. Non tirò fuori nemmeno il suo spadone e all'improvviso emanò la sua aura. L'intento omicida si espanse così tanto che sembrava oscurasse il cielo e l'aria sul palco cominciò ad appesantirsi.
Il Dominio Assassino era stato aperto!


Qian Xiaohu vide solo i dintorni cambiare mentre apparve all'improvviso in un'area piena di sangue di fronte ad innumerevoli Diavoli Ashura. Queste creature emisero delle grida terrificanti mentre iniziavano a precipitarsi verso di lui.


Qian Xiaohu era sempre stato un uomo con una volontà debole che adulava gli altri, come poteva il suo cuore delle arti marziali essere abbastanza forte da distruggere il Dominio Assassino di Ling Sen?


Qian Xiaohu si fece prendere dal panico. I suoi movimenti erano pieni di punti deboli. In realtà non poteva nemmeno vedere Ling Sen, c'erano solo innumerevoli Diavoli Ashura vicino a lura.


Ling Sen fece un passo avanti e sferrò un pugno.


<em>Bang!</em>


Qian Xiaohu fu sbalzato all'indietro finché non cadde dal palco, ancora confuso.


"Sesto incontro, vittoria per Ling Sen!"


L'arbitro guardò con attenzione Ling Sen. Per lui era stato ancora più sorprendente di Lin Ming. Era riuscito a sostanzializzare il suo intento omicida in un dominio. Il fatto che potesse usarlo fino a questo punto era semplicemente incredibile.


Un praticante di arti marziali agli inizi della Forgia delle Ossa capace di sconfiggere così facilmente un maestro agli inizi del Circolazione. Nonostante la forza di Qian Xiaohu fosse ordinaria, era comunque era un discepolo delle Sette Valli Misteriose. La sua forza doveva essere più grande di un praticante di arti marziali dei 36 paesi.


Gli spettatori si stavano guardando l'un l'altro, non sapevano cos'era accaduto. Cosa stava succedendo? Qian Xiaohu stava fingendo come una stupida scimmia? Perché era rimasto a guardare mentre il suo avversario gli aveva dato un pugno in faccia?


Qian Xiaohu si rialzò con il volto pallido mentre scappava via. Era spaventato solo al ricordo di tutti quei demoni che lo circondavano. Non osò guardare di nuovo Ling Sen, era come se si trovasse di fronte ad un vero Diavolo Ashura.


"Capo... io..." Qian Xiaohu era ancora scosso dalla sua esperienza, aveva davvero perso contro un praticante di arti marziali agli inizi della Forgia delle Ossa. Si vergognava troppo per alzare la testa.


Bi Tinghua ignorò Qian Xiaohu, stava solo guardando Ling Sen che era ancora sul palco. Si sfregò il mento. "I praticanti di arti marziali dei 36 paesi sono sempre più interessanti, sembra che li abbia sottovalutati."


Gli incontro si sarebbero svolti uno alla volta e ogni persona avrebbe dovuto affrontare 15 avversari uno alla volta. Alla fine quelli con il numero più alto di vittorie sarebbero avanzati. Al dodicesimo incontro lo sguardo di Lin Ming si animò: "Cos'è c'è un maestro del genere nel sesto gruppo."


Il sesto gruppo non aveva un diretto discepolo delle Sette Valli Misteriose. Lin Ming credeva che Bi Tinghua fosse il più forte qui, ma ora aveva visto che c'era un vero maestro nel suo gruppo. La coltivazione di questo giovane era al picco del Circolazione e, non solo, la sua aura era così scioccante da spaventare chi lo guardava. Era come una spada impareggiabile che si ergeva sul palco con nobiltà. Il suo sguardo sembrava una luce di spada che trapassava il cuore. Se qualcuno l'avesse guardato avrebbe dovuto sopportare una grande pressione.


"Jiang Lanjian della Fazione della Spada! Per favore consigliami!" Jiang Lanjian strinse l'impugnatura della spada mentre si presentava cortesemente. Prima Jiang Lanjian aveva visto i precedenti duelli. Secondo lui, anche se Lin Ming e Bi Tinghua fossero promettenti, nessuno era capace di tenergli testa. Perciò, dato che non aveva visto nulla di interessante, Jiang Lanjian non si era mostrato fino ad ora.


<em>Nota Traduzione: "Per favore consigliami" è una frase idiomatica che si traduce letteralmente con "per favore consigliami" ed è un modo per salutare prima di un incontro.</em>




"P-per favore... consigliami..." Lo sfortunato avversario di Jiang Lanjian era un maestro agli inizi del Circolazione della Nazione Huoluo. A questo punto il colorito del giovane sembrava quello di una misera melanzana. Si era praticamente già arreso.


"Che l'incontro abbia inizio!"


Gridò l'arbitrò. Il discepolo della Nazione Huoluo esitò per un momento prima di alzare la mano: "A... ammetto la sconfitta."


Questo giovane sapeva bene di aver già perso, non c'era bisogno di umiliarsi ulteriormente.
Se la differenza tra di loro fosse minore, allora avrebbe provato comunque a lottare e ottenere un po' di esperienza. Ma ora il divario sembrava ampio come un fossato, sarebbe stato sconfitto in un secondo. Così non sarebbe riuscito ad imparare nulla e tanto valeva risparmiare energie per affrontare il suo prossimo avversario.


"Vittoria per Jiang Lanjian!" Annunciò l'arbitro.


Jiang Lanjian si girò e se ne andò dal palco. Prima di andarsene diede un'occhiata a Lin Ming. Non si fermò mentre se ne andava.


"Nonostante Jiang Lanjian non sia un diretto discepolo, la sua forza non è così diversa da loro. In termini di capacità combattive, i discepoli della Fazione della Spada delle Sette Valli Misteriose sono i più forti. Non vedo l'ora di combattere contro di lui..." Il cuore di Lin Ming iniziò a riempirsi di spirito combattivo.


............


"21esimo incontro, Lin Ming contro Wang Mu!"


Alla fine arrivò l'ora del loro incontro. All'annuncio dell'arbitro, Qin Ziya e il Maestro del Palazzo Marziale Luo nel pubblico iniziarono subito a concentrarsi. I due non erano seduti troppo lontano l'uno dall'altro e, quando l'arbitro annunciò lo scontro, i due uomini di mezz'età si guardarono a vicenda con un lieve sorriso.


Qin Ziya si volse verso il palco di arti marziali. Il Maestro del Palazzo Marziale Luo si sfregò il mento e disse: "Ammetto di aver sottovalutato Lin Ming, ma se vuole vincere contro Wang Mu non sarà così facile. Aspetta e vedrai.


Dopo che Lin Ming aveva sconfitto all'istante Chen Xiao, aveva mostrato di poter raggiungere i primi 100.
Tuttavia Wang Mu lo guardava ancora con disprezzo. La sua coltivazione era superiore a quella di Chen Xiao. Comunque doveva affrontare Lin Ming con cautela per non rischiare di finire in condizioni miserabili.


Prima che l'incontro iniziasse, Wang Mu condensò la vera essenza nel suo corpo, formando uno strato attorno a sé. Per Wang Mu, le tecniche di manifestazione di vera essenza non erano nulla di difficile.


"Oh? Uno scudo di vera essenza che può difendersi contro gli attacchi dell'anima? Non credevo che avessi allenato questo genere di tecnica."


"Umpf. Dato che ho osato scommettere contro di te, ho già capito come combatti. So che nella Sala del Fiore del Deserto hai usato la forza dell'anima per sconfiggere Ouyang Ziyun e ho già capito come difendermi!"
                                


                                



