---
weight: 250
title: Capitolo 25 - Devo portare la pace nel mondo
pubDate: 2025-10-16T07:28:18.402Z
tags:
    - mw
---


Quando Lin Xiaodong arrivò nella Sala Cento Tesori, Lin Ming era già lì ad aspettare. "Fratello Lin, che cosa vuoi comprare? Sei riuscito a vendere quelle tre carte per simboli?"


Lin Ming sorrise e disse, "Ho avuto un bel colpo di fortuna e le ho vendute tutte."


"Noooooo!" Lin Xiaodong gridò senza ritegno. <em>Che idiota era stato preso in giro? Potrebbe essere un brutto presagio! </em>Era un po' preoccupato e disse, "Fratello Lin, ne hai vendute così tante, se ci venissero a cercare in futuro potrebbero picchiarci..."


Lin Ming sbottò, "Umpf! Pensi davvero che io abbia creato delle iscrizioni false per ingannare la gente?"


"Non sto dicendo che tu l'abbia fatto intenzionalmente, penso solo a ciò che accadrebbe nel caso i tuoi simboli non funzionassero. Se spenderemo i cento liang d'oro oggi, allora quando arriverà il momento potremmo non essere in grado di ripagarli..."


Lin Ming sorrise e scosse la testa, "Non ti preoccupare, non c'è alcun problema.
Andiamo a fare compere."


Disse Lin Ming mentre stavano entrando nella Sala Cento Tesori. Lin Xiaodong rivelò uno sguardo stranito. Pensava che si sarebbero solo incontrati qui e che poi forse sarebbero andati da qualche altra parte, come la piazza della città o qualche altro piccolo negozio. Non si aspettava che sarebbe andato dritto verso la Sala Cento Tesori. Questo posto vendeva oggetti a centinaia o migliaia di liang d'oro; era uno dei negozi più lussuosi nella città di Fortuna Celeste.


"Fratello mio, mio carissimo fratello, stiamo davvero andando a far compere qui?"


"Sì. Qui." Lin Ming rispose. Il negoziante riconobbe Lin Ming visto che era vestito allo stesso modo ed era giovane e di piccola statura. 
Era vistoso e pensandoci un po', il negoziante ricordò che Lin Ming aveva provato a vendergli dei simboli di iscrizione qualche giorno fa.


Il negoziante divenne subito impaziente e disse, "Ancora tu, ti ho detto che non acquisterò i tuoi simboli di iscrizione."


Naturalmente anche Lin Ming si ricordava di lui. Inizialmente quando era andato nei negozi privati nessuno dei commessi lo aveva trattato con rispetto. Comunque in realtà non erano i proprietari. I capi di solito erano ricchi personaggi e spesso non sarebbero stati nel negozio, avrebbero assunto qualcuno per gestire i loro affari. Naturalmente i salari dei commessi erano legati alla loro prestazione, quindi avrebbero trattato i giovani delle ricche famiglie con rispetto per guadagnare un po' di profitto. Lin Ming era ancora rimasto bruciato dall'esperienza.


Lin Ming disse, "Ho venduto i miei simboli di iscrizione. Oggi sono qui per fare compere."


<em>Venduto?</em> Gli occhi del negoziante rivelarono una debole traccia di sdegno. Con la sua esperienza quei simboli non valevano alcun soldo. Al massimo sarebbero valsi qualche decina di liang d'oro. Era proprio un bifolco di campagna. Era davvero ridicolo se credeva che qualche decina di liang d'oro lo rendevano un uomo ricco.


Che ragazzo assurdo. Il negoziante non lo cacciò fuori comunque. La Sala Cento Tesori non aveva stabilito una regola che permetteva l'accesso solo alle persone ricche.


Lin Ming guardò le impressionanti mensole del padiglione dove erano impilati preziosi materiali e rari oggetti; era davvero impressionante da vedere. Il Ginseng di cento anni che Lin Xiaodong aveva comprato per lui poteva essere considerato solo un oggetto di scarsa qualità qui.


C'erano anche insolite e costose medicine, materiali, simboli di iscrizioni, anche tesori che valevano centinaia di migliaia di liang d'oro.


Lin Ming disse con noncuranza, "Xiaodong, c'è qualcosa che vuoi comprare?"


Lin Xiaodong forzò un sorriso e disse, "Fratello Lin, cosa ti prende oggi? Nonostante non ci costi niente dare una sbirciata non hai visto come ci guardava il negoziante? Mi ha fatto sentire a disagio."


Lin Ming disse, "È solo idiota meschino, che importa cosa pensa.
Se non vuoi scegliere qualcosa allora ti aiuterò. Potresti comprare un armatura flessibile."


Lin Xiaodong scosse la testa come un sonaglio. "Fratello Lin, non sprechiamo tempo, se scegliessi qualcosa nella Sala Cento Tesori, allora non avremmo soldi per pagare e ci verranno a cercare. Pensaci. Quando arriverà il momento correrai veloce, ma io sono un po' più grasso, quindi rimarrò indietro e mi picchieranno."


Lin Ming non trovò le parole per rispondere, quindi disse, "Quando ho sprecato il tuo tempo?"


"Perché pensi a questi piani malvagi? Ah guarda, sono una persona onesta e generosa, abbi pietà di me..."


Lin Ming rise e scostò leggermente il suo abito. Vicino al taschino sul suo petto c'era l'orlo di banconote dorate. Disse, "Beh questi non sono soldi?"


Lin Xiaodong vide quelle numerose banconote dorate nella busta rossa e si congelò per un momento. Sentì la mente stordita e il suo sguardo spento.


"Sono banconote di 1000 liang d'oro ognuna."


Erano davvero banconote da 1000 liang! In più poteva vedere dallo spessore che ce n'era più di una, forse fino a 10.000 liang d'oro!


Fino a 10.000 liang d'oro! Cosa?


Lin Xiaodong rimase scioccato e ondeggiò vistosamente. "Fratello Lin, hai derubato qualcuno? Non va bene, anche con le tue arti marziali non dovresti rubare così tanto..."


Sentendo il mormorio di Lin Xiadong, Lin Ming si esasperò. <em>Mio dio, questo...</em> disse con riluttanza, "Ho ottenuto i soldi vendendo iscrizioni, ma non mi credi proprio."


"Simboli di iscrizioni? Mi stai dicendo che quei tre pezzi di carta igienica erano simboli di iscrizioni? Hai venduto... per quanto li hai venduti?"


"3000 liang d'oro."


"3... 3.000!?!?!?!?" Il volto paffuto di Lin Xiaodong iniziò a tremare. Era sbalordito, ma riuscì comunque ad abbassare la voce per paura che gli altri lo sentissero. "Le hai vendute per 3000 liang d'oro ciascuna? Hai detto che ti sei esercitato per un mese e che sei riuscito in qualche modo a creare un simbolo di iscrizione che vale 3000 liang d'oro?"


Lin Ming annuì. Lin Xiaodong era il suo migliore amico e un buon fratello. Non voleva nascondergli nulla e in più non poteva farlo. Se voleva aiutare Lin Xiaodong con un po' di soldi, avrebbe dovuto capire cosa succedeva. E poi in futuro sarebbe stato probabilmente contattato da Qin Xingxuan, Muyi o altre persone di alto livello e sarebbe stato impossibile nascondergli la verità.


"Stai insultando la mia intelligenza!" Lin Xiaodong esclamò. "Ti sei esercitato solo per un mese e sei riuscito a creare un simbolo di iscrizione del genere? Credi che io sia un bambino di tre anni che puoi ingannare facendogli credere che le foglie di lattuga siano rare medicine o cosa?"


Lin Ming alzò le spalle, "I fatti sono fatti. Se non mi credi allora non c'è nulla che io possa fare."


"Fratellone, oh fratello Lin, non prendermi in giro, dimmi solo cos'è successo."


Lin Ming sospirò e disse, "Va bene, te lo dirò ma mi devi promettere che non dirai nulla."


"Lo prometto!" Lin Xiaodong disse immediatamente.


"Umh... beh, la verità è che ho un maestro segreto... Quando avevo dodici anni, il mio maestro è apparso e ha detto che il mio talento era buono, che avevo una buona intelligenza e un grande destino. Voleva che mantenessi la pace nel mondo, così mi ha dato il compito di farlo e mi prese come suo apprendista. Poi iniziai a studiare le tecniche di iscrizioni con lui..."


"Come no!" Lin Xiaodong si sentì come se avesse mangiato una mosca. "Fratello Lin, puoi rimanere serio al riguardo?"


Lin Ming disse, "Non ti sto mentendo, ho davvero un maestro."


"Smettila, se hai un maestro e hai studiato iscrizioni per molti anni, allora perché mi hai chiesto cos'era una tecnica di iscrizione?"


Lin Ming disse, "Il mio maestro mi ha solo insegnato le tecniche e non mi ha dato alcun soldo. Per quanto riguarda le iscrizioni, nonostante le avessi studiate non sapevo se fossero di alcuna utilità finché non me lo hai detto, allora ho saputo che potevo usarle per fare soldi..."


"Dannazione!" Lin Xiaodong sentì come se il mondo fosse impazzito. <em>Era come raccogliere dalla strada un gattino, nutrirlo e occuparsene per molti anni per scoprire che si era trasformato in una bellissima donna, per poi farle deporre la principessa di un leggendario clan di demoni che si è appena innamorata di te! Era proprio la stessa possibilità!</em>


"Bene. Beh, uh... ora capisci. Andiamo a fare compere." Lin Ming trascinò lo stordito Lin Xiadong e continuò a selezionare armature flessibili.


Lin Xiaodong non era una persona ambiziosa e non gli piacevano le arti marziali. Era abbastanza diligente per conservare il suo status di discendente diretto della famiglia Lin. Lin Ming pensava che un'armatura flessibile sarebbe stata una buona protezione.


"Di che materiale è quest'armatura flessibile?" Chiese Lin Ming. Il negoziante lo guardò con impazienza e disse, "È un tesoro di alta qualità del negozio, la descrizione è nelle note sulla vetrina dietro al tavolo. Guardaci tu stesso."


Le sue parole contenevano una beffa che schernivano Lin Ming per essere venuto lì.


Il negoziante grazie alla sua esperienza aveva sviluppato un istinto che gli permetteva di riconoscere che avrebbe acquistato e chi no. Quando qualche figura ricca e potente sarebbe venuta nel negozio l'avrebbe salutata e assistita, ma avrebbe ignorato quelli senza soldi, figuriamoci Lin Ming che non solo sembrava ordinario, ma era venuto pochi giorni fa a cercare di vendergli della carta igienica. Era impossibile che questo ragazzo combinasse qualcosa di buono, quindi il negoziante stava diventando impaziente.


Lin Ming andò nel posto in cui c'era l'armatura flessibile e lesse la descrizione. Questa morbida armatura era fatta da 10.000 fibre di canapa lunghe sei piedi. Era anche mischiata a molte migliaia di fili del baco da seta Radice Dorata ed era stata composta da oltre venti tecniche di tessitura avanzate. Il prezzo era di 392 liang d'oro.


Questa sorta di armatura era un tesoro. Poteva sopportare gli attacchi di una persona al quarto stadio della Trasformazione del Corpo. Ma con un colpo più forte sarebbe stata facilmente distrutta, quindi Lin Ming non ne aveva bisogno: era molto più adatta a Lin Xiaodong.


Continuò a guardare finché qualcosa non attirò il suo sguardo - era una pillola Cervo Dorato e una pallina Raduna Spirito.


Prima d'ora non aveva mai acquistato pillole a causa del costo troppo alto.


Pillole e palline erano composte da erbe medicinali e materiali di bestie feroci raffinate insieme. Erano molto meglio che usare semplicemente delle erbe medicinali o materiali di bestie feroci. Inoltre, a causa delle formule, era possibile raggiungere effetti che gli ingredienti da soli non potevano avere.


Le pillole Cervo Dorato erano molto rare; l'ingrediente principale era un embrione di un cervo dorato vecchio cent'anni integrato ad una varietà di erbe. I cervi dorati erano rari, per lo più si trovavano in remote foreste di montagna. Non era facile trovarli e ottenere l'embrione di un cervo dorato era proprio difficile come sembrava.


Le pillole Cervo Dorato contenevano una ricca e fragrante vitalità. Inoltre non erano state contaminate dall'aria fuori dal grembo materno della fase houtian. Quindi era possibile rimuovere le impurità del corpo e aumentare la forza dell'anima e la coltivazione del corpo.


Questo genere di pillola era un chicco di riso giallo che valeva 200 liang d'oro.


Anche la pillola raduna Spirito richiedeva preziosi materiali da raffinare. Il suo principale ingrediente era un fungo sanguigno vecchio di cento anni e il suo principale effetto era di aumentare l'assorbimento della forza dell'anima e velocizzare la coltivazione di un praticante di arti marziali.


Anche questa costava 200 liang d'oro. Anche i giovani delle famiglie aristocratiche dovevano usare i loro risparmi per comprarle.


Lin Ming smise di guardare dato che aveva deciso cosa voleva comprare.


Si voltò verso il negoziante e disse, "Prenderò questa Armatura Radice Dorata.
Impacchettala per me. Prenderò anche sei Pillole Cervo Dorato, dieci Pillole Raduna Spirito e i materiali in questa lista. Non mancarne nemmeno uno."


Disse Lin Ming e tirò fuori una lista di ingredienti. Erano tutte usate per le iscrizioni. Aveva dato un'occhiata prima e aveva visto che erano tutti disponibili qui.
                                


                                



