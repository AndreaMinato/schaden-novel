---
weight: 257
title: Capitolo 257 - Scudo di Fulmine
pubDate: 2025-12-15T08:37:10.188Z
tags:
    - mw
---


<em>Sto recuperando i capitoli settimanali (non c'è una programmazione fissa, ma dovrebbero essere 3 a settimana almeno, la scorsa settimana ho potuto fare solo di corsa quelli sponsorizzati), tra un po' <strong>ne arriveranno almeno altri 4</strong> abbiate pazienza :)
-Schadenfreude</em>


L'ultima persona tra questi 20 naturalmente era Lin Ming.


Paragonato ai 19 discepoli di fronte a lui, Lin Ming era estremamente ordinario. Proveniva da una famiglia comune e aveva vissuto una vita normale. Eppure suscitava un enorme interesse.


In particolare nei livelli alti delle Sette Valli Misteriose che erano già stati aggiornati con tutte le informazioni sul suo conto. Per un sedicenne arrivare ad un livello del genere non accadeva da quasi duecento anni!


In quel momento non era ancora sorto il sole. Stava per arrivare l'alba, eppure c'era già una folla di persone radunata nella piazza della Grande Sala delle Sette Valli Misteriose.


I vari anziani dei piccoli Sect del territorio, i 16 capi delle famiglie di coltivatori, i vari Maestri dei Palazzo Marziale e i nobili dei 36 paesi erano radunati nella piazza. Uno qualunque di questi personaggi sarebbe stata una figura maestosa in un piccolo paese; la loro esistenza avrebbe guadagnato l'ammirazione di milioni di persone, tuttavia qui non avevano nemmeno il permesso di sedersi in prima fila, figuriamoci andare nella Grande Sala.


"L'Incontro di Arti Marziali tra le Fazioni dovrebbe avere i migliori discepoli degli ultimi tre secoli!" Tra gli spettatori il Maestro del Palazzo Marziale Luo della Nazione Huoluo stava sorseggiando un po' di te. In quanto Maestro del Palazzo Marziale di un vasto paese, gli era stato dato un trattamento preferenziale.
Aveva un tavolo, un po' di tè da bere e anche della frutta secca da mangiucchiare.


"Eheh, sicuramente. L'Isola della Divina Fenice non ha mandato un messaggero? Stanno davvero dando molto rispetto alle nostre Sette Valli Misteriose. Di solito la Montagna del Pavone si vanta così tanto, eppure non ha mai avuto qualcuno di un Sect di quarto grado a presenziare al loro Incontro di Arti Marziali!"


"L'Isola della Divina Fenice?" Il Maestro del Palazzo Marziale Luo mescolò il suo tè mentre diceva lentamente: "Ho sentito che il messaggero dell'Isola della Divina Fenice è venuto per un motivo specifico, non per guardare il nostro Incontro di Arti Marziali tra le Fazioni..."


"Umh, non lo so. Ehi, a che livello crede che arriverà il suo Wang Mu della Nazione Huoluo?"


"Uh..." La domanda improvvisa fece quasi andare di traverso il tè al Maestro del Palazzo Marziale Luo. Alla fine Wang Mu non era riuscito nemmeno ad entrare nel secondo livello e ciò che lo addolorava di più era che la Nazione Huoluo avrebbe dovuto compensare Lin Ming con un'immersione nella loro Sorgente Celeste...


.....


Il sole iniziò a sorgere. L'arbitro del torneo finale era già al centro del palco di arti marziali. Questa persona aveva una coltivazione negli stadi intermedi dello Xiantian ed era anche uno degli Anziani della Corte Interna delle Sette Valli Misteriose.


"Non ripeterò le regole della competizione - sono le stesse delle fasi di gruppo.
In tutto ci sono 30 persone nelle finali del primo livello. Tutti avranno almeno 29 incontri.
Quelli con meno punti affronteranno i contendenti del secondo livello che hanno guadagnato più punti. Ciò significa che potreste non rientrare tra i primi 30.


"Che le finali abbiano inizio!"


La voce dell'arbitro era forte e chiara; le sue parole risuonarono per tutta la valle.


"Lin Ming, fa del tuo meglio e prova ad entrare tra i primi 10. Se affronterai un avversario che non potrai sconfiggere non provare ad essere coraggioso e ad esagerare." Qin Ziya diede diversi consigli al ragazzo mentre si stavano dirigendo all'area di attesa dei partecipanti. Nonostante fosse contro le regole uccidere o rendere un invalido l'avversario, se la forza dei due contendenti fosse simile, allora avrebbero dovuto combattere con tutte le loro forze. In una situazione del genere sarebbe stato difficile controllare la propria potenza e non era raro rimanere gravemente feriti.


"Capisco."


Lin Ming si sedette pazientemente su una sedia. Presto iniziò il primo incontro. Un discepolo principale e un contendente non favorito entrarono in campo. Nonostante fosse una lotta accanita, gli spettatori sembravano un po' delusi, volevano guardare un incontro tra due discepoli diretti.


Mentre la battaglia stava continuando con intensità, Lin Ming vide un uomo di bell'aspetto che si stava avvicinando a lui. Quest'uomo raffinato stava tenendo un ventaglio e aveva una traccia di sdegno sul volto.


Lin Ming corrugò le sopracciglia, non riconosceva questa persona.


"Sei Lin Ming?"


"Sì!"


"Sono Ouyang Zifeng, un discepolo principale della Fazione Acacia delle Sette Valli Misteriose."


"Non credo di conoscerti."


"...non importa se mi conosci o no, è sufficiente che io conosca te. A causa tua il mio fratellino perderà l'occasione di partecipare a questo importante Incontro di Arti Marziali."


Lin Ming richiamò alla mente cos'era successo nella Sala del Fiore del Deserto. Stava pranzando con Qin Xingxuan quando all'improvviso si era scatenata una lotta. Alla fine aveva usato l'intento marziale Samsara per ferire un discepolo della Fazione Acacia di cognome Ouyang. Sembrava che fosse il fratello minore di questa persona.


In realtà quella volta Lin Ming ci era andato molto piano. Il motivo per cui Ouyang Ziyun era rimasto ferito così gravemente era perché non era riuscito a controllare la sua stessa abilità - la Lancia d'Osso della Fiamma Purpurea. Dopo che aveva perso il controllo della sua tecnica, aveva subito un contraccolpo a causa della vera essenza che aveva radunato ed era stato ferito.


Sentendo l'ostilità di Ouyang Zifeng, Linley disse freddamente: "Il motivo per cui tuo fratello è rimasto ferito così miserabilmente è stato perché ha cercato di usare un'abilità che non poteva controllare ed è rimasto vittima del contraccolpo. Non ha niente a che fare con me."


"Niente a che fare con te? Umpf, se non l'avessi attaccato, come avrebbe potuto perdere il controllo della sua Lancia d'Osso della Fiamma Purpurea?"


"Allora stai dicendo che dovrei stendere il collo e lasciare che tuo fratello attacchi come vuole? Se non fossi stato abbastanza forte da affrontare la Lancia d'Osso della Fiamma Purpurea non sarei stato incenerito? Non l'ho nemmeno disturbato, né provocato nella Sala del Fiore del Deserto, eppure ha dovuto usare la Lancia d'Osso della Fiamma Purpurea che non poteva controllare per uccidermi. Se mi avesse davvero ucciso, allora al massimo sarebbe stato tenuto in castigo per uno o due mesi. Ma se io l'avessi ucciso allora avrei dovuto pagare con la vita. Quanto dovete essere arroganti voi discepoli delle Sette Valli Misteriose!"


Ouyang Zifeng rise e disse: "Questo mondo è deciso solo dalla forza! Quelli più forti decidono le regole! Sono più forte di te, quindi io decido le regole!"


"Credi di essere più forte di me?"


"Lo scoprirai presto. Il nostro è il quarto incontro, inizierà presto!" Disse Ouyang Zifeng per poi girarsi e andarsene. Aveva già guardato il programma e sapeva che avrebbe affrontato Lin Ming nella prima fase.


Quando Ouyang Zifeng se ne andò, l'incontro sul campo si era già concluso.


"Secondo incontro, Zhang Yanzhao contro Yan Yandong!"


Gli spettatori che provenivano dalle 16 famiglie di coltivatori iniziarono ad esultare. Zhang Yanzhao era l'ultimo rappresentante delle 16 famiglie di coltivatori. Durante questo Incontro di Arti Marziali aveva già raggiunto i primi 20 posti; aveva grandi possibilità di arrivare tra i primi 10!


Il suo avversario Yan Yandong aveva già perso due incontri nella fase di gruppo. Era facile prevedere come sarebbe andato l'incontro.


<em>Cha!</em>


Zhang Yanzhao brandì la sciabola che aveva legato alle spalle. Yan Yandong tirò fuori una piccola bandiera con una formazione, mentre la muoveva, fece volare un centinaio di simboli dorati nell'aria.


"Formazione Sigilla Demoni!"


I simboli dorati sfrecciarono come locuste verso Zhang Yanzhao, che fece un passo avanti e avanzò con energia: "Mossa Letale del Drago e della Tigre!"


Menò un fendente con la sua sciabola, portando con sé la forza simile a quella di un drago e una tigre. La vera essenza nell'aria circostante si agitò come una tempesta distruttiva e quei simboli dorati divennero come dei fiocchi di neve caduti in una fornace - si sciolsero istantaneamente!


<em>Bang!</em>


Il primo colpo di sciabola distrusse la formazione di Yan Yandong e il secondo infranse la sua protezione di vera essenza. L'onda d'urto riuscì a scagliare via Yan Yandong.


La barriera di vera essenza di Yan Yandong era stata distrutta, eppure lui non era rimasto ferito. Ovviamente Zhang Yanzhao sapeva controllare molto bene la sua forza.


Il divario tra i due contendenti era troppo vasto.


"Zhang Yanzhao è davvero forte!"


"Credo che Zhang Yanzhao delle nostre 16 famiglie di coltivatori non sia inferiore ai diretti discepoli delle Sette Fazioni!"


Le persone che parlavano appartenevano alle 16 famiglie di coltivatori. I discepoli delle Sette Valli Misteriose che erano accanto a loro sorrisero con sdegno e dissero: "Questo solo perché non avete sperimentato la forza dei discepoli diretti. Se Zhang Yanzhao avesse combattuto contro Ouyang Ming o Jiang Baoyun sarebbe stato sconfitto in cinque mosse.


"Cinque mosse? Eheh mi viene davvero da ridere! Voi discepoli dei Sette Profound vi vantate così tanto da non sapere di cosa state parlando."


"Aspettate e vedrete, poi non dite che non vi ho avvertito!"


Il discepolo dei Sette Profound sorrise e non disse altro.


Nel terzo incontro non c'era nessuno di importante.


Quarto incontro, Lin Ming contro Ouyang Zifeng!


Ouyang Zifeng era il terzo discepolo più forte della Fazione Acacia e anche lui era rimasto imbattuto nella fase di gruppo.


Anche Lin Ming aveva vinto tutti gli incontri, ma per gli spettatori il divario tra lui e gli altri discepoli diretti era troppo vasto. Durante le qualificazioni, Lin Ming aveva sconfitto Jing Chanyu in due mosse, tuttavia questo non aveva migliorato l'opinione del pubblico. Dopotutto Jing Chanyu non aveva molte possibilità di finire tra i primi 20.


Tuttavia le persone importanti delle Sette Valli Misteriose stavano guardando l'incontro con attenzione, avevano gli occhi incollati sul campo. Non vedevano l'ora di vedere Lin Ming in azione. Questo ragazzo era davvero troppo giovane!


In particolare il Maestro Shi Zongtian aveva già ordinato di indagare su Lin Ming fino alle ultime tre generazioni della sua famiglia. Dopo aver ricevuto il rapporto, Shi Zongtian era rimasto scioccato. Lin Ming proveniva da una famiglia dalle origini comuni ed era un normalissimo praticante di arti marziali. Era inconcepibile che avesse raggiunto dei risultati del genere!


Dopo che Ouyang Zifeng era sceso in campo, molti discepoli cominciarono a tifare per lui, specialmente le ragazze che non avevano molto talento per le arti marziali, che urlavano fino a diventare rauche e a perdere la voce. A causa del loro limitato talento, avevano sempre sognato invano di poter sposare un discepolo principale. Tuttavia gli allievi della Fazione della Spada e dei Raffinatori perseguivano le arti marziali con dedizione e non erano attirati dal piacere della carne. Non era possibile per queste ragazze riuscire ad attrarre uno di loro. Quindi i discepoli della Fazione Acacia erano i più ricercati.


In confronto a Ouyang Zifeng, c'erano molti meno discepoli a tifare per Lin Ming. Non erano presenti così tanti allievi dei 36 paesi.


Ouyang Zifeng e Lin Ming erano a 100 piedi di distanza l'uno dall'altro.


Ouyang Zifeng sogghignò e disse: "Ho sentito che puoi controllare il potere del fulmine. Ti consiglio di non provare a nascondere i tuoi assi nella manica e usarli quando puoi.
Altrimenti non ne avrai l'occasione."


"Non ho mai cercato di nascondere le mie abilità. Le uso solo quando ne ho bisogno."


"Ahah, sei incredibilmente arrogante! Fino ad ora c'è stata una sola persona che è riuscita a costringermi ad usare la spada. Mi chiedo se potrai costringermi a farlo."


Mentre diceva queste parole, Ouyang Zifeng toccò il suo anello spaziale e tirò fuori una spada color blu. L'arma era inserita nel suo fodero fatto di pelle di serpente. Sembrava semplice, ma emanava un flusso di vera essenza. Ovviamente questo fodero era un tesoro straordinario.


Lin Ming sorrise lievemente. Costringerti ad usare la spada? Vediamo se potrai costringermi ad usare la mia lancia!


Intento marziale Samsara!


Gli occhi di Lin Ming si trasformarono in due vortici neri. Stava cercando di comprendere meglio il suo intento marziale, anche se non si aspettava di sconfiggerlo in questo modo, l'avrebbe comunque usato per ottenere qualche ispirazione.


Ouyang Zifeng si aspettava un attacco del genere. Con un sogghigno, il fodero nella sua mano iniziò a tremare violentemente e ad emettere un gemito simile a quello di un fantasma. Un enorme quantità di spiriti verdi emersero dalla lama, circondando Ouyang Zifeng. Questi fantasmi sembravano essere formati da aria gelida, parevano capaci di gelare l'animo.


L'attacco di Lin Ming fu completamente bloccato da questi spiriti.


<em>Peng peng peng!</em>


Quando un fantasma veniva colpito da un attacco dell'anima, si gonfiava come un palloncino per poi scoppiare. Ma quando ne moriva uno, un altro avrebbe preso subito il suo posto. Lin Ming ne aveva uccisi una decina con il suo primo attacco, ma non era riuscito a ferire Ouyang Zifeng.


"Umpf! Nonostante il potere della mia forza dell'anima sia inferiore al tuo, i tuoi attacchi sono inutili contro di me! Questi fantasmi sono condensati con il Qi Yin che ho raffinato nel mio corpo. Ogni volta che ne disperdi uno, non fa altro che rientrare nel mio corpo. Dopo essere stati nutriti dalla mia vera essenza, si riformeranno all'infinito!"


"Se puoi usare solo attacchi dell'anima, allora mi hai davvero deluso."


Mentre diceva questo, una fiamma purpurea cominciò a ricoprire il corpo di Ouyang Zifeng. Questo fuoco si levò al cielo fino a raggiungere una decina di piedi e presto Ouyang Zifeng ne fu avvolto completamente. Stranamente queste fiamme non erano calde, invece emanavano un'energia gelida. Le piastrelle sotto i piedi di Ouyang Zifeng cominciarono a congelarsi.


"Lancia d'Osso della Fiamma Purpurea..." Lin Ming riconobbe facilmente questa tecnica. Anche Ouyang Ziyun aveva usato questa mossa nella Sala del Fiore del Deserto ed aveva subito una pesante sconfitta.


"Mio fratello ha usato la Lancia d'Osso della Fiamma Purpurea ed è stato sconfitto da te. Ora ti farò vedere il vero potere di questa tecnica!"


Le fiamme viola sul braccio di Ouyang Zifeng si condensarono fino a formare una lancia. Da essa riecheggiarono gemiti di fantasmi e di spiriti tormentati. Grazie alla sua coltivazione, Ouyang Zifeng era capace di mostrare le vere abilità della Lancia d'Osso della Fiamma Purpurea.


"Muori!"


<em>Huuu!</em>


L'arma sfrecciò in avanti, veloce come un fulmine! Il fuoco seguiva la sua traiettoria, lasciando dietro di sé l'immagine residua di una striscia di fiamme! Un'esplosione squarciò l'aria accompagnata dai gemiti dei fantasmi, assordando le persone vicine.


<em>Woosh!</em>


Lin Ming fu trafitto dalla lancia d'osso!


Il pubblico non ebbe nemmeno il tempo di reagire. Ouyang Zifeng sorrise sinistramente. <em>Vuoi schivare questa mossa? Sei troppo ingenuo!</em>


Il "Lin Ming" che era stato trafitto dalla lancia d'osso si dissipò, era solo un'immagine residua. Allo stesso tempo la lancia cambiò direzione, inseguendo l'ombra di Lin Ming!


"Dividiti!"


Gridò Ouyang Zifeng, e all'improvviso la lancia si suddivise in dodici pezzi. Questi 12 armi in miniatura puntarono su Lin Ming da ogni angolo - non potevano essere schivate!


"Ahhh!" I praticanti di arti marziali dei 36 paesi gridarono allarmati. Qin Ziya era ancora più nervoso, strinse le mani fino a farle diventare bianche. In un confronto del genere, ogni errore poteva provocare una grave ferita o mutilare una persona!


<em>Peng peng peng peng!</em>


Le dodici piccole lance d'osso colpirono simultaneamente a Lin Ming e un'enorme pira di fuoco si levò al cielo; sembrava una maestosa rosa in fiore!


Ouyang Zifeng sorrise sinistramente. Tutti i praticanti di arti marziali dei 36 paesi aspettarono nervosamente con il fiato sospeso.


Le mani di Qin Xingxuan erano sudate; non sapeva nemmeno lei quali erano i limiti di Lin Ming.


Tuttavia, dopo che le fiamme si spensero, il sorriso di Ouyang Zifeng svanì insieme a loro.


Lin Ming era rimasto illeso, non erano rimasti bruciati nemmeno i suoi vestiti. Attorno al suo corpo stavano crepitando enormi scariche elettriche, che danzavano e si attorcigliavano attorno a lui, circondandolo.


Ouyang Zifeng si incupì all'improvviso.


Poteva usare il potere del fulmine come uno scudo?!


Se poteva usare il potere del fulmine per bloccare la sua Lancia d'Osso della Fiamma Purpurea, allora la fusione dell'energia origin di Lin Ming era sufficiente per distruggere il suo Qi Yin e minacciarlo.
                                


                                



