---
weight: 2580
title: Capitolo 258 - Attacco di Fulmine
pubDate: 2025-12-15T08:37:10.188Z
tags:
    - mw
---


"Lin Ming può controllare il potere del fulmine!"


"È un praticante di arti marziali di tipo fulmine, questo è il suo asso nella manica!"


"Guarda quanto sono spesse quelle scariche elettriche; quella è probabilmente una fusione di quinto o anche sesto livello."


Gli spettatori iniziarono a discutere tra loro. Per i discepoli delle Sette Valli Misteriose un praticante di arti marziali di tipo fulmine non era troppo raro, ciò che era peculiare era il suo grado di fusione.


Nella Grande Sala delle Sette Valli Misteriose Mu Qinghong sorrise mentre guardava le scariche elettriche che avvolgevano Lin Ming <em>'Questo ragazzino ha davvero aspettato fino alle finali per usare il suo potere.'</em>


A questo punto era completamente sicura dell'identità di Lin Ming. Secondo le descrizioni di Mu Qianyu, il simbolo di Lin Ming era il potere del fulmine. Mu Qianyu aveva anche ipotizzato che il grado di fusione con l'energia origin di tipo fulmine del ragazzo non fosse inferiore alla sua - era di settimo livello o anche superiore!


Questo era un talento mostruoso!


Indipendentemente dall'intento marziale o dalle sue capacità combattive che gli permettevano di battere persone di livello superiore al suo, solo la sua energia origin di tipo fulmine era un motivo sufficiente per ricevere un'enorme quantità di risorse da parte di un grande Sect.


Mu Qinghong gettò un'occhiata verso Shi Zongtian che era seduto accanto a lei. Non sembrava particolarmente impressionato. Mu Qinghong sorrise. Se Shi Zongtian sapesse che Lin Ming aveva controllato un'Anima del Tuono al livello di un Fulmine Divino di un Drago del Fiume Viola, allora sarebbe saltato sul posto.


Al centro del palco, Lin Ming era ricoperto di scariche elettriche. I suoi capelli danzavano nel vento; sembrava un dio della guerra che era disceso dal cielo con una grandine di furia tonante.


"Il potere del fulmine è capace di contrattaccare perfettamente i fantasmi e l'energia Yin. Ogni volta che usi i tuoi metodi di coltivazione Acacia, i gemiti dei fantasmi che produrrai saranno trattenuti dal mio potere. Vorrei vedere come riuscirai ad impedirlo!"


Lin Ming lo guardò freddamente e mentre le scariche elettriche si intrecciavano sul suo corpo mostrando un abbagliante bagliore viola sembrava un sole purpureo!


Roc Dorato che Squarcia il Vuoto!


Lin Ming sfrecciò a tutta velocità!


Il ragazzo percorse il campo di battaglia lasciando dietro di sé una serie di ombre. Ad ogni immagine residua brillavano delle scariche elettriche di colore viola!


<em>Zi zi zi!</em>


Il feroce potere del fulmine era come una lama mortale mentre puntava verso Ouyang Zifeng.


<em>Zheng!</em>


Ouyang Zifeng tirò fuori il suo tesoro dal fodero in pelle di serpente. Questa spada era lunga quattro piedi ed era color rosso sangue.


Ouyang Zifeng aveva brandito la sua spada!


L'uomo credeva nelle sue capacità. C'era una sola persona che era riuscito a costringerlo a tirare fuori nella sua spada ed era stato alla fine di una battaglia. Ora invece Lin Ming era riuscito a farlo in una sola mossa. Figuriamoci non sfoderare la sua spada, anche se l'avesse fatto forse non sarebbe riuscito a bloccare questo colpo.


Anche Ouyang Zifeng si precipitò a tutta velocità. La spada affilata e il potere del fulmine si scontrarono di nuovo con dei colpi brutali!


<em>Peng peng peng!</em>


Gli spettatori videro solo delle ombre sfocate e il bagliore del fulmine viola sul campo!


"Cosa sta succedendo nell'arena? Chi sta vincendo?"


"Non lo so. Dato che Lin Ming può costringere Ouyang Zifeng a brandire la sua spada, allora è abbastanza capace. Non dovrebbe essere molto inferiore a Ouyang Zifeng, potrebbe resistere per un po'."


"Inferiore? Resistere per un po'? Credi che Lin Ming dei nostri 36 paesi sia inferiore? Idiota, aspetta e vedrai, Ouyang Zifeng non è nient'altro che un contorno!"


La persona che aveva appena parlato era un praticante di arti marziali che proveniva dai 36 paesi e in questi ultimi giorni era stata derisa dalle Sette Valli Misteriose. Ora che aveva l'opportunità di inorgoglirsi e compiacersi, naturalmente non se la sarebbe lasciata sfuggire.


"Umpf. È troppo presto per dirlo. Anche se Ouyang Zifeng non può sconfiggere Lin Ming non cambierà molto. Aspetta che i nostri diretti discepoli scendano in campo e poi conoscerai la disperazione!"


Sentendo parlare dei discepoli diretti, il praticante di arti marziali che proveniva dai 36 paesi non disse nulla. I discepoli diretti erano troppo formidabili. Anche se aveva piena fiducia in Lin Ming, non credeva che avrebbe potuto sconfiggerli. Il praticante di arti marziali mormorò un po' di provocazioni e poi non disse altro.


Sul campo di arti marziali, Ouyang Zifeng si stava limitando a difendersi. Non che non volesse attaccare, ma non poteva. Qualsiasi Qi Yin che radunasse veniva immediatamente disperso dalle scariche elettriche, le sue riserve di vera essenza si stavano esaurendo rapidamente.


<em>'Questo tipo sta rilasciando così tanto potere del fulmine, il suo consumo di energia non dev'essere inferiore al mio. Finché potrò resistere un po' sarò io a vincere!'</em>


Ad Ouyang Zifeng era appena venuta in mente quest'idea quando all'improvviso Lin Ming disse con sarcasmo: "Puoi solo nasconderti? Sto aspettando il tuo cosiddetto 'asso nella manica'. Se non lo userai ora potresti non avere l'opportunità di usarlo dopo."


Lin Ming formò un pugno con la sua mano destra. Le scariche elettriche si radunarono nella sua mano, formando una luce viola accecante. 5000 filamenti di vera essenza vibrante esplosero, intrecciandosi con il potere del fulmine e tingendosi di viola.


Questa era l'unione del Pugno Spacca Ossa e del potere del Fulmine!


"Che insolenza!" Ouyang Zifeng stimolò la sua vera essenza e una fiamma viola spuntò dalla sua spada. La lama emise dei gemiti spettrali.


"Colpo Infernale!"


Ouyang Zifeng ignorò la sensazione di torpore provocata dal potere del fulmine e brandì la sua spada. Un volto orribile di un fantasma apparve sulla lama che stava puntando verso Lin Ming.


Il ragazzo non lo guardò nemmeno, sferrò solo un pugno.


<em>Bang!</em>


5000 filamenti di vera essenza vibrante si precipitarono come dei violenti Draghi del Fiume Viola. Si avventarono sul volto spettrale, dilaniandolo!


Subito dopo la vera essenza percorsa dal fulmine attraversò il Qi Yin protettivo di Ouyang Zifeng e poi travolsero il suo corpo, sopraffacendolo.


Ouyang Zifeng tremò e vomitò una boccata di sangue. Fu scagliato via decine di piedi, ruzzolando anche dopo essere atterrato. Riuscì finalmente a fermarsi facendosi leva sulle ginocchia e, cercando di reggersi sulla sua spada, si pulì il sangue dalla bocca.


In quel momento Ouyang Zifeng si sentì come se il suo corpo fosse a pezzi; pensava quasi di stare per morire.


Lin Ming stese una mano e la vera essenza viola uscì dal corpo di Ouyang Zifeng, tornando nella sua mano. Dopo aver assorbito il Fulmine Divino del Drago del Fiume Viola, poteva infondere il potere del fulmine nella sua vera essenza. Naturalmente poteva anche usare il Pugno Spacca Ossa insieme al tuono.


"Vittoria per Lin Ming!"


L'arbitro guardò con attenzione il ragazzo mentre annunciava il suo risultato. Se Lin Ming poteva sconfiggere Ouyang Zifeng questo dimostrava che aveva molte possibilità di arrivare tra i primi 10!


Per un sedicenne dei 36 paesi questo era un risultato scioccante.


Lin Ming si girò e se ne andò dal campo di arti marziali.


Il ragazzo aveva combattuto per poco tempo Ouyang Zifeng, ma alla fine lo aveva sconfitto con un potere nettamente superiore.


"È stato sconfitto perfino Ouyang Zifeng! Un zoticone dei 36 paesi arriverà davvero tra le prime dieci posizioni?!"


"Questo tipo ha già ferito il fratello di Ouyang Zifeng nella Sala del Fiore del Deserto al punto da non poterlo far partecipare alla competizione. Ora ha sconfitto Ouyang Zifeng.
Li sta davvero provocando, le sue provocazioni hanno raggiunto perfino la loro porta d'ingresso!"


Molti discepoli erano increduli e mal disposti di fronte alla possibilità di Lin Ming di raggiungere i primi 10 posti. La maggior parte di loro era nata nelle Sette Valli Misteriose; avevano un innato senso di superiorità e sottovalutavano i praticanti di arti marziali dei 36 paesi e le 16 famiglie di coltivatori.


Ma ora erano stati eliminati e c'era un maledetto ragazzo dei 36 paesi che voleva davvero competere per arrivare tra i primi 10 posti. Era come se un Principe Ereditario fosse stato schiaffeggiato da un moccioso qualunque di un villaggio.


Bisognava sapere che arrivare nei primi 10 posti significava ottenere grande onore ed enormi premi. Questo significava anche che dopo si potevano ottenere preziose risorse e supporto dal Sect. Questo era ciò che molti discepoli desideravano ardentemente.


Diventando discepoli principali, non solo la loro coltivazione sarebbe cresciuta di molto, ma sarebbero riusciti a scegliere liberamente una delle bellissime discepole delle Sette Valli Misteriose. Forse a causa della vera essenza che temprava il suo corpo, una donna con un talento marziale sarebbe stata una bellezza incredibile. Questo valeva specialmente per le discepole della Fazione Miraggio e della Fazione del Guqin; la loro bellezza era sbalorditiva e molto più affascinante delle comuni donne rozze.


Non avrebbero obiettato se tra i primi 10 ci fosse stato uno dei discepoli diretti o un discepolo principale, ma ora perfino uno zoticone dei 36 paesi stava puntando alle prime 10 posizioni.


I discepoli nei primi 10 posti erano destinati ad entrare in una Fazione e diventare discepoli principali. Stavano già pensando che in futuro Lin Ming avrebbe usato le loro risorse e si sarebbe goduto le loro donne, come potevano sopportarlo?


I loro cuori erano pieni di invidia, gelosia e odio.


"Aspettate. La sua scalata non continuerà a lungo. Il discepolo diretto della Fazione Acacia Ouyang Ming è un buon amico di Ouyang Zifeng. Lo aiuterà sicuramente a ricambiare il favore. Se Lin Ming rimarrà gravemente ferito vedremo come potrà lottare per arrivare tra le prime dieci posizioni."


Le persone battute da un discepolo diretto potevano solo imprecare internamente e accettare il loro fato. I discepoli delle Sette Valli Misteriose speravano che Lin Ming sarebbe rimasto così ferito da non poter combattere ulteriormente.


Dopo che Lin Ming se ne andò dal campo, l'arbitro annunciò l'incontro seguente - Jiang Lanjian contro Sun Lin.


Gli spettatori si entusiasmarono di nuovo. Era un'atmosfera in netto contrasto alla reazione tiepida che Lin Ming aveva provocato un momento fa. Nelle Sette Valli Misteriose la reputazione di Jiang Lanjian non era inferiore a quella dei discepoli diretti. C'erano anche molte persone che credevano che fosse superiore al più debole dei discepoli diretti. Ad esempio ritenevano che fosse più forte della Fazione dei Raffinatori Han Yanluo o Fang Qi della Fazione delle Formazioni.


Dopotutto erano due fazioni che spendevano un'enorme quantità di tempo e sforzi in tecniche ausiliari. I loro metodi di coltivazione non erano così potenti; erano più adatti a raffinare e a creare formazioni. Per questo non potevano essere paragonati a Jiang Lanjian che si dedicava all'arte della spada e mirava ad ottenere il potere d'attacco più forte.


Jiang Lanjian entrò in campo. Indossava come sempre dei vestiti neri e portava una spada lunga tre piedi e sei pollici. Mentre era al centro del campo di arti marziali sembrava una spada lucente che brillava freddamente ed emetteva un'aura minacciosa!


L'avversario di Jiang Langjian, Sun Lin proveniva dalla Fazione dei Raffinatori. Era il secondo discepolo più forte della giovane generazione dei raffinatori, solo inferiore al discepolo diretto Han Yanluo.


Sun Lin aveva partecipato all'ultimo Incontro di Arti Marziali tra le Fazioni e aveva raggiunto la 22esima posizione.


Ora la sua coltivazione era aumentata ed era entrato nelle finali con una serie imbattuta. Durante questo incontro avrebbe raggiunto sicuramente le prime 20 posizioni. Aveva anche qualche speranza di arrivare tra i primi 10.


"Jiang Lanjian della Fazione della Spada, per favore consigliami." Indipendentemente da chi affrontava, Jiang Lanjian avrebbe sempre effettuato una cortese cerimonia della spada prima di un incontro.


"Apprendista senior Jiang, per favore consigliami. Sono migliorato molto negli ultimi tre anni, non sarà così facile battermi." Disse sorridendo Sun Lin. Mostrare questa espressione davanti a Jiang Lanjian era una forma di sicurezza.


Mentre parlava, tirò fuori una claymore dal suo anello spaziale. Questa spada era color fuoco ed era lunga quattro piedi. Quando la estrasse dal fodero, dalla lama divamparono della fiamme che emanavano un caldo torrido. Alcune delle persone più vicine del pubblico non poterono non arretrare.


"Solo l'ondata di calore è così potente. Questo Sun Lin non è una persona ordinaria, potrebbe non essere inferiore a quel Lin Ming di un momento fa."


"L'Incontro di Arti Marziali tra le Fazioni di quest'anno è davvero pieno di talenti. Non solo ci sono i due talenti dei 36 paesi e delle 16 famiglie di coltivatori, sono aumentati anche i talenti delle nostre Sette Valli Misteriose."
                                


                                



