---
weight: 26
title: Capitolo 26 - Avanzamento
pubDate: 2025-10-16T07:28:18.402Z
tags:
    - mw
---


Sentendo le parole di Lin Ming e vedendo quella lista lunghissima, il negoziante avvampò. Questo bifolco pensava davvero che la Sala Cento Tesori fosse un posto in cui giocare? Un ordine del genere sarebbe costato migliaia di liang d'oro come minimo! Era come se questo ragazzino stesse comprando cavoli al mercato! Spendere migliaia di liang d'oro, nemmeno i figli di quelle famiglie aristocratiche sarebbero stati in grado di permetterselo!


Scosse la lista con impazienza e la mise sul bancone, poi disse, "Ti darò due avvertimenti, ci saranno gravi conseguenze per chiunque causerà guai nella Sala Cento Tesori!"


"Avvisa tua madre!" Lin Xiaodong schiaffeggiò la mano del negoziante. Il commesso aveva solo lavorato nel commercio e non aveva alcun talento nelle arti marziali e, a causa del colpo di Lin Xiaodong, gridò miserabilmente.


"Tu!" Il negoziante non poteva credere che questo teppista avrebbe osato fare una scenata nella Sala Cento Tesori!


"Guarda stronzetto di uno snob, noi signorini abbiamo soldi!" Mentre Lin Xiaodong lo diceva, prese le banconote dorate dalla tasca di Lin Ming. Le sbatté sul bancone usando 100 jin di forza, scuotendo il bancone. Con i soldi in mano, la sicurezza di Lin Xiaodong era cresciuta a dismisura. Questo negoziante lo aveva già irritato; come poteva perdere l'occasione di dare una lezione a quest'uomo scortese?


Il negoziante gelò quando vide le banconote d'oro.
I suoi occhi si illuminarono mentre calcolava l'ammontare della pila di soldi. Erano banconote da 1000 liang d'oro ognuna! Con un ammontare di almeno molte migliaia di liang d'oro! Capì immediatamente che erano proprio autentiche. Non appena sarebbe andato in una banca che faceva parte dell'Associazione Commerciale, avrebbe potuto scambiarle per liang d'oro.


Il negoziante era completamente scioccato. Squadrò Lin Ming e anche Lin Xiaodong. Questi due piccoletti non sembravano proprio figli di una famiglia aristocratica. Solo pochi giorni fa Lin Ming era un ragazzo povero che stava vendendo porta a porta carte per simboli. Come ha fatto a diventare così ricco? Aveva davvero venduto quelle carte?


Era impossibile; le iscrizioni di un apprendista non valevano così tanto.


Due nuovi ricchi; non aveva capito che erano diventati improvvisamente delle persone di alta classe e si era comportato in modo arrogante nei loro confronti... nel cuore del negoziante c'era solo malinconia. Ma i soldi erano divinità e questo era un tempio.


Sfregò la sua mano che era diventata gonfia come un pompelmo e forzò un sorriso. Prendendo la lista, le diede un'occhiata veloce. I materiali elencati non erano economici! Oltre a quegli oggetti che Lin Ming voleva, calcolò velocemente che la transazione sarebbe stata di almeno 6000 liang d'oro.


Era equivalente al prezzo di due rari tesori! E con la commissione avrebbe guadagnato 120 liang d'oro per sé!


Non era una piccola cifra! Nonostante fosse un po' risentito, non valeva la pena prendersela visti i soldi in ballo. Così il negoziante diventò servile, si inchinò e disse, "Come uno stolto non sono riuscito a riconoscere dei clienti così onorevoli. Per favore aspettate, preparerò tutto immediatamente."


Il negoziante era grasso come un maiale, ma si muoveva come il vento. Lin Ming voleva una varietà di materiali che erano tutti in diverse sezioni del negozio, ma il commesso rapido e veloce e radunò tutto. Fece un sorriso raggiante mentre diceva, "Stimati clienti, controllate pure. Il totale è 5800 liang d'oro."


Vedendo la pila di oggetti, Lin Xiaodong chiese a Lin Ming, "C'è tutto fratello Lin?"


Lin Ming disse, "Sì, sembra di sì."


In quel momento la bocca di Lin Xiaodong si contorse e sorrise scaltramente e disse, "Mi dispiace, è imbarazzante ma vorrei che un altro negoziante si occupasse del pagamento."


L'espressione felice del negoziante si irrigidì subito.


In un negozio di così alta classe come la Sala Cento Tesori, era solo naturale che il valore di un negoziante dipendesse dalle sue capacità. Perciò tutti i negozianti ricevevano le commissioni in base agli oggetti che riuscivano a vendere.


Lin Xiaodong lo sapeva e aveva deciso di mettere in difficoltà il viscido uomo. "Per favore sii più veloce, ci piacerebbe terminare il più presto possibile."


Il negoziante si era accorto che Lin Xiaodong lo stava provocando apposta e il suo cuore bruciò per la furia. Se un giovane di una famiglia aristocratica avesse deciso di prendersi gioco di lui allora l'avrebbe sopportato, ma questi erano solo due campagnoli che erano diventati ricchi all'improvviso. Non ne avevano il diritto, eppure erano diventati così arroganti! Come poteva continuare a subire in questo modo? Il suo tono di voce era freddo mentre diceva, "In questa Sala Cento Tesori, sono il solo negoziante. Dove ne trovo un altro?"


"Pagliaccio, non provare a mentirci. Sbrigati, altrimenti mi lamenterò con il tuo capo!"


"Fai pure!" Il negoziante sogghignò. <em>Capo? L'idiota credeva che avrebbe potuto vedere il suo capo solo perché voleva? </em>Stava per dire altre dure parole quando all'improvviso vide una cosa. Tra le banconote dorate c'era una tessera color oro-viola. Era la tessera che Muyi aveva dato a Lin Ming: la tessera VIP! Chiunque ne usasse una avrebbe avuto uno sconto del dieci per cento in tutti i negozi sotto la giurisdizione del governo!


Era la tessera VIP della tenuta del maresciallo e della famiglia imperiale!


Il cuore del negoziante sobbalzò. L'Associazione Commerciale aveva donato questa tessera alla famiglia Reale e alla Tenuta del Maresciallo per ricevere il loro favore. Uno qualsiasi di quei personaggi potevano spiaccicarlo come un insetto!


Era finito! Era tutto finito! Questi due teppistelli avevano il supporto e i requisiti per fare quello che volevano! Potevano anche essere i figlioli dell'imperatore che si erano travestiti ed erano usciti dal Palazzo Imperiale per giocherellare in giro.


<em>C***o! Che fortuna di m***a!</em> Il negoziante si disperò.


"Signorini, mi sbagliavo e merito una punizione! Cercherò un altro negoziante per voi, per favore abbiate pietà e non prendete a cuore il mio patetico comportamento." Il negoziante iniziò a schiaffeggiarsi da solo, e nonostante non fosse forte, il grasso sulla sua guancia oscillò.


Lin Xiaodong era esterrefatto. <em>'Sto qui è impazzito?</em>


Il negoziante se ne andò pieno di paura e trepidazione e trovò un'altra persona per concludere l'affare. Continuò a scusarsi e poi chiamò addirittura una carrozza per loro.


Mentre tornavano nell'alloggio di Lin Ming, Lin Xiaodong non si era reso conto che la ragione delle azioni del negoziante fossero dovute alla tessera oro-viola. Credeva che fosse stato l'oro a intimidire il negoziante e il suo umore al momento era eccellente. "Ahah, è stato divertente. Cavoli, come mi fa ridere ricordare la sua espressione mentre si cagava sotto! Fratello Lin, se non fossi stato di fretta mi sarei lamentato con il capo della Sala Cento Tesori e avrei fatto fare i bagagli a quel piccolo snob."


Lin Ming invece aveva osservato con attenzione e sapeva che, quando il negoziante aveva visto la tessera VIP oro-viola, la sua espressione era cambiata drammaticamente. Non poté non trattenersi dal sospirare mentre pensava al potere e all'influenza della tenuta del maresciallo, non erano inferiori a quelli della famiglia Imperiale!


Disse, "Le persone piccole hanno i loro piccoli modi di vivere. Sono state forzate ad imparare l'adulazione e la scortesia per vivere. Non c'è bisogno di essere così spietati con loro.
Xiaodong, questa armatura flessibile e queste tre Pillole Cervo Dorato sono per te." Le Pillole Cervo Dorato erano in grado di rimuovere le impurità del corpo. La prima era la più efficace, dopodiché l'effetto si sarebbe dimezzato. Prenderne più di tre di solito sarebbe stato uno spreco.


Per quanto riguarda le Pillole Raduna Spirito, non c'era un limite, ma erano adatte solo a quelli che erano diligenti nella pratica; per Lin Xiaodong naturalmente non avrebbero avuto alcuna utilità.


Le tre Pillole Cervo Dorato e l'armatura flessibile valevano 1000 liang d'oro. Per Lin Xiaodong era una grande somma di denaro ed esitò per un momento, finché non pensò alla storia di Lin Ming. Se fosse stata vera, allora 1000 liang d'oro erano solo una goccia in un secchio d'acqua paragonato a ciò che avrebbe guadagnato in futuro. Pensando a questo, accettò gli oggetti e ridacchiò mentre diceva, "Allora li accetterò senza alcuna vergogna. Fratello Lin, in futuro diventerai il mio scudo ahah."


Lin Ming sorrise e disse, "Siamo fratelli, non c'è bisogno di formalità tra di noi. Inoltre..." Lin Ming prese i 3000 liang d'oro rimanenti, "Quando i messaggeri di famiglia verranno nella città di Fortuna Celeste, aiutami a dare questi ai miei genitori e fai comprare loro il ristorante."


I genitori di Lin Ming avevano investito più della metà delle loro vite in quel ristorante e naturalmente avevano un forte attaccamento nei suoi confronti. Lin Ming pensava di aiutarli a comprarlo.


"Va bene, lascia che me ne occupi io."


Mentre Lin Xiaodong se ne andò, Lin Ming tornò nella sua stanza. Guardò il calendario e vide che mancavano cinquanta giorni all'esame del Palazzo delle Sette Arti. In questi cinquanta giorni, doveva rinascere!


In ogni caso la Pillola Cervo Dorato o quella Raduna Spirito, erano medicine che non potevano aumentare direttamente la coltivazione di un praticante di arti marziali. La prima eliminava le impurità del corpo e la seconda rendeva più facile allenare la forza dell'anima. Combinate insieme avrebbero aumentato i risultati del suo allenamento.


Per quanto riguarda quelle che aumentavano direttamente la coltivazione, si potevano comprare, ma avrebbero creato impurità nella forza dell'anima. Nonostante la coltivazione sarebbe aumentata velocemente, la fondazione non sarebbe stata stabile e ci sarebbe voluta un'enorme quantità di tempo per consolidarla rendendola duratura.


Per questo Lin Ming aveva deciso di non comprare questo genere di medicine.


...


In quel momento Lin Ming era tra i rami più alti di un albero e aveva iniziato finalmente a prendere la sua prima Pillola Cervo Dorato.


Nonostante fosse costosa, non era davvero una medicina rara. Sebbene Lin Ming sapesse come aumentare la potenza delle medicine con le tecniche di iscrizione, non era necessario per la Pillola Cervo Dorato, quindi la mangiò direttamente.


Lin Ming aveva riempito un grosso barile con dell'acqua. Si spogliò e ci saltò dentro. Nel suo corpo, la medicina iniziò a dissolversi. Poteva sentire un flusso di calore circolare nel suo petto.


Lin Ming iniziò a meditare e a far ruotare la 'Formula del Caos Primordiale'. La forza dell'anima iniziò a rimestare nel suo corpo e la Pillola Cervo Dorato iniziò a fare effetto.


Lin Ming sentì una leggera sensazione di formicolio e il suo corpo iniziò a purificarsi.


Il corpo di un praticante di arti marziali, fin dalla nascita sarebbe stato esposto all'aria contaminata houtian del mondo. Questo genere di aria era contenuta in ogni respiro, nei chicchi mangiati, nei fiumi e nei laghi da dove si beveva. Era inevitabile che le impurità si accumulassero nel corpo. Le Pillole Cervo Dorato contenevano una traccia di aria xiantian dell'embrione del cervo e quindi potevano purificare il corpo.


Lin Ming rimase nel barile per un'intera notte. Sulla superficie dell'acqua iniziò a brillare di un olio scuro.
Era composto dalle impurità di Lin Ming! Un giovane di una famiglia aristocratica avrebbe cominciato questo processo fin dall'età di dodici anni.
Avrebbe praticato le arti marziali dopo che il suo corpo sarebbe stato temprato e purificato. Fare bagni di rare medicine era una cosa comune per questi signorini, di conseguenza avrebbero avuto poche impurità nel loro corpo e avrebbero integrato con più facilità la forza dell'anima. Per Lin Ming sarebbe stato difficile tenere il passo con questi giovani.


All'alba Lin Ming aprì finalmente gli occhi. La Pillola Cervo Dorato era stata completamente assorbita e il suo corpo purificato.


Lin Ming fece roteare di nuovo la 'Formula del Caos Primordiale'. Era davvero più facile circolare la forza dell'anima! Lin Ming scoprì anche un'altra cosa; sembrava che la forza dell'anima si fosse estesa in tutto il suo corpo. Questo era lo stadio iniziale del secondo Stadio della Trasformazione del Corpo!


Finalmente Lin Ming era avanzato al secondo livello dello Stadio della Trasformazione del Corpo!
                                


                                



