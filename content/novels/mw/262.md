---
weight: 2620
title: Capitolo 262 - Tre Mosse per Sconfiggere l'Avversario
pubDate: 2025-12-15T08:37:10.189Z
tags:
    - mw
---


<em>CAPITOLO SPONSORIZZATO Ringraziamo H. Yi
da editare
-Schadenfreude</em>


"Impossibile! È impossibile! Non può distruggere la mia Bandiera della Luce Dorata!"


Fang Qi strinse i denti e fece circolare la sua vera essenza fino al limite. L'intensa energia aveva fatto sciogliere il fiocco che portava tra i capelli, i suoi capelli erano agitati e il suo volto sfigurato dalla rabbia.


Eppure, quella fessura continuò ancora ad espandersi! I simboli dorati sulla tenda blu cominciarono ad esplodere uno dopo l'altro.


<em>Peng!</em>


Alla fine tutte le rune dorate iniziarono a crollare. La quinta tenda blu perse il supporto dei simboli e iniziò a rompersi; fu travolta dall'impatto della Lancia Pesante d'Argento Flessibile!


"Ahhh!"


Fang Qi gridò e usò la bandiera per bloccare la Lancia Pesante d'Argento Flessibile!


La bandiera si scontrò con l'arma ed emanò un'onda d'urto di vera essenza. Fang Qi si sentì come se avesse colpito una montagna irremovibile; una forza inarrestabile lo scagliò all'indietro.


La bandiera era un tesoro di massima qualità, ma la lancia era un'arma per attaccare direttamente i suoi nemici. Si poteva immaginare cosa sarebbe successo se si fossero scontrate.


La sola consolazione che aveva Fang Qi era che quando la Lancia Pesante d'Argento Flessibile si era fermata, era riuscito a stento a bloccare l'attacco.


L'impatto della vera essenza aveva sbalzato Fang Qi all'indietro. Dopo essere atterrato, fu costretto a fare diversi passi all'indietro per recuperare l'equilibrio. Ma stavolta non aveva più il lusso di preoccuparsi della sua reputazione; era già sufficiente che fosse stato in grado di ricevere questo colpo.


Guardando la bandiera nelle sue mani, un terzo delle rune dorate erano rotte!


Fang Qi sentì un po' di amarezza. Questo oggetto si chiamava Bandiera della Luce Dorata ed era un tesoro di grado Human d'alta qualità. Non solo, era il migliore del suo genere. La sua funzione principale era di immagazzinare queste rune dorate.


Aveva disegnato questi simboli con grande cura prima dell'incontro, potevano aumentare di molto la potenza delle sue formazioni. Era anche il suo asso nella manica.
All'inizio lo aveva preparato per combattere contro discepoli anormali come Ouyang Ming o Jiang Baoyun. Naturalmente Fang Qi non credeva di poter vincere contro mostri del genere, ma non voleva perdere troppo nettamente. Dopotutto erano tutti discepoli diretti. Se il divario tra loro fosse troppo grande allora avrebbe perso la faccia.


Ma ora per affrontare Lin Ming aveva usato un terzo delle sue rune dorate. Questo aveva fatto disperare Fang Qi oltre ogni misura.


Era già così avvilito, ma le parole seguenti di Lin Ming quasi lo fecero vomitare.


Lin Ming disse:"Ho ancora un'ultima mossa!"


<em>C***o!</em>


Fang Qi voleva davvero schiaffeggiarsi da solo. La sua maledetta bocca, aveva davvero detto che gli avrebbe permesso di fare tre mosse!


E ora Fang Qi non poteva ritirarsi. Se non fosse riuscito a ricevere queste tre mosse e avesse ammesso la sconfitta, allora avrebbe perso completamente la faccia.


Ma se non avesse ammesso la sconfitta e avesse perso le rune dorate della Bandiera, allora avrebbe perso comunque!


Come poteva esserci un mostro del genere nei 36 paesi?! Era davvero un essere umano?


Nell'area d'aspetto per i contendenti, Jiang Lanjian stava fissando Lin Ming con gli occhi spalancati e lo sguardo entusiasta. Da quando il ragazzo aveva tirato fuori la sua Lancia Pesante d'Argento Flessibile si era sentito minacciato!


Se Lin Ming fosse capace di usare solo attacchi dell'anima, allora Jiang Lanjian non l'avrebbe considerato nemmeno. La sua spada poteva tagliare ogni cosa. Questo includeva anche i demoni del cuore, le colpe del karma, le ossessioni e naturalmente gli attacchi dell'anima.


Si poteva dire che per un vero spadaccino, un attacco dell'anima non era nulla.


Ma ora Lin Ming aveva tirato fuori una lancia.


Nonostante l'avesse usata solo una volta, quell'arma conteneva uno slancio impareggiabile che aveva fatto trasalire perfino Jiang Lanjian!


Indipendentemente se fosse una lancia o una spada, avevano tutte un'anima. Un praticante di arti marziali normalmente sarebbe capace solo di usare il corpo fisico di un'arma, ma un vero e proprio maestro sarebbe riuscito a fondere l'anima dell'arma nei suoi attacchi!


Quando aveva colpito un momento fa, la lancia di Lin Ming conteneva un enorme potenziale e perfino la maestosità di un drago. Il potere della lancia aveva rotto le Formazioni Blu dei Nove Cerchi e perfino ridotto Fang Qi in queste condizioni.


In particolare la maestosità del drago contenuta in quella lancia si era condensata al punto da manifestare il ruggito di un drago! Questo era sufficiente per fare vergognare Jiang Lanjian dei suoi limiti.


Come si suol dire, spada era come la giada, sciabola come una tigre, la lancia come un drago. Lin Ming era così giovane, eppure aveva già raggiunto questo stadio! Questo poteva essere definito un talento che violava le leggi della natura!


Jiang Lanjian una volta aveva pensato di aver fatto una grande conquista, ma era di molto inferiore a Lin Ming.


Jiang Baoyun notò l'espressione strana di Jiang Lanjian. Sorrise e disse:"Lanjian, il tuo spirito sembra scoraggiato, non è da te."


Jiang Lanjian scosse la testa:"Sono stato solo sorpreso da Lin Ming. Nonostante sia forte non è sufficiente per battere il mio spirito.


"Ahah, esatto, noi spadaccini non dobbiamo mai lasciare che i nostri spiriti soccombano sotto pressione." Disse gentilmente Jiang Baoyun mentre dava una pacca sulla spalla di Jiang Lanjian. All'improvviso pensò ad una cosa e chiese:"Sai quanti anni ha Lin Ming?"


"Forse 17 o 18." Ipotizzò Jiang Lanjian. Dovrebbe avere quest'età, non era possibile che fosse più giovane.


"Ah! Hai sbagliato. Lin Ming ha solo 16 anni, non solo, ne ha appena compiuti 16 qualche giorno fa!"


"Cosa?!"


Jiang Lanjian, che di solito era compassato, perse la calma e si irrigidì. "Ha appena compiuto 16 anni?! Sei sicuro?"


"Sono stato in grado di confermarlo grazie ad un Anziano della Fazione della Spada. Hanno già iniziato a muoversi in segreto ieri, vogliono far entrare Lin Ming nella Fazione della Spada! Comunque è stato solo ieri. Ora con la prestazione di oggi, credo che interverrà perfino il capo della fazione." Jiang Baoyun era il diretto discepolo, quindi naturalmente era ben informato.


Jiang Lanjian sussultò - non era una questione poco importante. Escludendo la coltivazione al picco della Forgia delle Ossa di Lin Ming, che era qualcosa che poteva accettare se il ragazzo avesse avuto un talento marziale di grado sei.


Ciò che riteneva più inconcepibile era che Lin Ming avesse compreso gli attacchi dell'anima, ma fosse anche molto bravo nell'uso della lancia.


Entrambe queste due abilità richiedevano molto tempo, eppure era un ragazzo che aveva appena compiuto sedici anni. Si era allenato per soli quattro anni, praticato un metodo di coltivazione, compreso gli attacchi dell'anima ed era un maestro di lancia; aveva una tecnica per sdoppiarsi o cosa?


E l'aspetto più terrificante era che il ragazzo aveva una fusione con l'energia Origin di tipo fulmine almeno al sesto livello. Come poteva esistere un talento del genere?


Jiang Baoyun diede una pacca sulle spalle di Jiang Lanjian:"Beh, non ti arrendere!"


Sul campo di arti marziali, Fang Qi creò altre cinque Formazioni Blu dei Nove Cerchi. Non che non ne volesse porre altre, solo che poteva controllarne solo cinque. Non solo, la sua vera essenza era limitata, doveva riporre abbastanza vera essenza per controllare la Bandiera della Luce Dorata.


Fang Qi aveva deriso Lin Ming e aveva detto che gli avrebbe permesso di fare tre mosse; questo era per lasciare che Lin Ming raccogliesse le forze. Ma ora la situazione si era ribaltata ed era Lin Ming a dover dare tempo a Fang Qi di stabilire le sue difese.


<em>'Ho ancora due terzi delle mie rune dorate. Se le uso tutte sarò in grado di bloccare l'ultimo colpo. Finché potrò bloccarlo dovrò solo ammettere la sconfitta dopo. Anche se perderò potrò salvare un briciolo della mia reputazione.'</em>


Fang Qi aveva già deciso di bloccare l'attacco di Lin Ming a tutti i costi. La Bandiera della Luce Dorata era comunque stata parzialmente usata ed era inutile risparmiare un po' di simboli. Era meglio usarli tutti in un colpo.


Secondo Fang Qi, se un terzo delle rune dorate potevano bloccare la seconda mossa di Lin Ming, due terzi sarebbero state sicuramente capaci di resistere alla terza.


Lin Ming tenne la sua lancia orizzontalmente, il suo avambraccio stava toccando l'estremità inferiore dell'arma; questa era la posizione del Ponte di Ferro che Blocca il Fiume.


Non si sarebbe trattenuto.


<em>Zi zi zi zi!</em>


Scariche elettriche spesse come un braccio si avvolsero attorno alla Lancia Pesante d'Argento Flessibile. Gli occhi di Lin Ming brillavano di una luce viola, questo era il colore del Fulmine Divino del Drago del Fiume Viola.


Nei due precedenti attacchi, Lin Ming aveva accumulato tutto il suo slancio. Ora era come una lancia pronta a colpire, tutta l'aria attorno a lui iniziò a ronzare mentre emanava energia.


<em>Puff puff puff!</em>


Fang Qi sentì tremare il primo strato della Formazione Blu dei Nove Cerchi. Questo a causa dell'aura pericolosa che Lin Ming stava emettendo; poteva trapassare la tenda blu di luce e fare rumore.


Fang Qi impallidì, questo era solo l'energia che stava accumulando, eppure era già così potente! Quanto sarebbe stato terrificante il suo attacco frontale?!


Usò un altro terzo delle rune in anticipo e le impresse sull'ultimo strato della Formazione Blu dei Nove Cerchi. Fang Qi sospirò:"Non credo che la tua lancia potrà rompere gli ultimi due terzi delle mie rune dorate della bandiera!"


Una volta che lo slancio di Lin Ming raggiunse l'apice, le sue pupille si dilatarono.


Attivò il Roc Dorato che Squarcia il Vuoto!


La Lancia Pesante d'Argento Flessibile sfrecciò come una meteora percorsa dai fulmini. La forza della lancia riempì il vuoto, perfino l'aria stessa si accese.


La forza dell'anima di Lin Ming entrò nel suo corpo, il Seme del Dio Blasfemo iniziò a gridare d'entusiasmo!


Forza del Dio Blasfemo - Apertura!


<em>Bang!</em>


Dopo che la vera essenza altamente compressa esplose dal Seme del Dio Blasfemo, l'ombra di un Drago del Fiume si manifestò di nuovo da dietro Lin Ming, ma stavolta sembrava ancora più vivida. Si potevano vedere perfino le scaglie viola del drago! Il ruggito del drago arrivò nel cielo, disperdendo tutte le nuvole!


Divina Lancia simile ad un Drago!


<em>Puff!</em>


La prima Formazione Blu dei Nove Cerchi si ruppe ancora prima di essere toccata dalla punta della lancia. Era stata distrutta dallo slancio rilasciato dall'arma!


La seconda Formazione Blu dei Nove Cerchi era stata appena sfiorata quando si ruppe immediatamente. In confronto al primo strato si era rovinata ancora di più. La lancia conteneva la vera essenza vibrante e il Fulmine Divino del Drago del Fiume Viola. Per questa lancia, la formazione difensiva non era diversa da della carta!


<em>Puff puff!</em>


Una Formazione Blu dei Nove Cerchi dopo l'altra esplose. Fang Qi non aveva scampo, incollò tutte le rune dorate nell'ultima Formazione Blu dei Nove Cerchi. L'intera formazione era diventata color oro brillante!


<em>Bang!</em>


La Lancia Pesante d'Argento Flessibile avanzò. L'intensa collisione di vera essenza creò un'enorme onda d'urto che sollevò tutte le piastrelle rotte del campo di arti marziali, scagliandole via in tutte le direzioni. Perfino la formazione protettiva dell'arena cominciò a tremare.


La Forza del Dio Blasfemo era stata attivata. La vera essenza vibrante si era fusa con la forza mistica del Fulmine Divino del Drago del Fiume Viola. Questo colpo era quasi il colpo più forte di Lin Ming!


<em>Ka ka ka!</em>


L'ultimo strato della Formazione Blu dei Nove Cerchi riuscì a resistere solo per pochi respiri di tempo.
All'improvviso cominciarono ad apparire moltissime crepe, sembravano una ragnatela!


"Come... Com'è possibile?!?!?!"


Erano due terzi delle sue rune dorate!


Fang Qi non ebbe più tempo di pensare. La lancia inarrestabile aveva già trapassato l'ultima Formazione Blu dei Nove Cerchi, colpendo pesantemente il suo petto!


<em>Bang!</em>


Mentre le rune dorate esplosero, la quinta e ultima Formazione Blu dei Nove Cerchi si ruppe fragorosamente. Il corpo di Fang Qi sembrava un sacco gettato in aria, sputava sangue mentre volava all'indietro.


Tre mosse per sconfiggere il suo avversario!


Fang Qi colpì il cerchio protettivo dell'arena, rimbalzò a terra e svenne.


Il pubblico rimase senza parole.


Jing Chanyu stringeva ancora le mani, il suo sguardo era penetrante come un giavellotto mentre fissava Lin Ming, era piena di emozioni contrastanti.


Aveva chiesto a Lin Ming di vincere, così da poter ottenere giustizia per tutti loro. Sperava che avrebbe fatto del suo meglio, ma in realtà non era così sicura che il ragazzo avrebbe avuto la forza di farlo.


Ma ora aveva vinto. E non solo, aveva vinto di larga misura!
                                


                                



