---
weight: 263
title: Capitolo 263 - Genio della Lancia
pubDate: 2025-12-15T08:37:10.189Z
tags:
    - mw
---


<em>CAPITOLO SPONSORIZZATO Ringraziamo H. Yi
da editare
-Schadenfreude</em>


"Vittoria per Lin Ming!"


Quando l'arbitro dichiarò il risultato, gli spettatori erano rimasti sconvolti da questa conclusione incredibile. Fang Qi aveva detto che avrebbe permesso a Lin Ming di fare tre mosse e, alla fine, era stato sconfitto in tre mosse...


Specialmente i discepoli della Fazione delle Formazioni: sembravano delle melanzane troppo mature che erano state calpestate. Le loro espressioni erano più che scontente. Avevano sperato che Fang Qi avrebbe calpestato Lin Ming con crudeltà, facendo sapere a quei rospi zoticoni che non avrebbero mai mangiato carne di cigno. Volevano che Fang Qi mostrasse loro quanto divario c'era tra di loro. Non avrebbero mai immaginato questo risultato, era difficile per loro da accettare.


Fang Qi era stato completamente sconfitto. Se ci fossero stati loro al suo posto, senza dubbio sarebbero finiti in una posizione ancora peggiore!


Mentre arrivava nell'area di attesa dei partecipanti, Lin Ming vide una ragazza vestita di giallo che lo stava aspettando. Era Jing Chanyu.


Jing Chanyu disse con un tono sommesso: "Grazie."


"Prima o poi dovevo battere Fang Qi. Non mi devi ringraziare."


"Mmh, lo so..." Jing Chanyu rimase in silenzio per un momento, non sapendo di che argomento parlare. Quando Lin Ming aveva scatenato l'ombra di un Drago del Fiume dietro di lui, trapassando le barriere di Fang Qi con un solo colpo, le aveva lasciato davvero una profonda impressione.


Era praticamente un bellissimo, impareggiabile dio della guerra, capace di rompere ogni barriera. Inarrestabile!


In quel momento si avvicinò Jiang Lanjian. Lui e Lin Ming si conoscevano a stento.


"Lin Ming!"


"Apprendista Senior Jiang." Lin Ming porse i suoi saluti e si inchinò. Aveva una buona impressione i Jiang Lanjian.
Jiang Lanjian era uno spadaccino che si dedicava all'arte della spada con tutto il suo cuore e la sua anima. Con una persona del genere non c'era bisogno di avere riserve o stare in guardia.


In molti casi si poteva capire la personalità di qualcuno dal metodo di coltivazione che usava. La Valle dei Sette Misteri aveva sia dei coltivatori buoni sia malvagi, ma nessun tipo di persona gentile e virtuosa avrebbe coltivato le arti oscure della Fazione Acacia. Ma i discepoli della Fazione della Spada e del Guqin per lo più erano persone coscienziose e rette, potevano essere considerate buone persone. Se non altro non avrebbero pugnalato alle spalle gli altri. Anche se avessero cercato di uccidere, sarebbero state oneste. Altrimenti il loro cuore della spada o del Guqin non avrebbe mai raggiunto lo stadio della Perfezione.


"Lin Ming, hai appena compiuto 16 anni?" Nonostante avesse appena sentito la notizia da Jiang Baoyun in persona, Jiang Lanjian voleva confermarlo. Questa nuova informazione era stata semplicemente troppo scioccante.


Sentendo questa domanda e vedendo Lin Ming che non rispondeva, Jing Chanyu sussultò. Aveva appena compiuto 16 anni?! Si coprì istintivamente la bocca con le sue mani morbide, batteva gli occhi mentre fissava incredula Lin Ming.


Il ragazzo non esitò, annuì direttamente. Dopo tutto era qualcosa che non poteva nascondere. Se la Valle dei Sette Misteri avesse voluto controllare, poteva indagare facilmente su tutte le generazioni della sua famiglia.


Nonostante la sua età potesse destare sospetti, Lin Ming non si preoccupò. Più sbalorditivo era un talento, più sarebbe stato prezioso e più risorse avrebbe potuto guadagnare.


Nel caso peggiore, anche se avesse esposto troppi dei suoi poteri e alcuni iniziassero ad avere cattive intenzioni, poteva comunque rifugiarsi nell'Isola della Divina Fenice. Se l'avesse fatto, i suoi nemici non avrebbero potuto fare nulla.


Lin Ming credeva che a Mu Qianyu potrebbe non importare di lui, ma era convinto che l'avrebbe aiutato se fosse stato in cattive acque.


Vedendolo annuire, Jing Chanyu sussultò.


Era già considerata giovane tra tutti i praticanti di arti marziali entrati nell'Incontro di Arti Marziali tra le Fazioni. Ma le mancavano ancora due mesi dal raggiungere 18 anni. Pensava che Lin Ming avesse la sua stessa età, forse di pochi mesi più giovane, ma non credeva che avesse soltanto 16 anni!


Un sedicenne aveva partecipato nell'Incontro di Arti Marziali tra le Fazioni e aveva anche sconfitto il discepolo diretto Fang Qi in tre mosse.


Che genere di risultato era?


Anche un diretto discepolo della Valle dei Sette Misteri, come Jing Baoyun o Ouyang Ming, non avrebbe avuto una forza del genere a 16 anni!


Jing Chanyu pensò che, più conosceva Lin Ming e meno lo comprendeva. Il ragazzo era come un enorme iceberg, poteva vederne solo la punta. Una porzione insignificante senza poter vedere le terrificanti capaci nascoste sotto la superficie.


Jiang Lanjian fece un respiro profondo, poi guardò con serietà Lin Ming. Si ricordò di quando lo aveva valutato nella Sala del Fiore del Deserto, dicendo che se lui e Lin Ming fossero stati allo stesso livello, il ragazzo non sarebbe mai riuscito a batterlo... non si sarebbe mai immaginato che con solo una coltivazione al picco della Forgia delle Ossa, Lin Ming fosse abbastanza forte da minacciarlo!


Ma cosa più importante, Lin Ming era troppo giovane. Perfino Jiang Lanjian che aveva raggiunto il Gran Successo nel Cuore della Spada cominciò a sentirsi esasperato. Quanti anni si era allenato Lin Ming? Non si era nemmeno allenato con la lancia per tutto il tempo, eppure la sua abilità aveva superato le sue capacità di spadaccino.


"Lin Ming, non vedo l'ora di combattere contro di te!" Esclamò con vigore Jiang Lanjian.


Lin Ming sorrise: "Presto combatteremo."


Jiang Lanjian si girò e se ne andò, lasciando Jing Chanyu a bocca aperta.


Adesso la ragazza non sapeva cosa dire. Sapeva chiaramente che in futuro Lin Ming sarebbe diventato almeno un discepolo diretto della Valle dei Sette Misteri. Se avesse continuato così avrebbe raggiunto facilmente lo stadio Xiantian, forse perfino il del Nucleo!


Si doveva sapere che in tutte la Valle dei Sette Misteri c'era solo un maestro al del Nucleo ed era anche negli stadi iniziali.


Se Lin Ming fosse riuscito a raggiungere quel livello, probabilmente non sarebbe stato un comune maestro al del Nucleo. Probabilmente sarebbe stato il più forte in tutto il territorio dei Sette Profound, poteva diventare perfino un Anziano Antenato della Valle dei Sette Misteri!


Mentre ci pensava, il cuore di Jing Chanyu accelerò di battito. Era di fronte ad una persona che in futuro avrebbe controllato il destino di tutto il territorio dei Sette Profound?


Nonostante Jing Chanyu sapesse che avrebbe avuto incredibili benefici e vantaggi se fosse diventata amica di Lin Ming, non aveva mai fatto un approccio del genere prima, cercando di parlare ad una persona sconosciuta di sua iniziativa. Non sapeva come procedere.


In realtà, tralasciando gli interessi nazionali, Jing Chanyu voleva proprio conoscere di più Lin Ming. Ma come avrebbe potuto farlo?


In quel momento arrivarono Qin Xingxuan e Qin Ziya.


Quando Lin Ming aveva sconfitto eroicamente Fang Qi sul campo, Qin xingxuan era rimasta scioccata. Specialmente quando Lin Ming aveva sferrato il suo ultimo attacco e aveva rotto tutte e cinque le Formazioni Blu dei Nove Cerchi, scagliando via Fang Qi. In quel momento, solo ricordandosi di quella scena, Qin Xingxuan sentiva la pelle d'oca e un'agitazione incredibile.


"Lin Ming, hai consumato troppa energia?" Chiese Qin Ziya mentre tirava fuori una piccola bottiglia di giada.
"Questa è una Pillola Fusione d'Essenza, può aiutarti a recuperare le forze e a migliorare le tue condizioni."


Qin Ziya temeva che il secondo incontro di Lin Ming ne avrebbe risentito, così non aveva esitato a tirare fuori una Pillola Fusione d'Essenza che costava diverse pietre di vera essenza. Questa era una pillola ristorativa e perciò non conteneva tossine, si poteva mangiare tranquillamente.


Lin Ming annuì, aveva davvero bisogno di recuperare le energie. Aveva già usato la Forza del Dio Blasfemo e aveva bisogno di tempo per comprimere di nuovo la vera essenza. Nonostante l'attuale ritmo di recupero della Forza del Dio Blasfemo fosse molto rapido, avrebbe dovuto sbrigarsi se avesse voluto utilizzarlo pienamente nella prossima fase.


Lin Ming prese subito le pillole, si sedette a gambe incrociate su un cuscino ed usò il suo intento marziale etereo per recuperare.


Così rimasero solo Qin Ziya, Qin Xingxuan e Jing Chanyu.


Qin Xingxuan sorrise a Jing Chanyu e disse con cortesia: "Signorina Jing, questa è la prima volta che ci incontriamo. Il mio nome è Qin xingxuan, sono un'amica di Lin Ming."


Jing Chanyu forzò un sorriso per rispondere, era un po' imbarazzata. Aveva visto che Qin Xingxuan sembrava avere 15 o 16 anni ed era probabilmente la ragazza di Lin Ming. Jing Chanyu non voleva che Qin Xingxuan fraintendesse le sue intenzioni; voleva solo conoscere Lin Ming, non aveva altri motivi nascosti.


"Capisco, così sei la Signorina Qin. È un piacere conoscerti." Jing Chanyu si inchinò. Nonostante fosse una persona che si concentrava sulla coltivazione, alla fine Jing Chanyu era una ragazza. Vedendo Qin Xingxuan, iniziò inconsciamente a confrontarsi con lei.


Jing Chanyu pensò che il suo aspetto non fosse inferiore a quello di Qin Xingxuan. Entrambe avevano dei buoni punti nel loro temperamento. Il suo talento non era inferiore a quello di Qin Xingxuan o comunque non c'era una chiara vincitrice riguardo a questo aspetto, ma... Qin Xingxuan era molto più giovane di lei. Questo era qualcosa che non poteva cambiare...


Jing Chanyu sospirò un po' avvilita. Disse: "Chanyu porge i suoi saluti."


"Mmh. Buona giornata signorina Jing." Qin Xingxuan si inchinò in risposa e guardò la ragazza mentre se ne andava.


Qin Ziya sorrise mentre le guardava e scosse la testa. "Xingxuan andiamo. Questa è l'area d'aspetto dei partecipanti, non è appropriato per noi rimanere qui troppo a lungo."


"Sì, va bene." Qin Xingxuan annuì.


Mentre se ne stava andando, non poté non dare un'altra occhiata a Lin Ming. In quel momento il ragazzo stava usando il suo intento marziale e non era consapevole di ciò che stava accadendo attorno a lui. In questo stato stava meditando. A meno che non ci fosse un pericolo imminente non avrebbe sentito nulla.


............


Nella Grande Sala della Valle dei Sette Misteri, Mu Qinghong sorrise mentre guardava Lin Ming mediare nell'area d'aspetto. Questo era l'intento marziale etereo che Qianyu le aveva descritto. Se non ne fosse stata informata, allora non avrebbe notato nulla fuori posto.


"Ha usato il potere del fulmine e ora ha anche usato la sua lancia. Questo ragazzino ha ancora il Fulmine Divino del Drago del Fiume Viola, non ho idea di cosa potrebbe costringerlo ad usarlo."


"Qianyu ha una capacità di valutazione troppo buona. Figuriamoci la fusione di alto grado di Lin Ming o l'abilità con cui può usare la sua forza dell'anima, solo lo slancio della sua lancia è superiore a quello degli altri praticanti di arti marziali al suo stesso livello. La forza della sua lancia è come una montagna, la sua potenza è come quella di un drago; è incredibile che qualcuno di così giovane abbia raggiunto questo punto.
Questa è una percezione semplicemente mostruosa! Anche quel Jiang Baoyun non è male, ma i suoi risultati non possono sorpassare quelli di Lin Ming. Jiang Baoyun ha coltivato l'arte della spada con tutto il suo cuore, ma è anche più grande di Lin Ming di molti anni. Sotto questo aspetto il divario tra di loro è troppo grande."


Tutti, inclusa Mu Qianyu, pensavano che Lin Ming fosse un genio della spada e della forza dell'anima che si poteva trovare solo in un millennio, la sua percezione era così alta al punto da essere ad un livello assurdo.


Ciò che non sapevano era che gli attacchi della forza dell'anima di Lin Ming contavano sul suo intento marziale Samsara.


Mentre la sua forza della lancia era dovuta all'estremo Yang e alla luce del ‘Scritture del combattente del Caos Primordiale’, che conteneva la forza dei fiumi e delle montagne.


Per quanto riguarda la potenza della sua lancia simile a quella di un drago invece, era ancora più semplice. NOn solo Lin Ming aveva assorbito il Fulmine Divino del Drago del Fiume Viola, ma il suo corpo conteneva anche il sangue di un Vero Drago. Se non fosse riuscito a raggiungere questo livello con la lancia, allora nessun altro in questo mondo avrebbe potuto farlo.


Mu Qinghong gettò un'occhiata verso Shi Zongtian accanto a lei. Sembrava calmo, ma il suo sguardo brillava. Non si sapeva cosa stesse pensando.


Mu Qinghong fece un sorrisetto, poteva dedurre i suoi pensieri. La sua Valle dei Sette Misteri aveva prodotto un talento mostruoso, eppure questa persona era stata adocchiata dall'Isola della Divina Fenice.


Shi Zongtian era influenzato dalle sue emozioni nei confronti del suo Sect e dai vantaggi che poteva trarne. Non poteva calmarsi. Temeva anche che le sue promesse precedenti fossero inutili.


Mu Qinghong era certa che Shi Zongtian avrebbe trasmesso la notizia all'Anziano Antenato della Valle dei Sette Misteri. Un genio di questo livello era sufficiente per destare l'attenzione dell'Anziano Antenato.


Naturalmente a Mu Qinghong non importava di questo vecchio fossile con un piede nella tomba. Il vecchio potrebbe essere la forza dominante nel territorio dei Sette Profound, ma nell'Isola della Divina Fenice era solo un comune anziano e non solo, sarebbe stato relegato ad un livello secondario.
                                


                                



