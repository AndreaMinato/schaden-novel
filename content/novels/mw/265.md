---
weight: 265
title: Capitolo 265 - Sciabola come una Tigre, Lancia come un Drago
pubDate: 2025-12-15T08:37:10.189Z
tags:
    - mw
---


"Eheheh! Bambino, se puoi affrontare questa piccola marionetta, allora potrei concederti la vittoria!"


Sentendo le parole arroganti di Mugu Buyu, Fang Qi poté solo stringere i denti con amarezza: "Sei troppo presuntuoso! Nonostante non possa batterti, mi stai sottovalutando troppo tirando fuori una marionetta di seconda categoria per battermi!"


Nonostante la Fazione delle Marionette fosse misteriosa, Fang Qi comprendeva abbastanza le tecniche di Mugu Buyu. Aveva almeno tre marionette, una di esse era fatta con il corpo di un maestro al picco dell'Houtian ed era la più potente tra le tre.


Se avesse tirato fuori quella marionetta, allora Fang Qi avrebbe ammesso di non potergli tenere testa. Ma ora Mugu Buyu aveva sfoderato solo la sua marionetta ragno, questa era proprio una mancanza di rispetto.


"Formazione di Terra - Assassinio Ottagonale!" Fang Qi gettò il disco da cui volò una serie di rune che circondarono il nemico.


"Radunatevi!"


Fang Qi mosse la bandiera e tutte le rune dorato accerchiarono la marionetta; chiaramente voleva distruggerla.


Le rune dorate si avventarono sul nemico, ma una luce dorata iniziò a brillare sul corpo della marionetta e una sfera dorata apparve attorno ad essa, proteggendola.


<em>Peng peng peng peng peng!</em>


"Questa... questa difesa è... la Barriera della Campana d'Oro, vera essenza di tipo metallo?!"


Fang Qi era scioccato. Questo scudo ovviamente era un potere difensivo più forte di una barriera di tipo terra. Nonostante la vera essenza di tipo metallo fosse rara, in realtà i praticanti di arti marziali di tipo metallo erano molto più comuni di quelli di tipo fulmine e di tipo vento.


Ma ciò che sconvolse ancora di più Fang Qi era che la vera essenza di tipo metallo proveniva dalla marionetta! Non solo, la Barriera della Campana d'Oro era una tecnica marziale difensiva! La marionetta poteva usare una tecnica marziale!


"Hai... hai... hai raggiunto lo stadio di 'Integrazione dell'Essenza'? Come... Com'è possibile?!"


Fang Qi fu colto dal panico. Anche gli altri discepoli diretti, inclusi Ouyang Ming e Huo Yanluo, cambiarono drasticamente le loro espressioni.


Ouyang Ming fece un respiro profondo e strinse i pugni. Questo era lo stadio di 'Integrazione dell'Essenza'! La coltivazione di Mugu Buyu era solo ad un passo dall'Houtian e aveva raggiunto lo stadio dell'Integrazione dell'Essenza'!


Nonostante la Fazione delle Marionette fosse incredibilmente enigmatica, alla fine faceva comunque parte della Valle dei Sette Misteri. I discepoli diretti comprendevano fino ad un certo punto i poteri e le abilità dei marionettisti.


Una marionettista poteva raffinare il cadavere di una bestia feroce o di un guerriero per trasformarlo in una marionetta. Per riuscirci, i due fattori più importanti erano la robustezza di un corpo e la sua capacità di contenere vera essenza. Se una marionetta avesse entrambe queste caratteristiche, naturalmente sarebbe stata incredibilmente potente.


Ma era comunque una marionetta e se uno non poteva utilizzare il suo forte corpo o la sua vera essenza, allora il suo potenziale sarebbe stato estremamente limitato.


Tuttavia, una volta che un marionettista avesse raggiunto lo Xiantian o il picco dell'Houtian, avrebbe potuto raggiungere lo stadio d'Integrazione dell'Essenza', che permetteva ad una marionetta di mantenere l'attributo della sua vera essenza che aveva prima della sua morte e anche di permettere l'uso dei metodi di coltivazione e delle tecniche marziali che conosceva mentre era in vita!


Una marionetta del genere non sarebbe stata molto più debole di quando era viva!


Il motivo per cui Mugu Buyu era capace di farle creare una Barriera della Campana d'Oro era proprio perché il corpo della donna della parte superiore della marionetta aveva mantenuto la vera essenza di tipo metallo che aveva prima di morire.


Fang Qi era impallidito. Questo Mugu Buyu era ad un passo dall'Houtian, ma aveva compreso l'Integrazione dell'Essenza' per cui di solito bisognava essere almeno al picco dell'Houtian. Mugu Buyu era il talento più terrificante che la Fazione delle Marionette avesse mai avuto negli ultimi 100 anni!


Forse perfino Jiang Baoyun avrebbe perso contro Mugu Buyu!


Come poteva avere una sfiga del genere, incontrare due scherzi della natura di fila!


"A... ammetto la sconfitta." Fang Qi stava ansimando mentre diceva queste parole. Se doveva ammettere la sconfitta, allora l'avrebbe fatto. Era inutile insistere contro qualcuno che nemmeno Jiang Baoyun poteva sconfiggere, sarebbe stato gravemente ferito e avrebbe solo fatto la figura dell'idiota.


"Vittoria per Mugu Buyu!"


Mentre stava annunciando il risultato, perfino l'arbitro non poté non deglutire un po' di volte. Questo Mugu Buyu era troppo spaventoso. Anche se c'erano così tanti geni ed eroi radunati qui, era un mostro tra i mostri.


Pensava che questo Incontro di Arti Marziali tra le Fazioni sarebbe stato il migliore rispetto agli ultimi tre, ma a quanto pareva sembrava superiore perfino agli ultimi trenta Incontri di Arti Marziali.


Nell'ultimo torneo, il discepolo diretto ancora qui che si era classificato nella posizione migliore era Ouyang Ming della Fazione Acacia, che aveva raggiunto il terzo posto. Era anormale che un diciassettenne avesse raggiunto il terzo posto. Allora il campione e il contendente finito al secondo posto avevano entrambi più di vent'anni e adesso non potevano più partecipare.


Tutti credevano che Ouyang Ming sarebbe diventato il campione, ma poi Jiang Baoyun lo aveva sorpassato senza lasciargli più possibilità di diventare il numero uno.


Ma ora, a giudicare da questo Mugu Buyu che era spuntato dal nulla e che era riuscito a comprendere l'Integrazione dell'Essenza', perfino Jiang Baoyun potrebbe non riuscire a diventare il campione.


Non solo, c'era Jiang Lanjian che non era così inferiore a Jiang Baoyun e c'era Qin Wuxin che aveva raggiunto il Gran Successo nel suo Cuore del Guqin e anche la bellezza talentuosa della Fazione Miraggio, Huan Xiaodie.


Non solo, c'era anche Zhang Yanzhao in attesa e l'imperscrutabile Lin Ming.


Questa era davvero una battaglia tra eroi!


Figuriamoci il primo posto o i primi tre posti, anche combattere per raggiungere i primi dieci sarebbe stato enormemente difficile.


"Chi sarà il vincitore?"


L'arbitro Anziano era pieno di aspettativa. Pensò per un momento e poi usò una trasmissione di vera essenza per mandare un messaggio all'arbitro dei gruppi.


"Anziano Jiang, cos'è successo?" Chiese rispettosamente l'arbitro dei gruppi.


L'anziano che organizzava l'incontro ed era nel campo di arti marziali proveniva dalla Fazione della Spada e aveva un'ottima capacità di valutazione. La sua coltivazione era anche negli stadi intermedi dello Xiantian e aveva un grado alto; era rispettato anche tra gli Anziani.


"Ci sarà un leggero cambio di programma, ci sono troppi talenti. Non dobbiamo aspettare fino alla fine. In particolare ci sono un po' d'incontri che voglio guardare."


"Va bene. Sono d'accordo anche io. I primi incontri erano troppo noiosi e vorrei davvero conoscere certi risultati!"


Dopo che Fang Qi era stato sconfitto, ci furono altri incontri tranquilli e poi arrivò un'altra competizione emozionante!


"Terza fase, nono incontro. Lin Ming contro Zhang Yanzhao!"


Mentre l'arbitro annunciò questo incontro, il pubblico iniziò ad agitarsi. I discepoli della Valle dei Sette Misteri rimasero più calmi perché non avevano alcun rapporto con Lin Ming e Zhang Yanzhao.


I praticanti di arti marziali dei 36 paesi e quelli delle 16 famiglie di coltivatori invece iniziarono a gridare a squarciagola.


Lin Ming era il rappresentante dei 36 paesi e Zhang Yanzhao era l'unico rimasto delle 16 famiglie di coltivatori. Quando due forti combattenti lottavano, sarebbe stata sicuramente una battaglia incredibile. Era difficile dire chi avrebbe vinto!


I discepoli dei 36 paesi e delle 16 famiglie di coltivatori erano uniti da un odio comune di fronte alla Valle dei Sette Misteri, ma quando si ritrovarono a competere, naturalmente si provocarono un po'!


"Eheh, la serie fortunata del tuo Lin Ming sta per finire, è stato sfortunato ad aver incontrato Zhang Yanzhao proprio ora."


"Non dire caz***e! Non temi che il vento ti tagli la lingua con tutte le assurdità che stai dicendo? Fang Qi non era potente? Non è stato sconfitto da Lin Ming in tre mosse? Il tuo Zhang Yanzhao al massimo è allo stesso livello di Fang Qi. Ora che sta per affrontare Lin Ming è solo della spazzatura che verrà sconfitta in un secondo!"


"Umpf sei proprio un completo babbeo. Fang Qi e Huo Yanluo sono i peggiori tra i sette discepoli diretti, sono praticamente dei contorni. Come possono essere paragonati a Zhang Yanzhao?
Sai cosa sono le Tre Mosse Letali del Re Cruento? Il potere di queste tre mosse non è qualcosa che puoi immaginare, sarà già buono se Lin Ming potrà affrontare il secondo colpo!"


Lin Ming e Zhang Yanzhao non avevano nemmeno combattuto, ma i discepoli dei 36 paesi e delle 16 famiglie di coltivatori avevano già iniziato a litigare, le loro discussioni diventavano sempre più accese.


Jiang Baoyun stava bevendo un po' di tè spirituale e chiese con un sorriso: "Lanjian, le tue capacità di valutazione sono piuttosto buone. Chi credi che vincerà?"


Jiang Lanjian lo guardò con attenzione. Anche se Jiang Baoyun aveva visto quello scherzo della natura di Mugu Buyu, poteva ancora mantenere una calma indifferenza. Quel Jiang Baoyun doveva essere sicuro di sé o il suo Cuore della Spada aveva raggiunto uno stadio a cui nessun altro spadaccino avrebbe potuto aspirare.


"Eheh, non c'è bisogno di menzionare le mie capacità. Mi sono già sbagliato su Lin Ming molte volte e non riesco ancora a comprendere i suoi limiti. All'inizio credevo che avesse buone possibilità, ma le Tre Mosse Letali del Re Cruento della famiglia Zhang sono davvero troppo potenti, sono una tecnica marziale creata da un maestro al del Nucleo. Una volta combinata con la Sciabola di Sangue la sua forza è incredibile. Si dice che il terzo colpo consumi almeno il 40% della vera essenza e possa far tremare il cielo e la terra. Mi chiedo come riuscirà Lin Ming a fermarlo, non posso predire i risultati di questo incontro. Chi credi che vincerà?"


Jiang Baoyun scosse la testa e disse soltanto: "Sciabola come una tigre, lancia come un drago!"


Sciabola come una tigre, lancia come un drago?


In una battaglia tra un drago e una tigre, chi era più forte? Il drago o la tigre?


Sia Lin Ming che Zhang Yanzhao erano entrambi praticanti di arti marziali con potenti attacchi. Se si fossero scontrati sul campo di battaglia, sarebbero morti più diecimila uomini.
Con dei contendenti così formidabili, questo incontro era davvero degno di essere guardato.


I discepoli dei 36 paesi e delle 16 famiglie di coltivatori stavano tifando con tutte le loro forze.


Mentre scendeva in campo, Zhang Yanzhao non si trattenne minimamente e tirò fuori la Sciabola di Sangue. Contro Lin Ming questa era la sola tecnica che poteva usare per sconfiggerlo.


Lin Ming era davanti a lui non troppo lontano, aveva la Lancia Pesante d'Argento Flessibile tra le mani. Questa battaglia era un incontro tra la sciabola e la lancia. Voleva dipendere solo sulla sua lancia e avere una meravigliosa battaglia.


Le Tecniche elementari per la lancia contro le Tre Mosse Letali del Re Cruento.


Nonostante sembrasse che la lancia di Lin Ming fosse in svantaggio, nelle sue mani le Tecniche elementari per la lancia erano andate incontro ad un'evoluzione drastica. Non erano più uguali al passato. Ogni colpo conteneva una forza incredibile. Per questo le sue tecniche non erano così importanti.


I due erano a 100 piedi di distanza l'uno dall'altro.


All'improvviso l'aura che Zhang Yanzhao stava trattenendo, esplose all'improvviso. Si potevano vedere leggere onde di sangue espandersi da lui, il suo intento omicida si diffondeva in ogni direzione, sembrava quasi che potesse oscurare il cielo e affogare i nemici.


Anche Lin Ming si era trattenuto. Era in piedi sul campo, dritto proprio come una lancia. Il suo corpo nascondeva uno slancio possente che sembrava poter travolgere il cielo.


Zhang Yanzhao si sentì come se la sua aura fosse stata dispersa e le sue onde di sangue tagliate da una lama. Rise e disse: "Vale già la pena partecipare a questo Incontro di Arti Marziali tra le Fazioni per poter incontrare un avversario come te ! Userò solo tre mosse. Se non posso vincere dopo averle usate, ammetterò la sconfitta!"


Zhang Yanzhao non era arrogante. Era solo che la sua tecnica aveva solo tre mosse. Una volta utilizzate, avrebbe consumato il 70% della sua vera essenza. Se non avesse potuto battere Lin Ming, allora avrebbe praticamente perso l'incontro.


Zhang Yanzhao era sicuro nelle sue Tre Mosse Letali del Re Cruento.


"Bene! Fai la tua mossa allora!"


Lin Ming si mise nella posizione Ponte di Ferro che Blocca il Fiume. In quel momento la sua aura sembrava quella di una montagna, calma e immutabile!
                                


                                



