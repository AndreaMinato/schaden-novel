---
weight: 266
title: Capitolo 266 - Tre Mosse Letali del Re Cruento
pubDate: 2025-12-15T08:37:10.189Z
tags:
    - mw
---


<em>Bang!</em>


Un'ondata di sangue si levò al cielo, perfino le nuvole si divisero. La vera essenza increspò l'aria, creando onde visibili ad occhio nudo. Questa energia colpì la barriera di protezione del campo di arti marziali e poi rimbalzò.


Agli occhi degli spettatori fu come se il palco fosse ricoperto di una tinta rossa; pareva che il sangue stesse fluttuando ovunque.


"Prima Mossa Letale del Re Cruento - Onde Senza Fine!!"


Zhang Yanzhao gridò e la spada nelle sue mani divenne cremisi. Un'energia rossa avanzò, come se una serie infinita di onde di sangue stessero trapassando l'aria.


Quando Zhang Yanzhao menò il suo fendente, sembrò che il mondo fosse stato ricoperto dall'energia della sua sciabola; poteva tagliare qualsiasi cosa desiderasse!


Quando affrontò quest'energia incredibile, Lin Ming divenne incredibilmente serio. Riversò vera essenza nella Lancia Pesante d'Argento Flessibile ed utilizzò Forza Penetrante. Allo stesso tempo, innumerevoli scariche elettriche percorsero il corpo di Lin Ming, l'aura della lancia si trasformò in un drago!


Un'arma che avanzò con uno slancio inarrestabile. 5000 filamenti di vera essenza vibrante affrontarono un'onda di sangue dopo l'altra.


<em>Bang!</em>


Sotto questo attacco, le onde si trasformarono in una doccia di sangue. Sembrava che stessero fiorendo dei loti cremisi nel cielo. Mentre le onde venivano disperse, la lancia e la sciabola dei due contendenti si scontrarono a mezz'aria!


Brillò una luce rossa e la lancia di Lin Ming trapassò la tenda di sangue, era inarrestabile!


Zhang Yanzhao era scioccato. L'arma di Lin Ming sembrava semplice, ma c'erano dei principi misteriosi e delle verità esoteriche contenute al suo interno!


La forza maestosa del mondo, il potere delle strane vibrazioni e il fulmine selvaggio; tutte e tre queste forze erano perfettamente fuse insieme, creando una forza implacabile!


In quel momento comprese quanto era forte Lin Ming. Non era Fang Qi ad essere debole, era solo che Mugu Buyu e Lin Ming erano troppo potenti. Questo era il solo motivo per cui Fang Qi era stato sconfitto così pesantemente!


La lunga lancia era come un drago; dopo aver trapassato la nebbia di sangue si diresse verso il petto di Zhang Yanzhao.


In questo momento critico, Zhang Yanzhao usò il suo palmo come una sciabola e attaccò la Lancia Pesante d'Argento Flessibile.


<em>Clang!</em>


L'intenso impatto fece piegare la lancia come una luna crescente. Zhang Yanzhao strinse i denti e si ritirò, la sua mano destra era già sporca di sangue!


"Cosa? Una lancia ha trapassato la Prima Mossa Letale del Re Cruento ed è anche rimasto ferito?"


"Troppo strano. Lin Ming non ha usato una tecnica marziale in quel colpo, come può essere così forte senza una tecnica marziale? Quanto sarebbe terrificante se ne avesse usata una?!!"


Sia Zhang Yanzhao sia Lin Ming sembravano misteriosi alla maggior parte del pubblico. Zhang Yanzhao durante l'ultimo Incontro di Arti Marziali aveva raggiunto i primi 20 e poco prima aveva sconfitto con un solo colpo Liu Yan, che non rientrava tra i primi dieci, ma che poteva comunque arrivare dodicesimo o tredicesimo; non era assolutamente una persona debole.


Non c'era bisogno di menzionare nulla su Lin Ming. Aveva sconfitto Fang Qi come se avesse tagliato un melone!


Tuttavia questi incontri non erano sufficienti a far comprendere pienamente il livello dei due contendenti. Tutti sapevano che prima d'ora nessuno dei due aveva usato tutta la loro potenza. Questo sarebbe stato davvero un incontro incredibile!


Gli spettatori avevano pensato che la differenza di forza tra Lin Ming e Zhang Yanzhao non fosse troppo grande, ma non avrebbero mai creduto che Zhang Yanzhao sarebbe stato il primo a rimanere ferito e così in fretta anche.


"Secondo Anziano, Zhang Yanzhao sembra in pericolo. Quel Lin Ming ha usato solo un affondo normale senza alcuna tecnica marziale ed è riuscito a superare la Prima Mossa Letale del Re Cruento di Zhang Yanzhao!" Dato che Zhang Yanzhao stava gareggiando, naturalmente erano venute ad assistere all'incontro anche persone della sua famiglia. Il capo del gruppo era il Secondo Anziano della famiglia Zhang.


"Nessuna tecnica marziale? Eheh, ti sbagli. La tecnica della lancia di Lin Ming ha fuso molti principi sconosciuti in essa - ogni mossa che fa è come una tecnica marziale!" Mentre fissava i due contendenti, lo sguardo del Secondo Anziano si animò. "Non ti preoccupare, quel colpo di lancia è potente e non sarebbe strano se avesse altri assi nella manica, ma la Prima Mossa Letale di Yanzhao è il colpo più debole. Il secondo sarà tre volte più forte e il terzo sarà tre volte più forte ancora. Trapassare il primo attacco non significa nulla!"


Sul campo di arti marziali, Zhang Yanzhao era entusiasta:"Lin Ming, la tua forza sbalordisce perfino me! Ma ti sbagli se credi di potermi sconfiggere così facilmente!"


Mentre lo diceva, la sua sciabola iniziò a brillare. Le mattonelle sotto i piedi di Zhang Yanzhao cominciarono ad essere fatte a pezzi dalle raffiche d'aria.


"Seconda Mossa Letale del Re Cruento - Sterminio di Dei e Fantasmi!!!"


"Aaaah!!"


L'energia di sangue sembrava ardente e un vortice cremisi apparve sulla sciabola di Zhang Yanzhao, assorbendo istantaneamente l'energia di sangue circostante e ripulendo perfino il cielo! All'improvviso la forza condensata nella sciabola era ancora più potente!


Lin Ming sussultò. <em>Uh? Una volta fusa l'energia di sangue del primo colpo nel secondo, la potenza è aumentata così tanto!</em>


"Questo colpo è almeno tre volte più potente!" Lin Ming si accigliò. Poteva bloccare questo attacco, ma se il secondo colpo era stato potenziato fino a questo punto, allora il terzo quanto sarebbe stato formidabile?


<em>Bang!</em>


Onde brucianti di sangue si precipitarono verso Lin Ming. L'energia della sciabola fu come un enorme fiume che era stato rilasciato da una diga, formò un'inarrestabile alluvione!


Di fronte a questa energia, Lin Ming attivò istantaneamente il Roc Dorato che Squarcia il Vuoto, il suo corpo si ritirò veloce come un'ombra. Allo stesso tempo la Lancia Pesante d'Argento Flessibile sfrecciò come un serpente!


Fiori nella Tempesta!


<em>Puff puff puff puff puff puff!</em>


In quel momento Lin Ming sferrò centinaia di colpi di lancia. Ogni attacco conteneva la forza del fulmine fusa con la vera essenza vibrante.


In questo continuo assalto, l'enorme onda di sangue continuò per centinaia di piedi, spingendo Lin Ming fino al limite del palco prima di dissiparsi.


Il pubblico non era ancora riuscito a reagire di fronte ad un ribaltamento della situazione così drastico. Solo un momento fa Lin Ming aveva trapassato il primo colpo di Zhang Yanzhao e lo aveva perfino ferito. Ora il ragazzo era stato costretto ad arretrare così lontano dal secondo colpo di Zhang Yanzhao.


Poteva esserci solo una spiegazione, le Tre Mosse Letali del Re Cruento di Zhang Yanzhao diventavano sempre più potenti ad ogni colpo. Non solo, il divario tra le mosse era enorme. In tal caso quanto sarebbe stata potente la terza mossa? Come l'avrebbe affrontata Lin Ming?


I discepoli dei 36 paesi non poterono non sentirsi nervosi, dai loro volti colavano rivoli di sudore.


"Ahah, bene!"


Un Anziano della famiglia Zhang rise. In tutti gli incontri finora, nessuno era riuscito a far arretrare Lin Ming, ma ora il ragazzo era stato costretto ad indietreggiare di centinaia di passi dalla sciabola di Zhang Yanzhao.


Inoltre questa era solo la seconda delle Tre Mosse Letali del Re Cruento. Il terzo colpo sarebbe stato molto più potente di quello precedente. L'anziano della famiglia Zhang voleva vedere come Lin Ming sarebbe riuscito a bloccarlo!"


"Sì. Se Yanzhao potesse sconfiggere Lin Ming, allora sarebbe davvero incoraggiante per la mia famiglia. Questo incontro è troppo importante!" Disse con sicurezza il Secondo Anziano mentre si accarezzava la barba.


La famiglia Zhang aveva nascosto la sua forza per almeno diverse centinaia di anni. Ora era finalmente giunto il momento della loro rinascita; era inutile nascondere costantemente le loro risorse. Al contrario, ciò che dovevano fare era espandere l'influenza della loro famiglia, così molti più guerrieri si sarebbero uniti a loro.


"C'è ancora un ultimo colpo. Lin Ming, voglio vedere come lo bloccherai!" Dicendo questo, Zhang Yanzhao iniziò ad emettere un'enorme quantità di vera essenza. Sollevò la Sciabola di Sangue in alto e l'arma iniziò a brillare. La vera essenza nel suo corpo sembrava un'alluvione trattenuta dalla lama nelle sue mani.


Lin Ming sentiva chiaramente che le riserve di vera essenza di Zhang Yanzhao si stavano esaurendo rapidamente!


"Questo è davvero degno di essere chiamato un tesoro di grado Earth; può immagazzinare così tanta vera essenza!"


Quando usava l'Annientamento Thunderfire, Lin Ming avrebbe consumato istantaneamente il 40% della sua vera essenza e questo perché doveva riversare la sua vera essenza nel Seme del Dio Blasfemo, che era praticamente un pozzo senza fondo. Se invece Lin Ming avesse provato a riversarla nella Lancia Pesante d'Argento Flessibile ne avrebbe esaurito facilmente la capacità. Da questo aspetto, il divario tra i tesori di grado Human di media qualità e i tesori di grado Earth era proprio come quello tra le nuvole e il fango!


"Non c'è da meravigliarsi che si dice che le Tre Mosse Letali del Re Cruento abbiano bisogno della Sciabola di Sangue per mostrare questo potere, era per questo. Un tesoro di grado Human non può contenere tutta questa vera essenza."


In un respiro di tempo Zhang Yanzhao aveva già riversato la metà della sua vera essenza nella sua arma. Insieme al consumo delle ultime sue due mosse, non gli rimaneva nemmeno il 30% della sua vera essenza.


Stava puntando tutto su questo suo attacco, un solo colpo per decidere la vittoria o la sconfitta!


"Questa è la mia tecnica più forte! Mossa Letale Assoluta del Re Cruento - Collasso del Cielo e della Terra!"


Zhang Yanzhao gridò e si sollevò di centinaia di piedi in aria; ogni cosa sotto i suoi piedi era diventata insignificante!


Lin Ming spalancò gli occhi. La forza della mossa di Zhang Yanzhao era tre volte superiore a quella precedente! Aveva continuato ad aumentare di tre volte! In confronto alla prima mossa, la terza era nove volte più potente!


Anche se avesse aperto la Forza del Dio Blasfemo e avesse aumentato la sua potenza del 60%, Lin Ming non avrebbe potuto comunque bloccare questo colpo. Se avesse voluto affrontarlo direttamente, avrebbe dovuto usare il Fulmine Divino del Drago del Fiume Viola o l'Annientamento Thunderfire.


Comunque il ragazzo non aveva intenzione di usare questi due assi nella manica contro Zhang Yanzhao.


Questo perché aveva ancora un altro metodo per contrattaccare - il sangue della scaglia inversa!


Con la fusione della vera essenza azzurra dell'Energia del Vero Drago, poteva continuare a crescere all'infinito!


Non solo questo genere di vera essenza era dominante, capace di rompere ogni difesa, era anche tenace e difficile da distruggere. Nonostante non fosse eterna come un'Essenza di Fuoco, per distruggerla bisognava usare molta vera essenza.


Questo era il concetto eterno che esisteva in un Vero Drago - potere immortale!


L'attuale Lin Ming non poteva diventare immortale. Questo perché la sua coltivazione era limitata e non era capace di mostrare il pieno potere del sangue della scaglia inversa.


Anche così questa vera essenza non era così facile da distruggere.


"Roar!"


Con il maestoso ruggito di un drago, l'aura di Lin Ming raggiunse il cielo, trapassandolo e il sangue della scaglia inversa si fuse completamente con la sua vera essenza.


In quel momento Mu Qinghong, che era seduta nella Grande Sala, rimase scioccata e il suo volto cambiò colore all'improvviso!


Questo... questo è...


Mu Qinghong era vissuta nell'Isola della Divina Fenice per molti anni e aveva le era stato iniettato il sangue dell'Uccello Vermiglio nelle vene. Quando aveva sentito il ruggito del drago di un momento fa, il suo sangue aveva tremato di paura!


"Che questo... questo fosse lo strano sangue del Drago del Fiume che Qianyu aveva menzionato?"


Guardò sbalordita mentre l'ombra di un Drago del Fiume apparve dietro a Lin Ming.
In confronto a prima, stavolta sembrava ancora più reale. Più la guardava e meno sembrava un Drago del Fiume. Era come se... come se fosse... un Vero Drago?!?!


Lunga lancia che manifesta un drago!


Era una vera lancia che manifestava un drago! Cielo! Quanti anni aveva ancora?!


Un genio della lancia di questo livello non aveva precedenti fin dai tempi antichi!


<em>Bang!</em>


La vera essenza vibrante che conteneva l'energia del Vero Drago impattò contro la Terza Mossa Letale del Re Cruento! La vera essenza di Lin Ming si trasformò in un colore azzurro, in contrasto con il rosso scuro che macchiava ogni cosa; era uno spettacolo incredibilmente bello e abbagliante!


Sembrava che lo spazio fosse stato squarciato. Intense onde d'urto rosse impattarono ovunque, schiumando in avanti. Ma nel bel mezzo di queste onde turbolente, la lancia azzurra avanzò verso il petto di Zhang Yanzhao!


L'espressione trionfante di Zhang Yanzhao si congelò in un istante.


<em>Puff!</em>


Fu come se il suo petto fosse stato colpito da una montagna. Zhang Yanzhao sputò una boccata di sangue e volò all'indietro come una bambola di pezza rotta.
                                


                                



