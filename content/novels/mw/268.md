---
weight: 268
title: Capitolo 268 - Fiamma dell'Abisso
pubDate: 2025-12-15T08:37:10.190Z
tags:
    - mw
---


"A... ammetto la sconfitta..."


Durante la quarta fase del torneo, l'avversario di Lin Ming scelse di dichiarare subito la sconfitta. Questo era un evento piuttosto raro per le finali. Anche di fronte ad uno dei discepoli diretti molti avrebbero comunque combattuto una lotta simbolica. Molti dei discepoli erano venuti proprio per sperimentare la loro potenza e scambiare mosse con loro.


Invece Lin Ming prima di questo Incontro di Arti Marziali era uno sconosciuto. Per questo non c'erano molte persone interessate a scambiare colpi con lui finendo per umiliarsi.


Lin Ming vinse facilmente. Dopodiché fu Fang Qi a scendere in campo, finalmente aveva interrotto la sua serie di incontri sfortunati; si era trovato di fronte ad un discepolo non troppo forte, né troppo debole e aveva vinto di larga misura.


Fang Qi finì l'incontro più velocemente possibile. Era come se stesse cercando di usare questo metodo per annunciare al pubblico che non era debole, era solo sfortunato ad aver incontrato due persone anormali.


Mentre gli incontri continuavano uno per volta, si erano svolte battaglie tra contendenti relativamente deboli o dall'esito già deciso, quindi il pubblico non aveva provato molto entusiasmo.


Pareva che la quarta fase sarebbe finita senza grosse sorprese, ma l'ultimo incontro fu piuttosto sorprendente:"Huo Yanluo contro Mugu Jirong!"


Entrambi avevano vinto finora.


Han Yanluo era il diretto discepolo della Fazione dei Raffinatori, ma Mugu Jirong era il secondo discepolo più formidabile della Fazione delle Marionette.


In questa battaglia il pubblico riteneva Mugu Jirong il favorito a discapito di un discepolo diretto!


Nonostante Huo Yanluo fosse un discepolo diretto, la Fazione delle Formazioni e dei Raffinatori erano sempre stati gruppi dal potenziale combattivo più debole. Questo perché una persona aveva tempo ed energie limitate e i discepoli di queste fazioni dovevano investire un'enorme quantità di sforzi nell'imparare la raffinazione e le formazioni. Questo avrebbe inevitabilmente influenzato la loro forza.


Secondo l'opinione generale del pubblico, Huo Yanluo era allo stesso livello di Fang Qi.


In confronto Mugu Jirong non era un discepolo diretto, ma proveniva comunque dalla formidabile Fazione delle Marionette. Solo Mugu Buyu lo superava e quindi doveva essere incredibilmente forte!


Nella casa da gioco si poteva scommettere sull'esito dell'incontro. La quota di Huo Yanluo era 1:3, mentre quella di Mugu Jirong era 1:1,4.


Fin dall'inizio dell'incontro Mugu Jirong aveva schierato tre marionette, due di loro erano composte da un cadavere e l'ultima era meccanica.


Han Yanluo venne subito circondato dalle tre marionette.


Mugu Jirong rise sinistramente, nonostante non avesse ancora raggiunto lo stadio di Integrazione dell'Essenza, era più che sufficiente per sconfiggere un discepolo della Fazione dei Raffinatori.


In poche mosse non lasciò alcuna via di fuga a Huo Yanluo!


"Eheh, la Fazione dei Raffinatori è così debole. Non puoi nemmeno battere me e credi di poter affrontare il mio Apprendista Senior? Ti farò ritirare!"


<em>Pah pah!</em>


Dai quattro arti della marionetta meccanica spuntarono dei lunghi coltelli brillanti, mentre le altre due iniziarono a far circolare la loro vera essenza; avevano intenzione di attaccare Huo Yanluo da diverse angolazioni!


Questa era una situazione senza via di fuga!


In quel momento critico, le pupille di Huo Yanluo brillarono di una luce rossa, il colore del fuoco!


"Fiamma dell'Abisso, esplodi!"


<em>Bang!</em>


Fu come se il corpo di Huo Yanluo fosse esploso ed un'enorme salamandra cremisi fuoriuscì dal suo corpo, colpendo le tre marionette!


Si diffuse un calore ardente che travolse le tre marionette. Quelle dei cadaveri furono carbonizzate, mentre l'ultima era rimasta mezza bruciata!


Perfino le piastrelle sotto i piedi di Han Yanluo si erano sciolte, trasformandosi in magma!


Mugu Jirong rimase scioccato, com'era possibile?!


Poteva sentire l'ondata di calore ardente perfino da una distanza di oltre cento metri; non era diversa da un enorme tsunami che fluiva senza fermarsi. Non dubitava che, se non avesse usato la vera essenza per proteggersi, i suoi vestiti sarebbero stati bruciati!


Che genere di fuoco era questo?


Che fosse... un'Essenza di Fuoco? Perfino una normale Essenza di Fuoco non aveva un potere così formidabile; poteva essere solo... un'Essenza di Fuoco di alto livello!!!


Han Yanluo, un mero praticante di arti marziali al picco del Circolazione, era riuscito ad assorbire un'Essenza di Fuoco di alto livello?


In quel momento gli spettatori che stavano guardando l'incontro rimasero sbalorditi, tra di loro molti conoscevano bene le Essenze di Fuoco.


"Oh cielo! La Fiamma dell'Abisso! Un'Essenza di Fuoco di grado Human di medio livello!"


"È anche la migliore tra tutte le Essenze di Fuoco del suo livello. Bisogna essere almeno al picco dell'Houtian per assorbire un'Essenza di Fuoco del genere!"


"Com'è riuscito Huo Yanlo ad assorbirla?"


Mentre molti discepoli della Valle dei Sette Misteri discutevano, quelli della Fazione dei Raffinatori avevano uno sguardo bramoso!


Un'Essenza di Fuoco era qualcosa che desideravano moltissimo. Figuriamoci un'Essenza di Fuoco di grado Human di media qualità, perfino una di bassa qualità sarebbe stata una vana speranza per loro!


"Non invidiarlo, invidiarlo è inutile. Il padre di Huo Yanluo è il capo della Fazione dei Raffinatori. Sicuramente l'avrà messa nel corpo di Huo Yanluo usando una qualche tecnica particolare. Ad esempio potrebbero aver permesso a Huo Yanluo di sopprimere l'Essenza di Fuoco immergendola nelle Sorgenti Celesti di Ghiaccio per poi farla riposare in uno Strato di Giada Polare. Con questi metodi si può assorbire un'Essenza di Fuoco con una coltivazione agli inizi dell'Houtian. Nonostante sia solo al picco del Circolazione, il suo talento è piuttosto formidabile. Ha un grado di compatibilità di sesto livello con l'energia Origin di tipo fuoco, il limite di una coltivazione agli inizi dell'Houtian non è qualcosa che può fermarlo."


"Sorgenti Celesti di Ghiaccio?! Oh cielo! Ne ho solo sentito parlare. Si dice che una sola fiala costi 50.000 o 60.000 pietre di vera essenza! Eppure l'hanno usata solo per fargli assorbire prima la Fiamma dell'Abisso. Questo è un costo davvero eccessivo!"


"Non lamentarti, chi ti ha detto di non avere un padre così incredibile? Poi il talento dell'Apprendista Senior Huo è troppo formidabile. Anche se dessero le stesse risorse a noi, credi che potremmo farci qualcosa? Saremmo già stati arrostiti dalla Fiamma dell'Abisso!"


"Ah! Quella è un'Essenza di Fuoco di grado Human media qualità! Non mi aspetto nemmeno di riuscire a far raggiungere il livello 500 alla mia Essenza di Fuoco Falsa in tutta la mia vita. In futuro sarei contento di avere anche solo un'Essenza di Fuoco di grado Human bassa qualità..."


.....


Nella Grande Sala della Valle dei Sette Misteri, il capo della Fazione della Spada sorrise verso il padre di Huo Yanluo, Huo Xuan e disse:"Vecchio Huo, hai davvero investito molte risorse stavolta!"


Il capo della Fazione della Spada sapeva che Huo Yanluo aveva assorbito un'Essenza di Fuoco, però non sapeva che fosse la Fiamma dell'Abisso di grado Human media qualità.


"Eheh, lascia stare. Ho già sprecato un intero anno per aiutare mio figlio ad assorbire la Fiamma dell'Abisso." Nonostante sembrasse che Huo Xuan si stesse lamentando, la sua espressione era tutta sorrisi. Ovviamente era molto soddisfatto di suo figlio. Aveva fatto tutto questo per sorprendere tutti quanti in questo Incontro di Arti Marziali tra le Fazioni. Anche se sarebbe stato arduo ottenere il primo posto, avrebbe comunque potuto conquistare una posizione tra le prime cinque abbastanza facilmente. C'era anche un briciolo di speranza di arrivare tra i primi tre.


Per la Fazione dei Raffinatori che normalmente era debole in combattimento, questo era già un ottimo risultato.


"Ho sentito che Yanluo ha già raggiunto una fusione di sesto grado con la vera essenza di tipo fuoco?" La persona che lo chiese era un Grande Anziano della Fazione della Spada.


Il volto di Huo Xuan era arrossito per la soddisfazione e l'orgoglio. Disse scuotendo la mano:"Di grado sei, intermedia, lontano dall'essere soddisfacente."


Senza contare le sue origini, il fatto che Huo Yanluo fosse riuscito ad assorbire un'Essenza di Fuoco di grado Human media qualità con la sua coltivazione al picco del Circolazione, significava che aveva un talento prodigioso! Se non fosse stato per la sua fusione di sesto livello, allora non importava quante risorse avrebbe investito Huo Xuan, sarebbe stato comunque inutile.


Inaspettatamente fu difficile sopprimere le fiamme che avevano avvolto le marionette sul campo di arti marziali. Mugu Jirong poté solo guardare impotente mentre la sua marionetta meccanica rimase quasi tutta bruciata.


Bisognava sapere che il corpo principale della marionetta meccanica era stato creato con il Legno Fumo Viola capace di resistere al fuoco. Non si sarebbe sciolto nemmeno nel magma acciaioscuro, eppure era stato bruciato istantaneamente dalla Fiamma dell'Abisso.


Per quanto riguarda lo scheletro della marionetta, era fatto di Oro Antico di grado Human alta qualità. Perfino l'argento flessibile pesante usato per fare le giunture si era sciolto. Il potere di quest'Essenza di Fuoco di grado Human media qualità era ovvio.


Quindi non significava che la maggior dei tesori dei praticanti di arti marziali sarebbe stata sciolta dalla Fiamma dell'Abisso se non avesse avuto una protezione di vera essenza?


"Huo Yanluo, ti ricorderò!" Mugu Jirong recuperò i resti della marionetta meccanica e li ripose nella sua borsa. Fissò Huo Yanluo con uno sguardo inferocito:"Riconosco la mia sconfitta, ma la prossima volta te la farò pagare con gli interessi!"


Huo Yanluo corrugò le sue spesse sopracciglia e disse freddamente:"Ti comporti in modo così patetico anche se hai perso. Chi credi di essere?"


"Umpf!" Mugu Jirong sbuffò freddamente e poi si girò per andarsene dal palco.


Prima che Huo Yanluo potesse dire altro, scoprì all'improvviso che Mugu Buyu lo stava fissando dall'altro lato del palco, i suoi occhi sembravano quelli di un serpente velenoso che guardava la sua preda.


Han Yanluo rabbrividì, ma sapendo che aveva la Fiamma dell'Abisso, non lo temeva più. Che altri trucchi poteva usare una volta che avesse bruciato tutte le sue marionette?


Pensando a questo, Han Yanluo recuperò la sua sicurezza e ricambiò lo sguardo di Mugu Buyu senza paura.


La Fazione delle Marionette odiava più di tutto mostrare debolezza. Ora che Huo Yanluo aveva rovinato le tre marionette di Mugu Jirong, riducendo quindi il suo potenziale combattivo, naturalmente Mugu Buyu avrebbe cercato di vendicarsi.


"Vittoria per Huo Yanluo!"


Quando l'arbitro fece questo annuncio, il pubblico iniziò ad esultare.
Nonostante molti discepoli della Fazione dei Raffinatori fossero invidiosi, avevano riconosciuto il talento di Huo Yanluo. Dato che era il discepolo diretto della Fazione dei Raffinatori e aveva anche sconfitto un potente nemico, naturalmente era degno del loro appoggio.


La Fazione dei Raffinatori di solito era dalla parte dei perdenti, eppure stavolta aveva mostrato uno spettacolo così magnifico, come potevano non esserne orgogliosi?


"Vedremo degli incontri fantastici in queste finali. Prima sono stati Mugu Buyu e Lin Ming a rubare la scena, ora è il turno della nostra Fazione dei Raffinatori!"


"Ah! Ora che l'Apprendista Senior Huo ha un'Essenza di Fuoco di grado Human media qualità, dovrebbe poter fermare Lin Ming, Huan Xiaodie e Qin Wuxin. Non so come riuscirà ad affrontare qualcuno come Mugu Buyu o Jiang Baoyun. Anche se non è forte quanto loro, comunque di sicuro raggiungerà i primi cinque posti o forse anche i primi tre!"


"Stavolta la nostra Fazione dei Raffinatori si farà valere un po'."


Nell'area d'aspetto dei partecipanti, Lin Ming si accarezzò il mento; non si aspettava che un'Essenza di Fuoco di grado Human di media qualità avrebbe causato un tale trambusto.


<em>'Sembra che le Essenze di Fuoco e le Anime del Tuono siano molto più preziose di quanto pensassi. Se ricordo correttamente, Mu Qianyu ha detto che l'Anima del Tuono del Drago del Fiume Viola è di grado Earth bassa qualità... fortunatamente Mu Qinghong è venuta nella Valle dei Sette Misteri, altrimenti non avrei potuto mostrare il Fulmine Divino del Drago del Fiume Viola. Ora che ho il supporto di Mu Qinghong, posso usare qualsiasi abilità desideri. Più forza mostrerò, più risorse riuscirò ad ottenere!'</em>


Mentre pensava questo, Lin Ming sentì l'arbitro annunciare all'improvviso:"Sesta fase, primo incontro! Lin Ming contro Jiang Lanjian!"


Jiang Lanjian? Lin Ming era sorpreso. Non credeva che l'avrebbe incontrato così presto!
                                


                                



