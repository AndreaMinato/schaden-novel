---
weight: 270
title: Capitolo 270 - Scontro tra Concetti
pubDate: 2025-12-15T08:37:10.190Z
tags:
    - mw
---


Lin Ming aveva già compreso da tempo il Concetto di Vento. La base per la sua comprensione era una tecnica di movimento di massimo livello del Regno Divino, il 'Roc Dorato che Squarcia il Vuoto'.


Il 'Roc Dorato che Squarcia il Vuoto' era stato creato da un Supremo Anziano che aveva guardato una battaglia devastante tra un Roc Ali Dorate e un Vero Drago. Dopodiché era andato in isolamento per 60 anni per meditare e comprendere i profondi misteri dietro esso. Si poteva dire che la Bestia Divina di tipo vento, il Roc Ali Dorate, fosse l'originale antenato di tutto il vento. Se il Concetto di Vento fosse stato compreso dai suoi movimenti, si poteva immaginare quanto fosse elevato il suo livello!


La percezione di Lin Ming non era incredibilmente alta, ma non era affatto bassa. Dopo moltissimo tempo era riuscito ad ottenere una conoscenza superficiale del 'Roc Dorato che Squarcia il Vuoto'. Comunque questa comprensione non era un livello raggiungibile da un normale praticante di arti marziali del continente Tianyan. Perfino un coltivare di arti marziali di tipo vento che aveva studiato a fondo la vera essenza dell'aria per tutta la sua vita non riuscirebbe ad ottenere un risultato del genere.


Questo poteva essere definito un punto di partenza totalmente diverso tra le loro comprensioni del Concetto di Vento. Il livello da cui era partito Lin Ming era semplicemente troppo alto, non era qualcosa che un discepolo della Valle dei Sette Misteri potesse raggiungere nemmeno se si fosse allenato diligentemente per tutta la sua vita. Proprio come un praticante di arti marziali comune era ad un punto di partenza completamente diverso da quello di un discepolo di un grande Sect.


Nonostante Lin Ming avesse compreso un altissimo livello del Concetto di Vento, avrebbe dovuto scoprire di persona i modi per utilizzarlo. Il ragazzo aveva capito come attivare il Concetto di Vento per muoversi, ma non sapeva che poteva essere utilizzato anche per attaccare.


<em>'Devo capire come il Concetto di Vento può essere usato per attaccare, questa è un'ispirazione meravigliosa!'</em> Lin Ming attivò la sua forza dell'anima, osservando ogni azione di Jiang Lanjian.


La spada di Jiang Lanjian sembrava fusa nell'aria, l'arma era invisibile e mostrava solo delle luci brillati.


<em>Hu hu hu hu!</em>


Tutto il vento circostante fu attratto dall'energia di spada di Jiang Lanjian, creando un enorme ciclone.


.....


"Si sta alzando un gran vento qui!" Tutti gli spettatori sentirono l'improvviso cambiamento nell'aria, come se ogni corrente stesse convergendo al centro del palco.


"Com'è possibile? Il campo di arti marziali ha formazioni protettive, la vera essenza di Jiang Lanjian non dovrebbe superarle!"


Molti discepoli mostrarono espressioni sorprese e meravigliate. In quel momento un discepolo della Fazione della Spada sporse il petto e dise con fierezza: "Ahah, cosa ne sai? Un Concetto è un potere delle Leggi!
L'apprendista Senior Jiang ha già compreso il potere di una Legge; è come ci stesse guardando dall'alto di una vetta altissima. Come può questo potere che proviene dall'origine di ogni esistenza essere fermata da una formazione di livello Houtian?!"


Il potere delle Leggi... non aveva nemmeno bisogno di romperla per poter penetrare una formazione di livello Houtian? Indipendentemente che fosse un discepolo della Valle dei Sette Misteri, dei 36 paesi o delle 16 famiglie di coltivatori, erano tutti sbalorditi. Questo era semplicemente troppo anormale!


"Se uno può comprendere un Concetto, può ignorare una formazione? Allora un discepolo della Fazione delle Formazioni che ha compreso un Concetto può combattere contro qualcuno che sta utilizzando un Concetto?" Chiese con umiltà un praticante di arti marziali dei 36 paesi.


Il discepolo della Fazione della Spada guardò con sdegno il discepolo: "Umpf, credi che sia così facile comprendere un Concetto? Il suo potere è troppo lontano per persone come te. Figuriamoci i 36 paesi, perfino nell'intera giovane generazione della Valle dei Sette Misteri, il numero di persone che è riuscita a comprendere un Concetto può essere contata su una sola mano!"


"Non è difficile usare una formazione per sopprimere un Concetto, ha solo bisogno di un maestro che abbia compreso e aggiunto quel Concetto alla formazione!"


Possono essere contate su una sola mano?


Sentendo questo, molti degli allievi sussultarono. La giovane generazione comprendeva i discepoli al di sotto dei 27 anni, non si riferiva solo ai geni di questo Incontro di Arti Marziali tra le Fazioni ma anche i due precedenti.


Con tutti questi talenti insieme, il numero delle persone che erano riuscite a comprendere un Concetto potevano essere comunque contate solo su una mano?


Se questo numero fosse vero, allora la percezione di Jiang Lanjian doveva essere assolutamente mostruosa. Se non fosse stato per l'ancora più anormale Jiang Baoyun, allora sarebbe stato sicuramente il discepolo diretto della Fazione della Spada.


Sul palco di arti marziali il vento stava soffiando sempre di più, le correnti d'aria si stavano radunando. Jiang Lanjian si mosse i lineamenti del suo corpo si sfocarono all'improvviso.


"Mossa Finale della Brezza Fredda"


In quell'istante tutto il vento dell'aria sembrò fermarsi. Jiang Lanjian menò un fendente e 72 energie violente di spada si trasformarono in lame di vento che puntarono verso Lin Ming.


Tuttavia l'arma di Jiang Lanjian era svanita; il vento del mondo era la sua spada!


Lo sguardo di Lin Ming brillò. Vera essenza riversata nel vento sciogliendo la lama nel vento. Usare il vento come spada, questo era un altro modo per utilizzare il Concetto di Vento?


La lancia di Lin Ming iniziò a tremare, la vera essenza vibrante rispose al desiderio del suo proprietario di bloccare l'energia della spada di Jiang Lanjian.


Ma in quel momento le sue pupille si contrassero all'improvviso.


Lin Ming non si immaginava che la prima cosa che avrebbe visto avvicinarsi all'improvviso non sarebbe stata l'energia della spada, ma lo sguardo risoluto di Jiang Lanjian!


Uh?!


Lin Ming era scioccato, la sua velocità di movimento era più rapida dell'energia della spada?!!


<em>Cha!</em>


La spada lunga disegnò un arco. Jiang Lanjian era un passo più veloce della sua stessa energia di spada, arrivò prima di fronte a Lin Ming facendo un affondo!


Ad una distanza così ravvicinata e con la veloce spada infusa con il Concetto di Vento, era impossibile schivare per Lin Ming e non ebbe il tempo di sollevare la sua lancia! In questo momento critico, il palmo del ragazzo formò una sciabola e colpì la spada di Jiang Lanjian!


Deviare la sciabola con la sua mano?!


Questa era una pazzia, una pazzia assoluta!


Pensarono all'improvviso tutti gli spettatori. La spada e la lancia erano ben diverse l'una dall'altra: era possibile bloccare una lancia premendo in giù l'asta, ma la spada aveva due lati e conteneva un'energia affilata. Non solo, colui che la brandiva era il talento Jiang Lanjian!


Perfino il acciaioscuro sarebbe stato tagliato dal suo fendente!


Lin Ming non voleva più la sua mano?!


In un lampo, gli spettatori non ebbero il tempo di riflettere su ciò che stava accadendo. La mano di Lin Ming stava già colpendo la spada!


Una vera essenza azzurra turbolenta esplose!


La vera essenza vibrante fu come l'onda di un oceano mentre si precipitò sulla lama.


<em>Chi chi chi!</em>


L'arma di Jiang Lanjian era incredibilmente affilata, tagliò la vera essenza, ma quella vera essenza azzurra era semplicemente illimitata; non poteva essere squarciata!


Jiang Lanjian era incredibilmente sorpreso, provò a muovere la sua vera essenza per rompere quella dell'avversario, ma in quel momento sentì la sua spada tremare.
La vera essenza di Lin Ming era penetrata nella sua arma, disperdendone l'energia.


"Cosa?!"


Jiang Lanjian era scioccato, tirò via immediatamente la spada si ritirò come una tempesta, ma nel momento in cui si era ritirato, le 72 energie di spada che aveva rilasciato prima puntarono verso Lin Ming!


Questa era l'energia di spada che aveva evocato prima e che si era fusa completamente con il vento. Fin dall'inizio non c'era alcuna via di fuga da questo attacco, era semplicemente soverchiante!


Lin Ming aveva appena bloccato l'attacco di Jiang Lanjian e non si era ripreso completamente. Non sarebbe riuscito a resistere a questo colpo!


Lin Ming gridò e volò all'indietro. Allo stesso tempo la luce azzurra che divampò come fuoco!


Forza del Dio Blasfemo - apertura!


Usò la vera essenza azzurra senza alcuna riserva, torrenti di luce blu ardente!


<em>Puff puff puff puff puff puff puff</em>


Nonostante sia riuscito a stento a disperdere la maggior parte dell'energia della spada, parte di essa riuscì a trapassare la vera essenza che proteggeva Lin Ming. Anche se aveva aperto la Forza del Dio Blasfemo, l'energia della spada lo aveva ferito!


Tuttavia il corpo del ragazzo si era trasformato dopo la sua esperienza nella Pagoda dello Stregone ed era incredibilmente resistente!


Il sangue colò dalle sue ferite, Lin Ming era stato costretto ad arretrare decine di passi fino a fermarsi. Era stato ferito dai 13 colpi di spada!


Dopo che la vera essenza azzurra che proteggeva il suo corpo si era indebolita, anche l'energia della spada lo fece. Mentre entrava nella carne di Lin Ming, riuscì a fare solo un taglio profondo un pollice. Per un praticante di arti marziali all'Alterazione dei Muscoli o al Forgia delle Ossa, questa poteva essere considerata una ferita superficiale.


Vedendo Lin Ming rimanere nel campo di arti marziali come se non fosse accaduto nulla, gli spettatori lo guardarono a bocca spalancata.


Questo... il corpo di Lin Ming era fatto di ferro? Ma perfino il ferro sarebbe stato fatto a pezzi!


Aveva bloccato la spada con la sua mano. La sua mano era rimasta illesa e l'arma era stata respinta.


Aveva usato il suo corpo per sopportare l'energia della spada e aveva ricevuto solo una ferita superficiale!


Questo potere difensivo era anomale!


La spada e l'energia della spada erano stati scagliati da Jiang Lanjian! E aveva fuso anche il Concetto di Vento nei suoi colpi!


Il potere d'attacco della Fazione della Spada era il numero uno tra la Valle dei Sette Misteri! E Jiang Lanjian era il secondo tra i talenti della giovane generazione della Fazione della Spada. La sua energia poteva tagliare facilmente il acciaioscuro!


Nell'area d'aspetto dei contendenti, a Zhang Yanzhao venne la pelle d'oca, era pieno di emozioni. Se fosse stato al posto di Lin Ming e avesse affrontato Jiang Lanjian che usava il Concetto di vento, sarebbe stato sconfitto sicuramente! Questo... era un pensiero troppo deprimente.


Figuriamoci le ultime 72 energie di spada, Zhang Yanzhao non sarebbe riuscito ad affrontare il primo colpo di Jiang Lanjian. Era semplicemente troppo veloce!


Non sarebbe riuscito sicuramente ad affrontare un colpo in quel modo. Quando aveva combattuto con Lin Ming, aveva usato le sue mani per fermare l'asta della lancia e la sua mano si era quasi rotta. Se avesse provato a farlo con la lama di Jiang Lanjian, si sarebbe praticamente tagliato la mano da solo.


"Questo è l'asso della manica di Jiang Lanjian? Ha compreso il Concetto di Vento! Se Jiang Lanjian non avesse incontrato di Lin Ming stavolta, allora quanti sarebbero riusciti a bloccare la sua tecnica? Questo Lin Ming è troppo anormale. Se una tecnica come questa non può sconfiggerlo, cosa può farlo?"


.........


Sul campo di arti marziali, Lin Ming stava tenendo la lancia sul posto fissando Jiang Lanjian. <em>'Il Concetto di Vento ha davvero moltissimi metodi astuti, praticamente non è rintracciabile! Jiang Lanjian è davvero un genio; è riuscito a fondere simultaneamente il Concetto di Vento nel suo attacco e nei suoi movimenti per creare una sua tecnica. Se non fosse stato per il mio incontro fortuito nella Pagoda dello Stregone sarei stato già sconfitto! Se Jiang Lanjian è così potente, allora a che livello sarà arrivato Jiang Baoyun? Sembra che abbia sottovalutato i geni della Valle dei Sette Misteri, dopotutto sono 3 o 4 anni più grandi di me!'</em>


Lo sguardo di Jiang Lanjian brillò. <em>'L'energia della spada è inutile contro di lui? Quella vera essenza azzurra che protegge Lin Ming è troppo forte. Non solo, le sue capacità difensiva sono sbalorditive. Non so davvero cosa ci sia di peculiare nel suo corpo o su come sia riuscito a coltivare quella vera essenza azzurra!'</em>


<em>'Se l'energia della spada è inutile, allora posso solo attaccare direttamente con la mia spada'</em>


Mentre Jiang Lanjian fece un passo avanti, il Concetto di Vento si attivò di nuovo!


"Sette Picchi Assoluti della Spada!"


La luce della spada entrò nel vento. Stavolta Jiang Lanjian scelse di attaccare direttamente con la sua lama.


Senza la strana energia, l'attacco di Jiang Lanjian era molto più visibile. Lin Ming stimolò la sua vera essenza vibrante e disperse l'attacco con un solo colpo di lancia!


Tuttavia, nonostante l'avesse respinto, l'energia della spada rimase. L'energia si era fusa con il Concetto di Vento - non poteva essere dispersa. Sia con una sciabola, con una spada, una lancia o un'altra arma, nessuna poteva tagliare il vento!


Mentre i due giovani lottavano, la loro battaglia divenne sempre più intensa e veloce, ma il cuore di Lin Ming stava diventando sempre più sereno.


<em>'Il vento non si disperderà mai, quindi nemmeno l'energia della spada lo farà. Questo modo di attaccare con il Concetto di Vento... Lo capisco!'</em>


<em>'Allora dovrò sperimentare da solo come fondere il Concetto di Vento nella lancia!'</em>


In un batter d'occhio quando Jiang Lanjian ritirò la spada, la lancia di Lin Ming si trasformò in una miriade di miraggi...


"Fiori nella Tempesta!"


Di tutte le mosse nella Tecniche elementari per la lancia, nessuna di loro era più adatta a mostrare il Concetto di Vento come i Fiori nella Tempesta!


La luce della lancia si fuse nel vento, senza forma né ombra. La vera essenza si gonfiò e il vento si trasformò in lame affilate che puntarono verso Jiang Lanjian!


Questo improvviso ribaltamento degli eventi fece gridare di sorpresa Jiang Lanjian. Con un colpo di tosse soffocato, si ritirò con ansia. Mentre provava a sopprimere il sangue che ribolliva nel suo corpo, guardò incredulo Lin Ming.


"Questo... questo è..."


"Concetto di Vento?!?!"


Questo è impossibile!


<em>Impossibile!</em>
                                


                                



