---
weight: 271
title: Capitolo 271 - Rubare da un Esperto
pubDate: 2025-12-15T08:37:10.190Z
tags:
    - mw
---


<em>CAPITOLO SPONSORIZZATO grazie aH. Yu!
Da editare
-Schadenfreude</em>


Jiang Lanjian mostrò un'espressione confusa. Ovviamente Lin Ming aveva appena usato il Concetto di Vento un momento fa. Non solo, riusciva a sentire che il suo limite era ancora superiore al suo!


Com'era possibile?


Ci fu un completo silenzio nell'area per diversi respiri di tempo. All'improvviso risuonarono discussioni animate.


"Lin Ming ha davvero compreso il Concetto di Vento? Com'è successo?"


Il discepolo della Fazione della Spada che stava spiegando in modo così sprezzante quanto era difficile comprendere il Concetto di Vento non credeva ai suoi occhi. Nell'intera giovane generazione della Valle dei Sette Misteri, il numero di persone che poteva comprendere un Concetto si potevano contare su una sola mano e lo avevano fatti dai 19 anni in poi.


Ma Lin Ming, un mero sedicenne che proveniva dai miseri 36 paesi. Chi gli aveva insegnato come comprendere il Concetto di Vento? Lo aveva imparato da solo?


"Ahah! Hai appena detto che i discepoli dei 36 paesi non potevano comprendere il Concetto di Vento! E ora, uh?!" Tutti i discepoli dei 36 paesi che avevano sentito come si vantava, all'improvviso si sentirono orgogliosi. Prima erano stati sottovalutati come dei bifolchi che erano arrivati in una grande città e stavano ribollendo di rabbia. Prima non sapevano cosa fosse un Concetto di Vento, né erano a conoscenza del fatto che anche Lin Ming fosse riuscito a comprenderlo, quindi potevano solo stare zitti mentre gli altri si vantavano.


Ora potevano finalmente ribattere.


"Ahah, un misero Concetto di Vento, anche se la Valle dei Sette Misteri non ha più di cinque persone capaci di comprenderlo, non tutti possono essere mitici come Lin Ming."


"Forse Lin Ming non conosceva nemmeno il Concetto di Vento, ma l'ha compreso guardando Jiang Lanjian. Per comprendere questa cosa da nulla probabilmente Lin Ming ci metterebbe metà bastoncino di incenso di tempo."


"Giusto, giusto! Altrimenti perché avrebbe continuato a combattere per così tanto tempo? Il motivo per cui l'ha fatto era perché stava meditando sul Concetto di Vento della lama di Jiang Lanjian!"


Le fantasie meravigliose di questo discepolo furono subito approvate e accolte da tutti. Il Concetto di Vento sembrava formidabile, ma per l'onnipotente Lin Ming sarebbe stato sufficiente pensarci un po', non era nulla.


Sentendo questa idea diffondersi tra la folla, il discepolo della Fazione della Spada della Valle dei Sette Misteri non perse tempo a discutere con loro. Credevano che il Concetto di Vento fosse come un cavolo che potevano raccogliere quando volevano?


Nella Grande Sala della Valle dei Sette Misteri, molti Anziani non credevano ai loro occhi; non avevano mai visto un genio di questo livello prima.


Se avesse compreso un Concetto, allora non c'era nient'altro che Lin Ming non potesse fare!


Un Anziano della Fazione della Spada scosse la testa e disse: "Non solo Lin Ming ha compreso il Concetto di Vento, lo stadio in cui è molto alto.
Sfortunatamente il Concetto di Vento di Jiang Lanjian era il suo asso nella manica finale, peccato che abbia mostrato la sua misera tecnica di fronte ad un vero esperto."


Shi Zongtian rimase in silenzio. Jiang Lanjian era già considerato un talento incredibile e il Concetto di Vento era sufficientemente potente per essere definito un asso nella manica segreto.


Che peccato che quel Jiang Lanjian stesse combattendo proprio contro Lin Ming.


Mentre Mu Qinghong guardava le espressioni sbalordite sui volti degli anziani, sorrise sempre di più. Sentiva che Lin Ming fosse praticamente un'infinita raccolta di tesori, portava sempre nuove e meravigliose sorprese.


Qualcosa come il Fulmine Divino del Drago del Fiume Viola poteva essere ottenuto con la fortuna. La coltivazione individuale poteva essere potenziata grazie a materiali preziosi o altre rare medicine o tesori. Ma la comprensione del Concetto di Vento, le tecniche di lancia e l'intento marziale, tutto questo dipendeva dal suo cuore delle arti marziali e dalla sua percezione mostruosa.
Non c'erano incontri fortuiti che potevano aiutarlo al riguardo.


Il cammino della lancia, il Concetto, l'intento marziale, la forza dell'anima; Lin Ming aveva fatto dei progressi incredibili in tutti questi aspetti maggiori. Non solo, la sua coltivazione era considerata al pinnacolo per la sua età e aveva anche un'altissima compatibilità con l'energia origin di tipo fulmine. Con la sua mera coltivazione al Forgia delle Ossa, era riuscito ad assorbire il Fulmine Divino del Drago del Fiume Viola e il suo corpo sembrava contenere il sangue di qualche antica bestia.


L'esistenza di Lin Ming superava i limiti del buonsenso.


Mu Qinghong pensò: "Anche Qianyu non aveva compreso pienamente Lin Ming, è ancora più incredibile di quanto si fosse immaginata! La mia Isola della Divina Fenice non si lascerà mai sfuggire un talento del genere."


Sul palco di arti marziali Jiang Lanjian sospirò: "Io, Jiang Lanjian, non ho mai assistito ad un talento come il tuo in tutta la mia vita. Potrei aver già perso questo incontro, ma fino all'ultimo non deporrò la mia spada!"


Jiang Lanjian puntò la sua spada verso Lin Ming.


"Bene, anche io voglio godermi un bell'incontro con te." Rise allegramente Lin Ming e poi sorrise a Jiang Lanjian. Sperava che avrebbe detto quelle parole, voleva continuare a duellare e ottenere più ispirazioni riguardo al Concetto di Vento.


"Agile Spada!"


Jiang Lanjian fece un altro affondo e il vento ululò attorno a lui. La lancia di Lin Ming si era già fusa con il vento e, grazie al suo Concetto, la sua lancia raggiunse una velocità terrificante. Si poteva sentire l'arma squarciare il vento; sembrava che le ombre della lancia ricoprissero il cielo!


Se c'era una debolezza nelle sue capacità di maneggiare la lancia, era la velocità d'attacco troppo bassa!


In realtà questo non poteva essere considerato un difetto. La lancia era un'arma pesante che doveva essere usata contro degli eserciti. Enfatizzava un potere d'attacco soverchiante; era impossibile che raggiungesse la velocità di una spada.


Perciò, quando Lin Ming aveva affrontato la luce della spada di Jiang Lanjian che sembrava ovunque, era riuscito solo a contare sulla vera essenza vibrante per respingerla.


Ma ora, con il Concetto di Vento, la sua lancia non era molto più lenta della spada di Jiang Lanjian!


<em>Ding ding ding ding ding ding ding ding!</em>


In pochi respiri di tempo non si sapeva quante volte Lin Ming e Jiang Lanjian si fossero scontrati. La rapidità di Lin Ming non era calata affatto!


Perfino il vento circostante iniziò ad essere manipolato da Lin Ming, condensandosi in una lama di vento affilato che attaccò Jiang Lanjian!


Gli Anziani della Valle dei Sette Misteri nella Grande Sala divennero sempre più esterrefatti. Credevano che la comprensione di Lin Ming fosse ad uno stadio molto alto, ma capirono di averlo sottovalutato. Mentre l'incontro proseguiva, Lin Ming divenne sempre più abile; aveva già superato di gran lunga Jiang Lanjian.


"Non posso immaginare come sia riuscito a contemplarlo!" Sospirò con emozione il Grande Anziano della Fazione della Spada. Una Lancia Pesante d'Argento Flessibile di 1200 jin della stessa velocità di una spada lunga, la comprensione di Lin Ming era semplicemente inconcepibile.


"Ho la sensazione che... mentre Lin Ming continua a combattere, stia imitando le mosse di Langjian!"


"Uh?!"


Quando un Anziano disse queste parole, gli altri divennero tutti sbalorditi!


L'Agile Spada di Jiang Lanjian era capace di nascondere la spada nel vento e anche Lin Ming lo stava facendo!


Quando Jiang Lanjian condensava le lame di vento per attaccare, lo stesso valeva per Lin Ming.


Quando Jiang Lanjian fondeva l'energia della spada nel vento così da non disperdere le correnti d'aria e l'energia della sua arma, anche Lin Ming faceva la medesima cosa, era quasi lo stesso processo.


"Sta studiando gli stili di Jiang Lanjian."


"Cielo... prima non aveva compreso il Concetto di Vento e all'improvviso l'ha capito durante questo combattimento contro Jiang Lanjian?"


"Impossibile, non può esistere un talento del genere. Deve averlo compreso molto tempo fa, ma non aveva un maestro ad istruirlo ed è riuscito solo a contare sulla sua percezione abissale per comprenderlo, ma senza capire come usarlo per attaccare. Ora ha trovato ispirazione da Lanjian e il suo Concetto di Vento ha già superato di molto quello di Lanjian. Questo ragazzo è troppo terrificante!"


Sul palco di arti marziali, il risultato era già chiaro. Il 90% del potere del vento era nelle mani di Lin Ming, Jiang Lanjian invece non riusciva nemmeno a radunarne il 10%.


<em>Bang!</em>


Quando Jiang Lanjian incontrò l'attacco di Lin Ming, fu costretto ad arretrare decine di piedi. Si asciugò il sangue dagli angoli della bocca e mise via la spada lunga nella sua mano: "Ammetto la sconfitta."


"Ti ringrazio!"


Lin Ming mise le mani a coppa in segno di rispetto. Non aveva detto il più formale e cortese "Ben combattuto", invece l'aveva ringraziato. Questo naturalmente perché in questo combattimento, Jiang Lanjian gli aveva insegnato come usare il Concetto di Vento per attaccare.


I ricordi del Supremo Anziano del Regno Divino erano incredibilmente frammentati, ben pochi erano completi. Nonostante Lin Ming fosse riuscito a comprendere il Concetto di Vento, i ricordi dei suoi metodi di utilizzo erano stati perduti. Se non fosse stato per Jiang Lanjian, allora sarebbe passato molto tempo prima che riuscisse ad utilizzare il Concetto di Vento in modi diversi.


"Vittoria per Lin Ming!"


Dopo l'annuncio dell'arbitro, molti dei discepoli della Valle dei Sette Misteri sussultarono.


Anche Jiang Lanjian era stato sconfitto!


Qin Wuxin, che aveva padroneggiato il Gran Successo del Cuore del Guqin o Huo Yanluo che controllava l'Essenza di Fuoco, chi dei due avrebbe fermato Lin Ming?


Lin Ming si girò e vide Jiang Baoyun che lo guardava in mezzo alla folla. I suoi occhi lo trafiggevano come delle luci di spada gemelle, era impossibile non notarlo.


Jiang Baoyun sorrise lievemente. Anche Lin Ming ricambiò cortesemente il sorriso, ma era inquieto.


Nonostante Lin Ming avesse sconfitto Jiang Lanjian, non si sentiva affatto calmo. In questo incontro aveva già usato tutte le sue carte a parte l'Annientamento Thunderfire e il Fulmine Divino del Drago del Fiume Viola.


Aveva già mostrato la sua vera essenza azzurra, il Concetto di Vento, la Forza del Dio Blasfemo e la Forza Penetrante.


Aveva usato tutte queste abilità, eppure era stato comunque ferito!


La Mossa Finale della Brezza Fredda di Jiang Lanjian era troppo forte. Lin Ming avrebbe voluto schivarla, ma non ci era riuscito.


Si poteva dire che se Lin Ming non avesse 'rubato' il metodo per utilizzare il Concetto di Vento e privato Jiang Lanjian del controllo che aveva sul vento, allora sarebbe stato estremamente difficile per lui vincere l'incontro!


Vedendo l'espressione di Jiang Baoyun, Lin Ming si ricordò all'improvviso che fin dall'inizio, non aveva mai mostrato un'espressione di panico o sorpresa.


Forse era dovuto al fatto che avesse raggiunto il Gran Success del suo Cuore della Spada, ma molto probabilmente era molto sicuro delle sue capacità!


Indipendentemente dall'Integrazione d'Essenza di Mugu Buyu, dagli assi nella manica di Lin Ming o anche della scioccante Essenza di Fuoco di Huo Yanluo, Jiang Baoyun era rimasto tranquillo come un pomeriggio di primavera.


Dava la sensazione di avere un controllo assoluto.


Allora... quali erano gli assi nella manica di Jiang Baoyun? Su che cosa contava per essere così sicuro di sé?


Se Jiang Lanjian, il discepolo secondo in classifica nella Fazione della Spada era già così formidabile, allora quanto era forte il diretto discepolo Jiang Baoyun? Quali erano i suoi limiti?


Lin Ming sospirò, si rese conto che le possibilità di sconfiggere Jiang Baoyun non erano affatto alte!


Il Fulmine Divino del Drago del Fiume Viola era senza dubbio un attacco dal potere mostruoso, ma non si vinceva solo grazie ad un potere incredibile.


Jiang Lanjian era inferiore a Zhang Yanzhao in termini di potenza, ma Zhang Yanzhao non poteva vincere contro di lui!


Questo perché avrebbe perso prima di usare le Tre Mosse Letali del Re Cruento!


Come avrebbe sconfitto Jiang Baoyun usando il Fulmine Divino del Drago del Fiume Viola?


Il Fulmine Divino era incredibilmente potente, ma se non poteva colpire Jiang Baoyun, allora sarebbe stato completamente inutile.


La spada di Jiang Baoyun sarebbe stata più lenta del Fulmine Divino del Drago del Fiume Viola? Poteva schivarlo?


Lin Ming pensò al possibile risultato dell'incontro e capì che, se Jiang Baoyun fosse più veloce e avesse compreso un altro Concetto a parte quello del vento, allora avrebbe sicuramente perso!


A parte il Fulmine Divino del Drago del Fiume Viola, Lin Ming aveva anche l'Annientamento Thunderfire, ma visto che l'Essenza di Fuoco era molto più debole e non era bilanciata, l'Annientamento Thunderfire non sarebbe stato molto più potente del Fulmine Divino del Drago del Fiume Viola. Non solo, il consumo di energia era tremendo e richiedeva un lungo periodo di tempo per caricarsi. Il Fulmine Divino del Drago del Fiume Viola era una mossa molto più pratica al momento.


<em>'Sembra che abbia sottovalutato i diretti discepoli della Valle dei Sette Misteri. Con il talento di Jiang Baoyun, sarebbe formidabile anche in un Sect di quarto livello. Non solo, è più grande di me di tre anni!'</em>
                                


                                



