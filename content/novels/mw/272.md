---
weight: 272
title: Capitolo 272 - L'Eroe della Nostra Era
pubDate: 2025-12-15T08:37:10.190Z
tags:
    - mw
---


<em>CAPITOLO SPONSORIZZATO grazie a H. Yu!
Da editare
-Schadenfreude</em>


Jiang Lanjian tornò al suo posto e guardò in silenzio Lin Ming. Si girò verso Jiang Baoyun che era accanto a lui e disse: "Lin Ming potrebbe unirsi alla Fazione della Spada in futuro. Se non accadranno incidenti, probabilmente diventerà il primo in classifica e potrebbe diventare perfino la persona più forte nella giovane generazione della Valle dei Sette Misteri!"


"Forse."


Rispose a bassa voce Jiang Baoyun.


"Non sei preoccupato?" Jiang Lanjian lo guardò negli occhi cercando di capire il suo stato d'animo.


"Perché dovrei essere preoccupato?"


"Preoccupato che possa rubare la tua posizione e prendere le tue risorse. Al momento sei quello che ha più potenziale nell'intera giovane generazione della Valle dei Sette Misteri e sei anche un talento che la Fazione della Spada non ha visto in un centinaio d'anni. Prima la Valle dei Sette Misteri avrebbe fatto qualunque cosa per crescerti, ma se arrivasse Lin Ming..."


Ciò che Jiang Lanjian stava dicendo era vero. Questo era ciò di cui si stavano preoccupando quasi tutti quanti. Alla fine la Valle dei Sette Misteri aveva risorse limitate.


Jiang Baoyun rise: "Prendere le mie risorse? Ahah, Lanjian, credi di poter produrre un maestro al del Nucleo soltanto ammassando risorse?"


Sentendo queste parole, Jiang Lanjian si ammutolì. Non era sbagliato. Si potevano ammassare risorse per fare arrivare un maestro di arti marziali al Circolazione o anche all'Houtian. Se uno fosse davvero disperato potrebbe sprecare diverse decine di Pillole Apertura Celeste per creare un maestro Xiantian. Ma non c'era mai stato un vero potente maestro al del Nucleo creato ammassando risorse. Era quasi impossibile perfino per i cosiddetti geni che volevano raggiungerlo!


Jiang Baoyun disse: "Se un praticante di arti marziali desidera solo le risorse della setta, allora il suo cuore delle arti marziali soffrirà e deperirà. Questo genere di persona non diventerà mai nessuno di grande! Sono uno spadaccino e riporrò fiducia solo nella mia spada, non nelle risorse che mi fornisce la setta! Inoltre, la Valle dei Sette Misteri è solo un Sect di terzo grado. In termini di risorse siamo davvero così formidabili? Possiamo paragonarci all'Isola della Divina Fenice?
O alla Montagna del Pavone?"


"Quando noi geni siamo nel Circolazione, è possibile che la nostra forza possa raggiungere quella di un normale maestro negli stadi intermedi dell'Houtian o anche in quelli avanzati. Questo sembra incredibile, ma in realtà quei maestri Houtian saranno inferiori a noi per tutta la loro vita!
Non avanzeranno mai nello stadio Xiantian. Dopo che raggiungeremo lo stadio Xiantian i soli a cui potremo paragonarci saranno maestri Xiantian a loro volta. Anche loro saranno come noi e avranno lo stesso talento!


"Siamo tutti geni. Se mi preoccupo per questo e non posso sfruttare a pieno il mio potenziale, allora come sarei degno di raggiungere lo stadio del Nucleo?"


"Il mio obiettivo è chiaro, perseguo il cammino della spada, voglio scoprire cosa c'è alla fine di questo percorso. Non temo dei rivali; al contrario temo di non avere avversari! Se un giorno un talento impareggiabile del continente Tianyan apparisse di fronte a me e potessi sorpassarlo, allora diventerei uno dei veri eroi di questa era!"


Disse Jiang Baoyun come se stesse guardando con sdegno il mondo. Sentendo queste parole, Jiang Lanjian si agitò pieno di emozioni. Il suo talento era già piuttosto buono, ma in confronto al suo Apprendista Senior che era della sua stessa età era sempre stato un passo indietro. Jiang Lanjian era convinto della sua forza.


Disse: "L'Apprendista Senior ha ragione. Per noi spadaccini ciò che desideriamo di più è avere un potente avversario!"


.....


Dopo l'incontro tra Lin Ming e Jiang Lanjian, le altre lotte erano molto più tranquille. Non c'erano più altri incontri degni d'attenzione nella sesta fase.


Durante la settima fase, il quinto incontro, Zhang Yanzhao affrontò Fang Qi, che ancora una volta pose le sue Formazioni Blu dei Nove Cerchi, ma erano state tutte squarciate dalle Tre Mosse Letali del Re Cruento del suo avversario.


Fang Qi subì ancora una volta una miserabile sconfitta.


Era esasperato. I discepoli della Fazione delle Formazioni erano i migliori nei combattimenti di posizione, il potere d'attacco di Zhang Yanzhao era uno dei più formidabili tra tutti i contendenti. Fang Qi era come un forte e le Tre Mosse Letali del Re Cruento come una valanga travolgente. Di fronte a questo attacco le Formazioni Blu dei Nove Cerchi erano come fragili gusci d'uovo.


Ottava fase, terzo incontro. Zhang Yanzhao contro Jiang Lanjian.


In termini di potere d'attacco, Zhang Yanzhao naturalmente superava Jiang Lanjian, ma non importava quanto fosse forte, era inutile se non poteva usarlo!


L'energia della spada di Jiang Lanjian si trasformò in una linea sottile di vera essenza compressa. In un attimo di secondo mandò una decina di colpi di spada. L'energia dell'arma si intrecciò come una rete!


Questa sorta di forza compressa era incredibilmente affilata e formidabile, era anche estremamente difficile da distruggere.


Jiang Lanjian non usò il Concetto di Vento. Anche senza aveva già messo Zhang Yanzhao in difficoltà.


La sua spada era come un serpente velenoso. Ogni volta avrebbe mirato al punto debole della vera essenza di Zhang Yanzhao e non gli avrebbe dato l'opportunità di condensare la sua vera essenza.


Zhang Yanzhao non era riuscito ad usare la sua vera forza. Fu soverchiato dall'intensa pioggia di attacchi. Nonostante volesse attaccare Jiang Lanjian, tutto ciò che poteva colpire erano le sue ombre; non poteva nemmeno toccare l'orlo della veste di Jiang Lanjian.


<em>Chi chi chi!</em>


Le fasce delle braccia di Zhang Yanzhao e i suoi pantaloni erano stati tagliati dal vento della spada. Era evidente che Jiang Lanjian ci stesse andando piano, altrimenti avrebbe potuto tagliargli gli arti.


Zhang Yanzhao sospirò e ripose la sua sciabola; era inutile continuare questo incontro. Jiang Lanjian gli aveva già dato abbastanza rispetto andandoci piano, se avesse continuato così avrebbe solo fatto una pessima figura.


"Ammetto la sconfitta."


"Ben combattuto." Jiang Lanjian mise le mani a coppa in segno di rispetto e si girò per andarsene.
Nonostante avesse sferrato molti colpi non aveva usato molta vera essenza. Zhang Yanzhao invece che aveva consumato enormi quantità di vera essenza, stava già ansimando a terra.


Il divario era troppo ampio!


Prima di questa battaglia, Zhang Yanzhao si era immaginato che avrebbe perso, ma non credeva che non sarebbe riuscito nemmeno a costringere Jiang Lanjian ad usare il Concetto di Vento.


"Yanzhao non ha perso senza motivo." Gli Anziani della famiglia Zhang poterono soltanto sospirare. Nel combattimento tra Lin Ming e Jiang Lanjian non erano stati capaci dicapirequanto fosse forte Jiang Lanjian, ma ora che avevano visto questo incontro, il divario della loro forza era ovvio. Zhang Yanzhao non era riuscito nemmeno a costringere il suo avversario ad usare il suo asso nella manica.


Era difficile credere che quel Lin Ming avesse sconfitto un guerriero che poteva battere Zhang Yanzhao così facilmente.


Ottava fase, decimo incontro. Jiang Baoyun contro il secondo discepolo della Fazione delle Marionette, Mugu Jirong.


Questo incontro era più o meno deciso. Nessuno era incerto al riguardo. Inoltre Mugu Jirong aveva perso tre marionette. Comunque anche se fossero ancora intatte, nessuno credeva che Mugu Jirong avrebbe avuto qualche possibilità di vincere.


Jiang Baoyun non tirò fuori nemmeno la sua spada. Usò solo le sue dita per penetrare la protezione di vera essenza del corpo di Mugu Jirong.


"Vittoria per Jiang Baoyun!"


Quando l'arbitrò annunciò l'esito, il pubblico sussultò.


Nonostante Mugu Jirong fosse indebolito, era comunque il discepolo secondo in classifica della Fazione delle Marionette, che non era affatto debole. Il suo secondo discepolo era di gran lunga superiore in combattimento rispetto ai discepoli diretti della Fazione delle Formazioni e dei Raffinatori.


Si poteva vedere dall'incontro tra Mugu Jirong e Huo Yanluo. All'inizio Mugu Jirong era riuscito a mettere facilmente all'angolo il suo avversario. Solo quando Huo Yanluo aveva usato all'improvviso un'Essenza di Fuoco era riuscito a vincere. Altrimenti Mugu Jirong avrebbe inevitabilmente vinto.


Ma ora quel formidabile Mugu jirong non era riuscito nemmeno a costringere Jiang Baoyun a sfoderare la sua spada. Questo divario era troppo grande.


"È troppo forte! Dal suo primo incontro Jiang Baoyun non ha mai sfoderato la sua spada. Ha solo usato le sue dita per spazzare via i suoi avversari!"


"La Fazione della Spada in origine era la fazione più forte della Valle dei Sette Misteri e Jiang Baoyun è il talento più sbalorditivo che la Fazione della Spada abbia visto negli ultimi cento anni. La sua forza supera già l'immaginazione della gente comune come noi. A parte Jiang Baoyun, perfino il talento di Jiang Lanjian ha già raggiunto il livello dei discepoli diretti precedenti della fazione. Tra gli attuali sette discepoli diretti, metà di loro sono inferiori a Jiang Lanjian! Si vede da come ha sconfitto Zhang Yanzhao! Ha vinto senza nemmeno usare il Concetto di Vento!"


"Giusto, il solo motivo per cui Jiang Lanjian ha perso contro Lin Ming è perché Lin Ming è troppo forte, non perché Jiang Lanjian sia debole. Credo che Jiang Lanjian riuscirà ad arrivare tra i primi 6, Lin Ming invece potrebbe raggiungere perfino i primi 3!"


..........


Quando Jiang Baoyun scese dal palco, vide Mugu Buyu guardarlo con uno strano sorriso, ridacchiando in modo inquietante.


Jiang Baoyun e Mugu Buyu erano senza dubbio i discepoli che avevano più probabilità di diventare il campione di questo Incontro di Arti Marziali tra le Fazioni. Ouyang Ming, che era brillato nell'ultimo incontro, era stato completamente trascurato a causa loro.


"Jiang Baoyun, di sicuro sei crudele. Voglio dare un'occhiata e vedere quanto puoi nascondere la tua spada!" Jiang Baoyun non aveva usato nemmeno la sua spada per sconfiggere il discepolo secondo in classifica della Fazione delle Marionette, facendole perdere la faccia. Mugu Buyu non ne era affatto contento.


Jiang Baoyun sorrise e disse: "Non la nasconderò ancora per molto, ma... non dovresti badare a me, dovresti badare più a te stesso. Contro Lin Ming, i tuoi giocattoli potrebbero rompersi."


"Lin Ming? Eheheh! Credi che sia intuile come quel Jiang Lanjian?" Sogghignò Mugu Buyu, "Jiang Baoyun, quando tu ed io combatteremo, spero che avrei ancora degli assi nella manica. Altrimenti non avrai i requisiti per costringermi ad usare tutte le mie forze!"


Jiang Baoyun si limitò a sorridere senza aggiungere altro. Mugu Buyu, che aveva raggiunto l'Integrazione dell'Essenza era davvero un avversario potente, ma Jiang Baoyun sentiva che Lin Ming era una minaccia ancora più grande!


.........


Nona fase, primo incontro. Huan Xiaodie contro Mugu Buyu!


Quando la piccola e affascinante Huan Xiaodie entrò in campo con un sorriso allegro, il pubblico si stava già aspettando una violenta battaglia. Perfino Lin Ming stava guardando attentamente Mugu Buyu, ma nessuno si immaginava che, subito dopo che l'arbitro annunciò l'inizio dell'incontro, Huan Xiaodie sorridesse maliziosamente e poi dicesse: "Ammetto la sconfitta!"


Il pubblico rimase sbalordito, perfino Lin Ming era rimasto senza parole. Anche il peggiore dei sette discepoli diretti, Fang Qi, aveva combattuto una battaglia simbolica contro Mugu Buyu, facendogli rivelare lo stadio d'Integrazione d'Essenza.


Questa Huan Xiaodie dovrebbe essere più forte di Fang Qi, ma non sembrava che le importasse della sua reputazione e aveva ammesso la sconfitta non appena aveva potuto.


Il pubblico era un po' deluso che questo splendido incontro non si fosse svolto, tuttavia quella delusione svanì velocemente quando fu annunciato l'incontro successivo.


"Nona fase, terzo incontro. Lin Ming contro Qin Wuxin!"


La Fazione del Guqin era il gruppo più discreto e di basso profilo della Valle dei Sette Misteri.
Non aveva molti membri, ma i suoi discepoli non erano deboli, al contrario avevano molti metodi d'attacco strani e peculiari che erano incredibilmente difficili da gestire.


Anche la personalità di Qin Wuxin era molto discreta. Molti sapevano solo che era giovane e aveva raggiunto il Gran Successo del Cuore del Guqin, ma nessuno sapeva quanto fosse davvero forte.


Anche Lin Ming non la conosceva, ma sapeva approssimativamente cosa significava aver raggiunto il Gran Successo del cuore del Guqin.


All'inizio quando Qin Ziya aveva raggiunto il picco dell'Houtian, aveva assunto una Pillola Apertura Celeste per avanzare allo stadio Xiantian, ma a causa di un difetto del suo cuore del Guqin, aveva fallito.


Dopodiché Qin Ziya era andato ad esplorare il mondo, viaggiando per le valli profonde, per trascorrere un intero decennio a coltivare il Gran Successo del suo cuore del Guqin!


Qin Ziya era stato un musicista e aveva grandi capacità nel suonare il Guqin.
Se non avesse iniziato a coltivare ad una così tarda età, probabilmente sarebbe già nello stadio Xiantian. Anche così, Qin Ziya aveva usato dieci interi anni per temprare il suo Cuore del Guqin, il divario tra lui e Qin Wuxin era terrificante!
                                


                                



