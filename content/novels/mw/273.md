---
weight: 2730
title: Capitolo 273 - Attacco Sonico
pubDate: 2025-12-15T08:37:10.191Z
tags:
    - mw
---


L'incontro di Lin Ming contro Qin Wuxin fece entusiasmare il pubblico.


Qin Wuxin era molto popolare nella Valle dei Sette Misteri. Tra i sette discepoli diretti c'erano due donne: una era Qin Wuxin della Fazione del Guqin e l'altra era Huan Xiaodie della Fazione Miraggio.


In confronto alla piccola e raffinata Huan Xiaodie, che sembrava sempre bambina, Qin Wuxin era una donna slanciata e dalle belle proporzioni; era anche più popolare.
Per molti dei discepoli della Valle dei Sette Misteri era diventata da tempo un sogno proibito.


"Discepola della Fazione del Guqin, Qin Wuxin, per favore consigliami."


Qin Wuxin rimase immobile nel campo di arti marziali, il suo abito fluttuava gentilmente nel vento, il suo aspetto era grazioso ed elegante. Visto che aveva raggiunto il Gran Successo nel Cuore del Guqin, il suo portamento aveva una sorta di qualità eterea intoccabile. Posò con calma il Guqin che portava sulle spalle e mosse le sue lunghe maniche. Lo strumento era sospeso di fronte a lei a mezz'aria, come se fosse stato posto su una piattaforma invisibile.


Il tifo del pubblico per Qin Wuxin era come un'onda inarrestabile, tuttavia la ragazza si limitò a suonare il suo Guqin con un'espressione impassibile.


"Lin Ming del regno di Fortuna Celeste, consigliami per favore."


La prima cosa che fece il ragazzo fu stimolare la vera essenza azzurra per proteggersi. Non conosceva i metodi d'attacco della Fazione del Guqin, quindi era meglio essere cauti.


Quando l'arbitro annunciò l'inizio dell'incontro, le dita di Qin Wuxin iniziarono a pizzicare le corde del suo strumento e una magnifica melodia fluì come un dolce ruscello di montagna.
Sembrava semplice musica, ma Lin Ming sentì una traccia di vera essenza tra le note così maestosa che sembrava poter scuotere l'intero palco di arti marziali.


Nonostante fosse sicuro di sé, Lin Ming non avrebbe lasciato che la ragazza suonasse le sue strane melodie. Ricordava chiaramente di quando Qu Wuxin aveva combattuto contro Jing Chanyu, aveva solo pizzicato un po' di corde per distruggere la barriera della sua avversaria come se fosse fragile vetro. Non solo, Qu Wuxin non aveva lasciato trapelare nemmeno un briciolo di vera essenza, aveva mostrato un controllo così preciso che Jing Chanyu non aveva nemmeno capito da dove proveniva l'attacco.


La giovane donna della Fazione del Guqin non era affatto debole. Nessuno aveva notato la profondità delle sue tecniche a causa della sua natura discreta.


Lin Ming tirò fuori la Lancia Pesante d'Argento Flessibile e mirò verso il petto di Qu Wuxin.


La vera essenza azzurra ululò nell'aria emanando la forza del Vero Drago insieme al potere della vibrazione di Forza Penetrante. Quando queste due energie si sovrapponevano, la lancia di Lin Ming sembrava inarrestabile, perfino Jiang Lanjian avrebbe dovuto schivare questo attacco.


Qu Wuxin girò le dita e il suo mignolo pizzicò una corda. All'improvviso un'onda sonora invisibile sfrecciò in avanti, scontrandosi con la punta della lancia di Lin Ming!


<em>Zhi-</em>


Lin Ming sentì della vera essenza ad altra frequenza attaccare la sua arma, collidendo con la vera essenza azzurra.


Entrambe le vere essenze contenevano una potentissima vibrazione. Quando impattarono, risuonò un rumore acuto e fastidioso, come un coltello affilato che strideva sul vetro!


La tenda di luce protettiva del campo di arti marziali non poteva isolare il suono. Molti dei discepoli dalla coltivazione più bassa poterono solo coprirsi gli occhi e indietreggiare velocemente con il volto impallidito.


<em>Uh? Una nota ha bloccato la mia lancia?</em>


Lin Ming era lievemente sorpreso. In quel momento, nonostante la vera essenza azzurra contenuta nella Lancia Pesante d'Argento Flessibile non fosse stata dispersa, la forza della vibrazione era stata cancellata.
Anche se avesse continuato ad attaccare, non avrebbe avuto lo stesso potere d'attacco di prima a meno che Lin Ming non ricaricasse di nuovo il colpo.


Qin Wuxin aveva solo rilasciato una piccola onda sonora ed era riuscita a bloccare la sua avanzata. Questo metodo di attacco era molto più calmo di quello di Jiang Lanjian!


Tuttavia Lin Ming sapeva che il motivo per cui Qin Wuxin poteva farlo non era perché fosse più forte di Jiang Lanjian, ma perché le sue onde sonore contenevano un'intensa vibrazione.


Questo era lo stesso risultato di Forza Penetrante, ma utilizzando un metodo diverso!


In realtà un'onda sonora non era altro che una vibrazione. Si poteva far vibrare la vera essenza riversandola nell'onda sonora e la frequenza della vibrazione sarebbe cambiata a seconda dell'intensità dell'onda sonora.


<em>'Non è la mia vera essenza azzurra ad aver perso, ma la mia Forza Penetrante di fronte al potere della vibrazione di Qin Wuxin!'</em>


La nota musicale di Qin Wuxin non riuscì a disperdere la vera essenza azzurra, ma poteva contrattaccare. Questo sbalordì Lin Ming. C'erano molte sezioni mancanti nei frammenti riguardanti a Forza Penetrante nei ricordi del Supremo Anziano e il ragazzo era riuscito solo a comprendere il metodo di allenamento per Forza Penetrante dopo aver meditato sul 'Pugno Spacca Ossa' per molto tempo. Erano passati sei mesi da allora e i suoi progressi nel raggiungere lo stadio successivo erano stati estremamente lenti.


E oggi, la sua Forza Penetrante aveva perso contro la musica di Qin Wuxin.


Il pubblico vide come la giovane donna aveva respinto Lin Ming con una sola nota e iniziò ad entusiasmarsi. Gli ammiratori di Qin Wuxin cominciarono a tifare a squarciagola, gridando incoraggiamenti, volevano che la serie imbattuta di Lin Ming finisse qui.


Qin Wuxin ignorò tutte le urla assordanti del pubblico, sembrava che non riuscisse nemmeno a sentirle. Durante questo breve combattimento, anche lei era rimasta scioccata. Le vibrazioni del suo Guqin erano sempre state in grado di penetrare ovunque e distruggere ogni difesa. Quando era andata all'avventura per temprare il suo Cuore del Guqin, aveva incontrato molte bestie feroci d'alto livello e ricoperte di corazze, eppure aveva avuto solo bisogno di una nota per ucciderle facilmente.


Tuttavia ora la sua musica era capace di pervadere la lunga lancia di Lin Ming, ma non era riuscita a disperdere la sua vera essenza; era riuscita a stento a bloccarlo. Non c'era da meravigliarsi che Jiang Lanjian avesse perso.


Qin Wuxin si rimboccò le lunghe maniche di seta e risuonò un gentile suono dalle corde del Guqin, che puntò direttamente verso Lin Ming.


Quest'onda sonica era invisibile. Una volta sentito il suono, si era già sotto attacco!


Questa era la prima volta che Lin Ming affrontava questo genere di attacco invisibile e fu colto alla sprovvista. La vera essenza azzurra tremò violentemente e il ragazzo diede un colpo di tosse soffocato, ritirandosi un po' di passi mentre il suo sangue si agitava.


"Bell'attacco bizzarro!"


Se Lin Ming avesse avuto della vera essenza comune a proteggerlo invece di quella azzurra, sarebbe già stato distrutto da quella singola nota!


Ma anche con la vera essenza azzurra, avrebbe potuto resistere a solo due o tre altri attacchi del genere. Dopo la sua protezione si sarebbe infranta e Lin Ming avrebbe dovuto affrontare le onde sonore di Qin Wuxin direttamente.


Nonostante fosse resistente, non era robusto come le bestie feroci di alto livello. E perfino una creatura di alto livello sarebbe stata fatta a pezzi da quest'onda sonora. Si poteva immaginare cosa sarebbe successo una volta che Lin Ming avesse perso la protezione della sua vera essenza.


Qin Wuxin corrugò le sopracciglia. Il suo avversario aveva ricevuto con calma il suo attacco. Il suo potere difensivo superava ogni sua immaginazione.


Mosse le dita e risuonò una serie di note; questo era un attacco a tutta forza!


Ouyang Ming sussultò. I metodi d'attacco della Fazione del Guqin erano troppo strani, anche lui avrebbe avuto problemi di fronte a Qin Wuxin. Questo genere di colpo invisibile e senza forma era troppo difficile da parare. Non solo, ogni onda sonora conteneva un potere d'attacco incredibile che poteva perfino danneggiare gli organi interni.


Come avrebbe risposto Lin Ming?


Non era solo Ouyang Ming a volerlo sapere, anche molti Anziani della Valle dei Sette Misteri stavano guardando l'incontro con il fiato sospeso dalla Grande Sala. Volevano vedere come il ragazzo avrebbe affrontato l'attacco. Evidentemente era la prima volta che Lin Ming affrontava qualcuno della Fazione del Guqin, altrimenti non sarebbe rimasto immobile di fronte ai colpi di Qin Wuxin.


Nella Grande Sala, una donna anziana stava facendo un largo sorriso. Era il capo della Fazione del Guqin ed era anche la maestra di Qin Wuxin. In questi ultimi anni, Jiang Baoyun era stato sotto i riflettori, mettendo in ombra i risultati di tutti gli altri discepoli diretti.
Non era sbagliato definire Jiang Baoyun come il più grande talento che la Fazione della Spada avesse visto negli ultimi 100 anni, dopotutto il suo talento era evidente, ma anche Qin Wuxin era un raro genio. Era sconosciuta solo perché aveva trascorso molto tempo a vagare per le valli all'avventura per temprare il suo cuore del Guqin. Per una diciottenne, raggiungere il Gran Successo del Cuore del Guqin era un evento raro in tutta la storia della Fazione del Guqin!


<em>Ding ding ding!</em>


Risuonò un rumore limpido simile a quello di una perla che cadeva su un piatto di giada. Lin Ming aveva già sperimentato un attacco sonico, non sarebbe rimasto impalato come un idiota a riceverlo di nuovo.


La sua forza dell'anima penetrò nell'aria e iniziò ad usare il Concetto di Vento!


Un attacco sonico alla fine era un rumore e tutte queste melodie dovevano essere trasmesse attraverso la vibrazione dell'aria. Lin Ming era in grado di integrare la sua percezione nel vento e sentendolo, poteva controllare tutti i pericoli nascosti nell'aria.


In quel momento, Lin Ming contrattaccò, Fiori nella Tempesta!


Una volta che il Concetto di Vento si fuse con la Lancia Pesante d'Argento Flessibile, divenne molto più veloce rispetto a prima! Ogni nota fu fatta a pezzi da Lin Ming.


"Uh?"


Gli Anziani che stavano osservando con cautela il palco di arti marziali mostrarono un'espressione sbalordita, come se non potessero credere a ciò che stavano vedendo. Un'onda sonora era invisibile e senza forma. La maggior parte dei praticanti di arti marziali avrebbero fatto di tutto per avvicinarsi il più possibile e far sì che il combattimento si svolgesse a distanza ravvicinata. Se avessero potuto raggiungere il nemico, allora avrebbero praticamente vinto. Dopotutto c'erano pochi maestri di arti marziali che usavano il suono capaci di combattere a distanza ravvicinata.


Se uno si fosse limitato a difendersi, allora avrebbe perso. Questo perché era incredibilmente difficile individuare gli attacchi!


Ma ora avevano visto Lin Ming distruggere ogni nota con la sua lancia. Questo aveva confuso e sbalordito tutti quanti.


In particolare le studentesse della Fazione del Guqin avevano un'espressione spiazzata. Sapevano bene quanto fosse potente Qin Wuxin. Naturalmente Lin Ming non era debole, se fosse riuscito ad avvicinarsi alla ragazza per poi sconfiggerla allora non sarebbero rimaste stupite, ma Lin Ming era rimasto sul posto a difendersi.


Erano state nella Fazione del Guqin per così tanti anni, eppure non avevano mai visto un combattimento del genere.


Chi diavolo era questo Lin Ming? Un pipistrello?


"Un'onda sonora non è invisibile e senza forma? Come si sta difendendo dagli attacchi di Qin Wuxin?" Chiese un Anziano con tono sbalordito.


"Con il Concetto di Vento!" Disse Shi Zongtian. "Le onde sonore passano attraverso il vento. Lin Ming riesce ad individuare ogni nota attraverso il Concetto di Vento per poi reagire velocemente, ma per farlo bisogna avere una forza dell'anima formidabile. Al momento tra tutti i discepoli presenti, solo Lin Ming potrebbe riuscirci."


Shi Zongtian aveva ragione, perfino Jiang Lanjian non ne era capace. Nonostante potesse utilizzare il Concetto di Vento, la sua forza dell'anima era insufficiente. Non aveva l'enorme forza dell'anima e la capacità di controllarla per permeare il vento e percepire la situazione.


"Uh, ma sono confuso, mi chiedo cosa stia pensando questo Lin Ming. Dato che può bloccare le onde sonore, perché non si avvicina a Qin Wuxin?" Un Anziano scosse la testa. Credeva che l'esperienza di Lin Ming fosse insufficiente e che non ci avesse pensato.


Shi Zongtian rimase in silenzio. Sapeva che Lin Ming era giovane, ma di sicuro non mancava di esperienza. Il ragazzo aveva subito pensato ad un piano per resistere alla musica del Guqin combinando il Concetto di Vento con la sua forza dell'anima; questo chiaramente dimostrava quanto fosse inventivo e flessibile.


Se Lin Ming aveva deciso di non combattere in maniera ravvicinata, doveva avere un altro piano, ma quale?
                                


                                



