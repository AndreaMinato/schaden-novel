---
weight: 2740
title: Capitolo 274 - Intuizione
pubDate: 2025-12-15T08:37:10.191Z
tags:
    - mw
---


<em>Da editare</em>
<em>-Schadenfreude</em>


"Otto Melodie del Vento Misterioso!"


Le mani delicate di Qin Wuxin afferrarono con durezza le corde e risuonò un suono lamentoso dal Guqin, come della seta che veniva strappata.


Otto melodie sfrecciarono allo stesso tempo. Non erano attacchi separati, invece si complementavano con armonia entrando in risonanza l'una con l'altra. Le melodie complesse si trasformavano in continuazione, piene di intento omicida, invisibili e senza forma!


Questa era la prima volta che Qin Wuxin usava un attacco del genere all'Incontro di Arti Marziali tra le Fazioni. Prima di questo combattimento aveva solo usato delle onde d'attacco sonore per sconfiggere tutti i suoi nemici.


Otto Melodie del Vento Misterioso!


Le ragazze della Fazione del Guqin videro questa tecnica e iniziarono ad agitarsi. Questa era una delle mosse finali della loro fazione, il metodo di coltivazione assoluto tra tutti i metodi principali!


Naturalmente non avrebbero mai avuto la fortuna di imparare un metodo di coltivazione di tale livello. Infatti con il loro talento sarebbe stato inutile studiarlo, avrebbero soltanto sprecato il loro tempo.


Le Otto Melodie del Vento Misterioso era una tecnica d'attacco che il Fondatore della Fazione del Guqin aveva trovato in qualche antica rovina. Quest'abilità conteneva un potere d'attacco incredibilmente formidabile e le ragazze della fazione del Guqin fissarono Qin Wuxin senza battere ciglio e con le orecchie dritte per non perdersi un solo dettaglio.


Dal loro punto di vista Qin Wuxin era un massimo talento. La difficoltà delle Otto Melodie del Vento Misterioso superava ogni loro immaginare. Una volta usata, questa tecnica avrebbe spazzato via ogni opposizione.


"Ha usato perfino le Otto Melodie del Vento Misterioso, stavolta Wuxin ha davvero incontrato un avversario formidabile." L'espressione della vecchia della Fazione del Guqin era cupa. Questo piccola canaglia di nome Lin Ming era davvero difficile da affrontare; era riuscito a capire il metodo d'attacco delle onde soniche. Tuttavia le Otto Melodie del Vento Misterioso cambiavano in continuazione e contenevano un principio astratto. Quando era giovane, aveva sconfitto molti maestri ed esperti con le Otto Melodie del Vento Misterioso.


<em>'Wuxin ha già coltivato le Otto Melodie del Vento Misterioso al 70% della loro efficacia. Voglio vedere come questa piccola canaglia le fermerà!'</em> Pensando questo, il volto rugoso della vecchia mostrò un sorriso scaltro.


In quel momento Lin Ming era tranquillo. Aveva già percepito attraverso il Concetto di Vento le otto melodie letali nascoste nell'aria.


Nonostante le Otto Melodie del Vento Misterioso fossero incredibilmente enigmatiche, il loro nome conteneva comunque la parola 'vento'. Finché fossero passate attraverso l'aria, Lin Ming sarebbe riuscito a percepire ogni cambiamento nelle note attraverso il Concetto di Vento.


In quel momento il ragazzo chiuse gli occhi. Di fronte a questo attacco sonoro, il senso della vista sarebbe stato completamente inutile. Anche quello dell'udito non gli sarebbe stato d'aiuto, perché una volta che avesse sentito il suono della melodia, allora l'attacco sarebbe già arrivato.


Con l'aiuto del suo intento marziale etereo, Lin Ming entrò istantaneamente in un profondo stato di concentrazione. La sua forza dell'anima si espanse in otto direzioni come un enorme polpo.


In quel momento Lin Ming aveva annullato i suoi cinque sensi e non poteva più sentire o udire. Ma la sua percezione della forza dell'anima era aumentata in modo terrificante. Aveva sotto controllo ogni singola fluttuazione dell'atmosfera circostante.


Tutte le otto melodie erano state comprese meticolosamente da Lin Ming.


Prima melodia!


Una vibrazione a bassa frequenza, come una marea di un oceano.


Seconda melodia!


La vibrazione era un po' più veloce, come il canto stridulo degli uccelli.


Terza melodia!


Una leggera vibrazione difficile da individuare. Era come il ronzio di un insetto notturno.


Quarta melodia!


Un'intensa vibrazione, come il suono terrificante di un terremoto o una valanga!


.....


Ottava melodia!


La frequenza era alta e la vibrazione forte. Era come un vaso d'argento che si rompeva, come un coltello che tagliava del ghiaccio cristallino.


Queste otto melodie erano tutte diverse. Si scontravano, risuonavano, si complementavano, si sopprimevano creando infinite variazioni!


Se la frequenza fosse stata diversa, allora il potere della vibrazione sarebbe cambiato...


In quel momento Lin Ming capì. Il potere della vibrazione conteneva una Legge del genere!


Istantaneamente sferrò otto colpi con la sua lancia!


Otto attacchi con una diversa frequenza e vibrazione di vera essenza.
Ogni colpo corrispondeva ad una diversa melodia.


<em>Pah pah pah pah pah pah pah pah!</em>


Allo stesso tempo risuonarono otto rumori. Ognuno di essi era lieve, come un piccolo fuoco artificiale che sibilava.


Era completamente diverso dal suono acuto del primo impatto.


Cosa?!?!


I praticanti di arti marziali attorno rimasero così sbalorditi da rimanere a bocca aperta, specialmente le giovani della Fazione del Guqin che capivano quanto erano potenti le Otto Melodie del Vento Misterioso. Avevano espressioni incredule, non potevano credere ai loro occhi. Se Lin Ming avesse semplicemente distrutto le melodie di Qin Wuxin, allora non sarebbero state così sorprese. Dopotutto il ragazzo aveva sconfitto Jiang Lanjian.


Ma ora Lin Ming aveva sferrato otto colpi e aveva annullato perfettamente le Otto Melodie del Vento Misterioso, non riuscivano assolutamente a capire come fosse possibile.


Le otto melodie avevano infinite variazioni. Era un metodo di coltivazione trovato in un'antica rovina; come poteva essere così facile da decifrare?


La persona che reagì più intensamente fu il capo della Fazione del Guqin. L'espressione della vecchia di 200 anni cambiò subito e si alzò immediatamente.


"Questo è impossibile!"


La maestra della Fazione del Guqin aveva una vista straordinaria. Un normale praticante di arti marziali avrebbe visto solo che Lin Ming aveva risolto le Otto Melodie del Vento Misterioso, ma senza capire il metodo specifico.
Ma la maestra della Fazione del Guqin era stata in grado di capire chiaramente l'intero processo!


Lin Ming aveva sferrato otto colpi e ognuno di essi conteneva della vera essenza che corrispondeva alle otto melodie!


Ma anche il capo della Fazione del Guqin non sapeva che tecnica avesse usato Lin Ming, la sua vera essenza era riuscita a controbilanciare perfettamente le melodie senza emettere alcun suono.
Ci fu solo un piccolo suono stridulo; sembrò quasi che la musica del Guqin di Qin Wuxin fosse scomparsa nel nulla.


"Questa piccola canaglia! In quell'attimo di secondo è riuscito a dedurre i profondi principi contenuti nella melodia! Questa ovviamente è la prima volta che incontra le Otto Melodie del Vento Misterioso, come può conoscerle?! Ha decodificato il metodo di coltivazione principale della mia Fazione del Guqin, com'è possibile?!?!" Il capo della Fazione del Guqin non era capace di accettare la verità. Per lei le Otto Melodie del Vento Misterioso era il massimo metodo di coltivazione della sua fazione, eppure era stato stravolto da un ragazzo di sedici anni in una sola mossa. Praticamente era come se le sue certezze stessero crollando di fronte a lei.


Diversi Anziani videro la reazione del capo della Fazione del Guqin e non ne capirono il motivo. Non conoscevano le complessità delle onde soniche, né i misteri delle vibrazioni.


"Maestra Qin, cosa le ha fatto perdere la compostezza?" Disse lentamente Shi Zongtian.


L'espressione del capo della Fazione del Guqin si incupì. Strinse i denti e si sedette senza rispondere. Non voleva elogiare Lin Ming per la sua percezione sbalorditiva, sarebbe stato come dare uno schiaffo alla sua Fazione del Guqin.


Shi Zongtian sorrise lievemente. Anche se non capiva i misteri dietro la musica, era riuscito a capire come Lin Ming aveva provocato questa reazione. Far sì che questa vecchia ciabatta si comportasse così non era affatto facile.


Le cose si stavano facendo sempre più interessanti.


Sul palco di arti marziali, Qin Wuxin aveva perso la sua luce e il suo temperamento etereo. Aveva riversato la sua vera essenza nella musica del Guqin, nessuno sapeva meglio di lei cos'era successo un momento fa.


Lin Ming aveva usato i suoi attacchi di vera essenza e ogni colpo di lancia conteneva una certa vibrazione e frequenza di vera essenza che si era scontrata con le sue melodie, annullandole!


Come ci era riuscito?


Qin Wuxin sentì tremare le ciglia. Voleva pizzicare le corde del suo Guqin, ma a metà percorso si fermò all'improvviso. Scoprì che Lin Ming era ancora fermo sul posto, ignorando completamente ciò che stava accadendo attorno a lui, come se fosse entrato in un qualche strano stato.


Illuminazione improvvisa?


Dopo che alcuni praticanti di arti marziali avessero compreso una Legge, era possibile che entrassero in uno stato di illuminazione improvvista. Questo stato sarebbe durato per diverse decine di respiri di tempo e, durante quel periodo di tempo, la coltivazione, la forza dell'anima e la compresione di Concetti sarebbero avanzati terribilmente!


Questo stato meraviglioso era più che raro; poteva essere solo scoperto e non ricercato, bisognava avere fortuna. Molti maestri avevano raggiunto lo stadio Xiantian o perfino lo stadio del Nucleo senza sperimentare un'illuminazione improvvisa.


Qin Wuxin l'aveva capito perché una volta anche lei l'aveva sperimentato. Era stata un'occasione fortunata che aveva incontrato mentre si stava avventurando tra le valli per temprare il suo Cuore del Guqin. Dopo essere rimasta in meditazione per tre giorni e tre notti, era entrata spontaneamente in uno stato di illuminazione improvvisa. Dopo essersi risvegliata il suo Cuore del Guqin aveva raggiunto il Gran Successo!


c'erano pochi diciottenni nella storia della Fazione del Guqin che avevano raggiunto questo risultato. Altrimenti sarebbe stato impossibile per lei usare le Otto Melodie del Vento Misterioso.


L'illuminazione improvvisa era una condizione che tutti i praticanti di arti marziali desideravano ardentemente. Poteva accadere ovunque e in ogni momento, ma una volta interrotta, questo stato sarebbe finito.


Qin Wuxin esitò e alla fine ritirò la mano. Aspettò con calma che Lin Ming completasse la sua illuminazione improvvisa.


La ragazza sospirò. Le opportunità fortunate e il talento di questo giovane potevano fare davvero impazzire di gelosia. Era così forte e aveva una percezione sbalorditiva. Forse perfino Jiang Baoyun e Mugu Buyu avrebbe avuto difficoltà a superare un talento del genere.


Questa volta l'illuminazione improvvisa di Lin Ming originava dalla sua comprensione della Legge delle Vibrazioni. Il suono era solo un genere di vibrazione, ma la vibrazione era la fonte di tutti i suoni.


I discepoli della fazione del Guqin erano abili nell'uso delle onde sonore, ma in termini di comprensione della vibrazione erano di molto inferiori a Lin Ming.


Dopo aver coltivato Forza Penetrante per così tanto tempo, Lin Ming era riuscito a comprendere la fonte di tutte le vibrazioni, il cosiddetto Concetto della Vibrazione. Lin Ming l'aveva capito dopo essere stato ispirato dalle Otto Melodie del Vento Misterioso!


Questa comprensione gli aveva permesso di controllare quasi perfettamente la vibrazione di vera essenza e la sua intensità, facendo sparire le Otto Melodie del Vento Misterioso. Quei suoni erano svaniti, lasciando solo un rumore stridulo. Altrimenti sarebbe stato come la prima volta che l'onda sonica di Qin Wuxin aveva incontrato la sua lancia e avrebbe causato un suono acuto.


<em>'Allora è così. Quando la frequenza è la stessa, ma la direzione è opposta, allora le due vibrazioni si cancelleranno senza lasciare traccia...'</em>


Lin Ming stava pensando tra sé e sé. La vera essenza vibrante nel suo corpo cominciò a tremare mentre si divideva. In quel momento i filamenti di vera essenza si divisero a metà; 5000 filamenti erano diventati 10.000!


"Huo!"


Lin Ming aprì gli occhi all'improvviso. In quel momento sembrò brillare un fulmine nelle sue pupille!


In quei meri dieci respiri di tempo di improvvisa illuminazione, la forza dell'anima di Lin Ming era aumentata di un altro livello e la sua vera essenza era cresciuta. La sua coltivazione al picco della Forgia delle Ossa cominciò a straripare! Iniziò a fluire indipendentemente nei suoi meridiani!


I meridiani di Lin Ming si erano da tempo collegati per un colpo di fortuna dopo che aveva assorbito il Fulmine Divino del Drago del Fiume Viola. Era stato solo a causa dell'avvertimento di Mu Qianyu che Lin Ming non era avanzato. Il motivo per cui il ragazzo aveva connesso i suoi meridiani era grazie al potere del fulmine e non a causa alla sua vera essenza. Se fosse avanzato al Circolazione, le sue fondamenta non sarebbero state stabili.


Perciò Lin Ming aveva deciso di non salire di livello, aspettando che la vera essenza del suo Forgia delle Ossa si accumulasse al punto da straripare naturalmente. Quando sarebbe accaduto, allora la vera essenza sarebbe fluita spontaneamente nei suoi meridiani creando le fondamenta più solide.


Visto che aveva soppresso forzatamente la sua vera essenza facendo sì che non fluisse nei suoi meridiani, tutti, incluso Qin Ziya, non avevano notato che i meridiani di Lin Ming si erano già connessi.


Ora che la vera essenza finalmente stava fluendo, tutto ciò che Lin Ming doveva fare era sedersi a meditare per una sera e consolidare la sua coltivazione. A quel punto sarebbe entrato ufficialmente negli stadi iniziali del Circolazione!


"Questo ragazzo... sembra che sia avanzato di livello?" Shi Zongtian sussultò. Questa non era un'informazione irrilevante. Perfino nell'Isola della Divina Fenice sarebbe stato raro per un sedicenne entrare ufficialmente negli stadi iniziali del Circolazione!


"Avanzamento? Umpf. È solo un aumento di vera essenza nel Forgia delle Ossa. L'ostacolo nel cammino tra il Forgia delle Ossa e il Circolazione non è né troppo grande, né troppo piccolo, ma bisogna comunque connettere i meridiani ed aprirli, come potrebbe essere così veloce?" La vecchia della Fazione del Guqin sorrise con sdegno. Sembrava che accadessero sempre più miracoli a Lin Ming, rendendola ancora più scontenta.
                                


                                



