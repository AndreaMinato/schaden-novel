---
weight: 276
title: Capitolo 276 - Stadio della Tempra del Midollo
pubDate: 2025-12-15T08:37:10.191Z
tags:
    - mw
---


<em>Da editare...</em>
<em>-Schadenfreude</em>


"Intento marziale?"


Sentendo le parole di Shi Zongtian, tutti gli Anziani presenti rimasero scioccati. Mentre guardavano con attenzione, notarono che Lin Ming era davvero entrato in uno strano stato, come se l'ambiente circostante non avesse la minima influenza su di lui. Questa condizione sembrava proprio l'intento marziale descritto nelle note antiche.


Un intento marziale poteva essere soltanto scoperto e non ricercato. Poteva essere compreso per un colpo di fortuna e non aveva assolutamente niente a che fare con il talento. Poteva perfino apparire in una persona comune o in un corpo di un invalido.


I geni potevano essere allevati attraverso numerose generazioni, ma un intento marziale non poteva essere favorito. Tra gli innumerevoli talenti della giovane generazione della Valle dei Sette Misteri non c'era una sola persona che era riuscita a comprendere un intento marziale.


"Ha davvero compreso un intento marziale... questo tipo ha una fortuna maledetta! Si starà sollevando del fumo dalle tombe dei suoi antenati!"


<em>Nota Traduzione: Premetto che ho trovato questa informazione sul yahoo answer cinese e non la prenderei per oro colato, comunque mi sembra che spieghi la frase precedente e quindi la includerò comunque.</em>


<em>"Secondo antiche leggende cinesi, quando una persona diventa immortale dopo la morte, il suo corpo può trasformarsi in un filo di fumo che si solleva dalla tomba. Si pensa che porti fortuna e sia una benedizione per le generazioni successive".</em>


La vecchia della fazione del Guqin strinse i denti come un cane rabbioso, fissando Lin Ming ansimando come una rana. Era così arrabbiata da non riuscire a parlare. Questo zoticone di campagne dei 36 paesi aveva davvero sconfitto la sua discepola più amata e aveva distrutto il metodo di coltivazione principale, le Otto Melodie del Vento Misterioso.


E ciò che era ancora più irritante era che era avanzato di stadio nel bel mezzo della battaglia mostrando anche un intento marziale; era praticamente una serie di schiaffi in faccia per lei. Sentiva che la Fazione del Guqin fosse solo servita a mostrare le qualità di Lin Ming; come poteva qualcuno arrogante come lei sopportare una cosa del genere?


Shi Zongtian non badò alla reazione del capo della Fazione del Guqin e guardò Mu Qinghong con preoccupazione. Shi Zongtian era pieno di emozioni contrastanti. Mentre voleva che Lin Ming diventasse sempre più forte, al tempo stesso temeva che l'Isola della Divina Fenice fosse venuta qui per rubare il loro talento. Si poteva dire che fosse nel bel mezzo di un dilemma.


Mu Qinghon sorrise ma non disse nulla. Sapeva già che Lin Ming aveva connesso tutti i suoi meridiani e che non avrebbe avuto alcun ostacolo nel passare dal Forgia delle Ossa al Circolazione, ma non si aspettava che sarebbe avanzato così in fretta.


"Ha raggiunto il Circolazione dopo aver compiuto 16 anni. In confronto a Qianyu è più lento di circa otto mesi. Comunque questa velocità è già molto rara, non posso immaginare che sorta di futuro avrebbe."


Il cuore di Mu Qinghong era pieno di aspettative. Mu Qianyu era un talento con un attributo fuoco, Mu Bingyun era una praticante di arti marziali di tipo ghiaccio e Lin Ming con il suo talento di tipo fulmine, sarebbero stati tre talenti impareggiabili. In futuro sarebbero diventati guerrieri capaci di cambiare la situazione nella Regione dell'Orizzonte Sud e forse avrebbero potuto scoraggiare il titano che si nascondeva nel Mare del Sud.


.....


Quando la nona fase finì, era arrivata l'ora di pranzo e Lin Ming era seduto a meditare, immerso nel suo intento marziale. Naturalmente Qin Xingxuan non era andata a mangiare. Un praticante di arti marziali poteva saltare facilmente un po' di pasti, anche rimanere svegli per giorni non li avrebbe influenzati troppo.


Jiang Baoyun non se n'era andato. Invece stava lucidando la sua arma ed era seduto su una sedia nell'area d'aspetto dei contendenti, guardava Lin Ming da lontano.


"Stadio Circolazione..." Mormorò Jiang Lanjian mentre si sedeva vicino a Jiang Baoyun.


"Sì..." Annuì Jiang Baoyun. Per un genio era facile usare la pressione di una vera battaglia per salire di livello. Questo era il motivo per cui molti discepoli erano venuti a questo Incontro di Arti Marziali tra le Fazioni.


"Le cose si stanno facendo sempre più interessanti. Credevo che Lin Ming mi avrebbe solo fatto combattere un po' più seriamente, ma ora..." Mentre lo diceva, lo sguardo di Jiang Baoyun si animò con un intenso spirito combattivo.


"Credi che possa sconfiggerti?"


"Non lo so!"


Jiang Lanjian rimase sorpreso. Jiang Baoyun era sempre stato un uomo molto arrogante; erano pochissimi i coetanei che poteva considerare suoi avversari, ma ora sembrava aver dato un'alta valutazione a Lin Ming.


Jiang Lanjian disse: "Ho combattuto contro di lui. Nonostante non possa sconfiggerlo, sono comunque riuscito ad affrontarlo. Il mio Concetto di Vento è riuscito a ferirlo, ma contro di te, il mio Concetto di Vento non funziona affatto, non posso nemmeno toccarti l'orlo dell'abito..."


"Ahah, a volte questi divari non sono facilmente spiegabili. Non hai visto che dopo che ha combattuto con Qin Wuxing stava costantemente migliorando?"


"L'ho notato ma... Non credo che i progressi che ha fatto riusciranno a coprire il divario tra voi due. Anche se è avanzato allo stadio Circolazione è avvenuto solo di recente e la forza che ha acquisito è limitata."


"Aspetta e vedrai. Se non ci sono incidenti, Lin Ming affronterà Mugu Buyu prima di me. La forza di Mugu Buyu non può essere sottovalutata. Gli attacchi di quel tipo sono davvero strani. Anche io non posso essere sicuro di poterlo sconfiggere! Dopo che Lin Ming e Mugu Buyu combatteranno riuscirò a capire quali sono i limiti della sua forza."


Gradualmente l'avanzamento di Lin Ming entrò in un punto critico. La vera essenza fluì nei suoi organi, nelle ossa e nei meridiani dove iniziò a circolare in ogni cellula, facendo un circolo completo e nutrendo il corpo prima di tornare negli organi e nei muscoli.


Mentre la vera essenza fluiva nei suoi meridiani, creò un circuito per il corpo.
Questa era la più grande differenza tra lo stadio Circolazione e il Forgia delle Ossa. Se la vera essenza si limitasse a fluire negli organi e nelle ossa sarebbe stata come una carrozza in una palude; sarebbe rimasta impantanata lì. Tuttavia, se la vera essenza fosse penetrata nei meridiani e fluita attraverso di essi, sarebbe stata come un cavallo veloce su una strada spaziosa. Non c'era confronto tra i due.


Dopo che questa circolazione completò più volte il suo ciclo, Lin Ming divenne sempre più calmo.


"Uh? Questo..."


In quell'istante Lin Ming sentì una quantità microscopica di vera essenza penetrare nelle sue ossa e fondersi con il suo midollo.


Tempra del Midollo!


Lin Ming era esultante!


Il 'Chaotic Virtues Combat Meridian' era un metodo di coltivazione di massimo livello per la Trasformazione del Corpo, era stato tramandato dal Regno Divino e conteneva una conoscenza accumulata di oltre un bilione di anni. Nonostante il suo metodo di coltivazione non potesse essere considerato prezioso nel Regno Divino, era il più completo e perfetto per la Trasformazione del Corpo.


I metodi di coltivazione della Trasformazione del Corpo del continente Tianyan contenevano solo sei stadi. Al di sopra c'erano quelli di Raduno dell'Essenza che includevano lo stadio Houtian e Xiantian. Questa era già una branca di coltivazione separata dalla Trasformazione del Corpo e si dedicavano alla coltivazione di vera essenza e dell'anima.


Tuttavia il 'Chaotic Virtues Combat Meridian' contenevano delle fasi aggiuntive al di sopra del Circolazione. Questo includeva la Tempra del Midollo dove la vera essenza penetrava nel midollo, le Otto Porte Nascoste dei Tronchi Celesti da aprire e le Nove Stelle del Palazzo del Dao. Dopo averli completati, il pugno di un praticante poteva sconvolgere il cielo e i suoi piedi distruggere la terra, i suoi ruggiti avrebbero avuto la forza di una tribolazione celeste. Con un attacco si potevano distruggere le lune e annientare le stelle!


Anche se i ricordi contenevano descrizioni esagerate, Lin Ming ci credeva. Tuttavia era sempre stato un po' preoccupato.


Temeva di non poter raggiungere lo stadio di Tempra del Midollo o che il 'Chaotic Virtues Combat Meridian' che stava coltivando avesse dei difetti. Dopotutto i corpi degli abitanti del Regno Divino potevano essere diversi dagli esseri umani del continente Tianyan; cosa sarebbe successo se non fosse riuscito a raggiungere lo stadio della Tempra del Midollo?


E ora, dopo che Lin Ming era avanzato al Circolazione, aveva finalmente sentito un po' di vera essenza entrare nel suo midollo, come poteva non esserne entusiasta?


Se avesse potuto aprire le Otto Porte Nascoste dei Tronchi Celesti e le Nove Stelle del Palazzo del Dao. Anche se Lin Ming non avesse iniziato ad avanzare allo stadio Houtian e Xiantian, solo grazia alla coltivazione della Trasformazione del Corpo sarebbe potuto diventare un guerriero supremo nella sua generazione.


Dopo aver visto questa piccola traccia di vera essenza, Lin Ming continuò a spingere la sua vera essenza nel midollo ma senza risultato.


Alla fine lo straripamento di vera essenza era terminato ed era riuscito solo a spingere una quantità insignificante di vera essenza nel midollo.


Lin Ming sospirò e scosse la testa:<em>'Sembra che debba essere fatto come annotato nel 'Chaotic Virtues Combat Meridian'. Dovrò usare delle pillole di massima qualità per depurare i muscoli e ripulire il midollo e dovrò rimuovere l'aria Houtian contaminata. Non so quanto sarà difficile, ma potrebbe essere più arduo che avanzare nello stadio Houtian o Xiantian...'</em>


<em>'Pillole di massima qualità... Avrò bisogno di queste pillole di massima qualità. Che genere di pillole possono essere chiamate così da un Supremo Anziano del Regno Divino? Una Pillola Apertura Celeste sarà sufficiente?'</em>


Lin Ming non era sicuro di trovare un metodo. Anche se fosse diventato un discepolo principale della Valle dei Sette Misteri, una pillola di questo livello non era uno scherzo. Aveva un valore inestimabile e non era qualcosa che si potesse ottenere ovunque.


"Beh, se potessi vincerel'Incontro di Arti Marziali e diventassi il campione, riuscirei ad ottenere una Pillola Apertura Celeste in futuro. Tuttavia dovrò arrivare al picco dell'Houtian prima che me la diano. Dovrò trovare il modo di farmela consegnare prima, altrimenti non so quanto ci metterò ad arrivare al picco dell'Houtian..."


Pensando a questo, Lin Ming aprì gli occhi. Era arrivato ufficialmente al Circolazione.


"Lin Ming, sei davvero avanzato." Sorrise Qin Xingxuan. Era rimasta costantemente di guardia e non si era mossa nemmeno di mezzo passo. Naturalmente non avrebbe lasciato che qualcuno disturbasse il ragazzo in un periodo così critico. Il fatto che Lin Ming si fidasse completamente di lei... Qin Xingxuan lo trovava molto piacevole.


"Sono appena avanzato e la mia coltivazione non si è consolidata. Probabilmente la mia forza non è aumentata di molto." Mentre lo diceva, scorse Jiang Baoyun che lo fissava da lontano. Jiang Baoyun sorrise e annuì verso di lui, salutando.


Anche Lin Ming rispose con un sorriso. Pensò:<em>'Lo sguardo di Jiang Baoyun è come una spada affilata, come se mi stesse passando attraverso. Nonostante non capisca la mia forza, è in grado di valutare approssimativamente quanto sono forte. Mi guarda con così tanta sicurezza, sembra che non possa sottovalutarlo.'</em>


In quel momento la pausa pranzo finì e i contendenti iniziarono a tornare nell'arena. La maggior parte delle persone che era entrata osservò Lin Ming con sguardi che contenevano invidia, venerazione, paura, ammirazione e perfino risentimento.


Lin Ming era sempre stato molto forte, ma ora era ancora più potente e anormale.


Quando iniziarono gli incontri pomeridiani, i soli contendenti che avevano vinto nettamente erano stati Lin Ming, Huo Yanluo, Mugu Buyu, Ouyang Ming e Jiang Baoyun. Le battaglie erano diventate accese e gli scontri tra maestri erano più frequenti. Stavano combattendo più spesso perfino guerrieri come Jiang Lanjian e Qin Wuxin.


Durante la decima fase, nel quinto incontro Huan Xiaodie combatté contro Huo Yanluo. Huang Xiaodie usò tutti i suoi stili d'attacco e creò innumerevoli illusioni. Tuttavia Huo Yanluo riuscì a resistere e a stimolare la sua vera essenza, evocando l'Essenza di Fuoco per difendersi per poi attaccare.


L'Essenza di Fuoco di grado Human media qualità formò un anello di rocce fuse attorno a Huo Yanluo; tutte le illusioni e i fantasmi furono sciolti dalla Fiamma dell'Abisso!


Mentre Huo Yanluo si avvicinava passo dopo passo, tutte le mosse di Huan Xiaodie furono annullate. Alla fine fu sconfitta.


Il pubblico iniziò ad esultare, specialmente i discepoli della Fazione dei Raffinatori che erano entusiasti.


"Ahah, l'Apprendista Senior è troppo forte, ha vinto di nuovo! Sembra che la nostra Fazione dei Raffinatori potrà davvero sperare di arrivare tra i primi 5 stavolta!"


"Naturalmente, il nostro Apprendista Senior è uno dei cinque contendenti che hanno vinto finora. Se guardi gli altri quattro, Jiang Baoyun e Mugu Buyu sono persone anormali. Lin Ming e Ouyang Ming sono praticamente delle bestie, ma il nostro Apprendista Senior non è più debole di loro. Con l'Essenza di Fuoco di grado Human media qualità chi può fermarlo?


I discepoli della Fazione dei Raffinatori discutevano con molto entusiasmo. Accanto a loro, una giovane della Fazione del Guqin mostrò un'espressione scontenta: "Cosa intendete? Se la nostra Apprendista Senior non avesse incontrato quel tipo anormale allora sarebbe rimasta imbattuta anche lei. State dicendo che la nostra Apprendista Senior è più debole del vostro Huo Yanluo?"
                                


                                



