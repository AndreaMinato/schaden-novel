---
title: Capitolo 278 - Il Risultato è Evidente
pubDate: 2025-12-15T08:37:10.192Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano G.</em>
<em>-Schadenfreude</em>


Il potere del fuoco veniva assorbito in continuazione dal Seme del Dio Blasfemo. La vera essenza azzurra nel corpo di Lin Ming si accese; il potere delle fiamme che scorreva nei suoi meridiani provocava dolore, ma erano solo lievi scottature. Grazie alla vera essenza azzurra che proteggeva i suoi meridiani, erano incredibilmente tenaci al punto che il potere del fuoco non poteva assolutamente danneggiarli.


All'inizio Lin Ming aveva assorbito il Fulmine Divino del Drago del Fiume Viola con l'aiuto di Mu Qianyu e della Pietra Magnetica dell'Origine. Tuttavia quella era un'Anima del Tuono di grado Earth bassa qualità. Lin Ming era capace di affrontare da solo un'Essenza di Fuoco di grado Human media qualità.


Naturalmente il ragazzo aveva solo intenzione di assorbire un po' di Fiamme dell'Abisso. Era impossibile prendere l'Essenza di Fuoco nel corpo di Huo Yanluo, sarebbe stato praticamente come creare una lotta all'ultimo sangue con la Fazione dei Raffinatori della Valle dei Sette Misteri. Anche se aveva il supporto di Mu Qinghong, non avrebbe fatto qualcosa di così malvagio e stupido.


Le Essenze di Fuoco erano eterne e non si estinguevano mai. Anche se Lin Ming aveva tratto molta energia dalle fiamme, un'Essenza di Fuoco avrebbe avuto bisogno solo di un po' di materiali di supplemento ed energia per tornare alle sue condizioni ideali. La Valle dei Sette Misteri aveva accumulato innumerevoli risorse saccheggiando le terre vicine, usare un po' di materiali per nutrire un'Essenza di Fuoco sarebbe stata una cosa da nulla.


Dopo dieci respiri di tempo, la lancia di Lin Ming stava ancora infilzando il drago di fuoco della Fiamma dell'Abisso, non era arretrato nemmeno di un passo. Durante questo periodo di tempo, Huo Yanluo aveva usato tutte le sue forze e tutta l'essenza che era capace di riversare. Aveva perfino utilizzato la sua energia disperatamente, ma nulla era riuscito a smuovere Lin Ming!


L'espressione di Huo Yanluo divenne sempre più scontenta. Non poteva accettare ciò che gli stava accadendo. Nonostante sapesse di non avere molte possibilità di sconfiggere Lin Ming, credeva che il suo avversario si sarebbe affidato sulla sua velocità per evitare le Fiamme dell'Abisso per poi avvicinarsi e sconfiggerlo con la sua lancia.


Poteva accettare a stento questo risultato. Dopotutto Huo Yanluo capiva che, senza l'Essenza di Fuoco, la sua forza non era migliore di quella di Fang Qi.


Tuttavia non credeva che di fronte alla sua Essenza di Fuoco, Lin Ming non avrebbe schivato, anzi avrebbe solo usato la sua lancia per bloccare. Non solo, lo aveva fatto per dieci respiri di tempo!


Huo Yanluo aveva riversato la sua vera essenza nelle fiamme come se ne avesse quantità illimitate.
Dopo un po' aveva già consumato il 40% della sua vera essenza, ma Lin Ming sembrava comunque come una montagna, irremovibile!


<em>'Impossibile! Questa è una Fiamma dell'Abisso di grado Human media qualità! Ho una fusione di sesto livello con l'energia Origin di tipo fuoco! Ho usato una grande quantità di acque delle Sorgenti Celesti di Ghiaccio per poi farla riposare in uno Strato di Giada Polare, anche così sono riuscito a stento ad assorbire l'Essenza di Fuoco con l'aiuto di mio padre, eppure questo tipo la sta bloccando con la sua lancia'</em>


Huo Yanluo era disperato. Era come un giocatore di dama che giocava a scacchi con un maestro di scacchi. Prima o poi avrebbe perso in modo disastroso!


Cosa poteva essere più dannoso per la sua autostima?


Nella Grande Sala, il Capo della Fazione dei Raffinatori, Huo Xuan aveva un'espressione estremamente scontenta. Huo Yanluo era suo figlio e aveva anche un talento naturale sbalorditivo. Non aveva esitato ad usare tutte le risorse che poteva per lui.


Con un investimento del genere, si aspettava che Huo Yanluo sarebbe brillato come una stella nell'Incontro di Arti Marziali tra le Fazioni. Non si aspettava che di fronte a Lin Ming, suo figlio sarebbe stato come un bambino che affrontava un adulto, incapace di resistere minimamente.


"Il corpo di Lin Ming... ha qualcosa di speciale?" Shi Zongtian sentiva come se il potere del fuoco della Fiamma dell'Abisso fluisse nel corpo di Lin Ming e scomparisse senza lasciare traccia, come se fosse andato in un'altra dimensione. Era a causa della vera essenza azzurra?


Mentre parlava, non poté trattenersi dal dare un'occhiata a Mu Qinghong per vedere se potesse capire qualcosa dalla sua espressione. Per lui, Mu Qinghong aveva una comprensione più profonda riguardo a Lin Ming.


Tuttavia scoprì che l'espressione di Mu Qinghong era un po' sbalordita, sembrava che anche lei fosse perplessa.


Shi Zongtian si sentì all'improvviso un po' meglio.


"Huuu!"


In quel momento Huo Yanluo finì il suo attacco ridicolo. Smise di usare la sua vera essenza e le fiamme dell'Abisso si estinsero immediatamente.


In quel momento tutte le piastrelle sotto i piedi di Lin Ming si erano sciolti formando un magma rosso scuro, le uniche parti rimaste intatte erano quelle che erano state protette dalla sua vera essenza.


"Io... Ammetto la sconfitta!"


Huo Yanluo strinse i denti e disse con rabbia queste parole. Nella Valle dei Sette Misteri tutti i discepoli diretti avevano un orgoglio naturale, era la loro natura. Eppure, Huo Yanluo aveva perso miserabilmente. Era difficile per lui accettare la sconfitta.


"Ben combattuto."


Lin Ming controllò le sue condizioni. L'Essenza di Fuoco del Seme del Dio Blasfemo non era cresciuta di molto.
Nonostante il livello della Fiamma dell'Abisso fosse molto alto, alla fine era solo il potere del fuoco e aveva un effetto limitato nel far crescere un'Essenza di Fuoco.


Tuttavia il motivo per cui Lin Ming aveva scelto di confrontarsi direttamente con la Fiamma dell'Abisso non era solo per aiutare la sua Essenza di Fuoco, ma per verificare una sua ipotesi importante.


Quando Lin Ming era stato nella Landa Selvaggia del Sud, aveva incontrato lo Sciamano della Tribù dei Vermi di Fuoco. A causa della loro differenza di forza, non era nemmeno riuscito ad assorbire gli attacchi di fuoco dello Sciamano, perfino resistere era estremamente difficile.


Ma ora che la sua potenza era aumentata, voleva verificare fino a che punto il suo Seme del Dio Blasfemo sarebbe riuscito a sopprimere il fuoco.


<em>'Il grado della Fiamma Eterna dello Sciamano della Tribù dei Vermi di Fuoco era quasi uguale a quello della Fiamma dell'Abisso. Dato che posso difendermi dagli attacchi di Huo Yanluo, dovrei riuscire ad affrontare lo Sciamano dei Vermi di Fuoco e non come prima dove non avevo nemmeno la forza di contrattaccare. Dopo questo Incontro di Arti Marziali tra le Fazioni tornerò nella Landa Selvaggia del Sud e gliela farò pagare!'</em>


Quando era nelle Paludi Acquanera, Lin Ming era quasi morto per mano dello Sciamano dei Vermi di Fuoco. Non era nel suo stile non vendicarsi per un torto del genere. Senza menzionare che le sorelle Na avevano un'inimicizia con lo Sciamano dei vermi di Fuoco per aver ucciso la loro maestra e Lin Ming era anche in debito con loro. Se non fosse stato per loro, il ragazzo non sarebbe riuscito ad entrare nella Pagoda dello Stregone e probabilmente sarebbe morto nella Montagna Thundercrash. Sarebbe intervenuto anche solo per questo.


Naturalmente c'era un'altra ragione molto importante, cioè la Fiamma Eterna della Tribù dei Vermi di Fuoco. Nel Seme del Dio Blasfemo di Lin Ming l'Anima del Tuono era molto potente, ma al confronto l'Essenza di Fuoco era incredibilmente debole. Se fosse riuscito ad ottenere questa Fiamma Eterna, sarebbe diventato molto più forte.


<em>'Sia lo Sciamano che la sua tribù ha ucciso innumerevoli innocenti e ha commesso varie colpe di ogni natura. Sbarazzarsi di una persona del genere è solo giusto!</em>


Lin Ming aveva deciso che, dopo questo Incontro di Arti Marziali, sarebbe andato nella Sorgente Celeste della Nazione Huoluo per immergersi nelle sue acque e consolidare la sua forza. Dopodiché sarebbe tornato nella Landa Selvaggia del Sud e avrebbe cercato lo Sciamano dei Vermi di Fuoco per la resa dei conti.


Mentre usciva dal campo, Lin Ming sentì una serie di grida contente provenire dal pubblico.


"Apprendista Junior Lin, sei stato incredibile!"


"Apprendista Junior Lin hai combattuto bene!"


"Apprendista Junior Lin sei il più attraente qui!!"


Le prime grida non erano troppo strane, ma l'ultima era stata pronunciata da una ragazza molto audace di fronte a tutti. Era stato un grido molto chiaro che risuonò distintamente per tutto il campo. Lin Ming arrossì per l'imbarazzo.


Il regno di Fortuna Celeste era una nazione dai valori conservativi. Nonostante Lin Ming avesse capito che c'erano molte ragazze che lo ammiravano, nessuna aveva mai detto nulla. Non aveva mai visto una scena del genere prima. Si girò a guardare e vide che la ragazza audace apparteneva alla Fazione del Guqin.


Le grida dolci e distinte erano entusiaste. Per un momento Lin Ming rimase interdetto di fronte ad una ragazza così bella che gridava cose del genere.


Il discepolo della Fazione dei Raffinatori accanto a lei invece sembrava un gallo da combattimento che era stato appena sconfitto.


Il discepolo della Fazione dei Raffinatori aveva detto che Huo Yanluo avrebbe potuto affrontare Lin Ming e aveva anche deriso la discepola della Fazione del Guqin, dicendo che Qin Wuxin era inferiore a Huo Yanluo. Ma Qin Wuxin era riuscita ad affrontare Lin Ming per un po' di tempo, Huo Yanluo invece era stato sconfitto in una sola mossa...


Questo fece desiderare al discepolo di trovare un buco dove strisciare. Naturalmente la ragazza della Fazione del Guqin non perse l'occasione di ridicolizzarlo. Tifava per Lin Ming e allo stesso tempo derideva il discepolo della Fazione dei Raffinatori.


Accompagnato dalle grida della giovane della Fazione del Guqin, Lin Ming arrivò imbarazzato nell'area d'aspetto dei contendenti. Vide Qin Xingxuan avvicinarsi e le chiese: "Xingxuan, perché sei venuta qui?"


"Pensavo che avessi un po' di fame visto che hai coltivato tutto il pomeriggio e non hai pranzato. La prossima fase non inizierà per un po' di tempo, vuoi venire a mangiare con me?"


Lin Ming era sorpreso e si ricordò all'improvviso che Qin Xingxuan non aveva mangiato nulla mentre gli stava facendo da guardia. Annuì e disse: "Va bene, in effetti ho davvero fame. Farmi da guardia questo pomeriggio dev'essere stato arduo per te."


"Non è stato così difficile." Qin Xingxuan sorrise come il sole del mattino e tirò gentilmente la manica di Lin Ming. Nonostante fosse un gesto normale, per Qin Xingxuan era un'azione molto intima.


Mentre trascinava Lin Ming, Qin Xingxuan si girò a guardare la ragazza della Fazione del Guqin tra il pubblico con un sorriso risoluto...


............


Erano finiti oltre metà degli incontri. I soli contendenti rimasti con una serie imbattuta erano Lin Ming, Mugu Buyu, Ouyang Ming e Jiang Baoyun. Si poteva dire che, a meno che non ci fosse qualche incidente, sarebbero stati loro ad occupare le prime tre posizioni.


La 13esima fase.


Zhang Yanzhao contro Qin Wuxin.


La Sciabola di Sangue di Zhang Yanzhao fu dispersa facilmente dalla musica del Guqin. Zhang Yanzhao non aveva modo di percepire gli invincibili attacchi sonici di Qin Wuxin e nessun modo per evitarli. Perse facilmente.


In seguito ci fu l'incontro tra Mugu Jirong e Jiang Lanjian. Anche il risultato di questa battaglia era prevedibile. La spada di Jiang Lanjian era troppo rapida e vinse in cinque mosse. Al quinto attacco la spada di Jiang Lanjian aveva raggiunto la gola di Mugu Jirong e non aveva nemmeno usato il Concetto di Vento. A parte contro Lin Ming, Jiang Lanjian non aveva usato il Concetto di Vento con nessun altro.


14esima fase.


Huo Yanluo contro Qin Wuxin. Il risultato di questo incontro era prevedibile tenendo conto delle Otto Melodie del Vento Misterioso di Qin Wuxin. Huo Yanluo dipendeva troppo dalla Fiamma dell'Abisso e non riuscì a resistere. Alla fine la sua forza era limitata e gli attacchi della Fiamma dell'Abisso erano troppo semplici, senza possibilità di adattarsi. Era fin troppo facile avvicinarsi a lui.
Naturalmente nessuno avrebbe fatto come Lin Ming che aveva incontrato direttamente le fiamme con la sua arma.


Qin Wuxin continuò la sua serie di vittorie. Durante la sedicesima fase sconfisse Huan Xiaodie della Fazione Miraggio. Nonostante Huan Xiaodie si fosse trasformata in 108 fantasmi illusori, erano stati tutti sconfitti dalla musica del Guqin di Qin Wuxin!


Il pubblico non credeva che il divario tra le due donne talentuose della Valle dei Sette Misteri fosse così vasto, nessuno si immaginava un esito del genere.


Molti iniziarono a chiedersi: se Qin Wuxin non avesse incontrato Lin Ming, per quanto tempo avrebbe continuato a vincere?


Il limite del potere di Lin Ming era troppo confuso e imprevedibile. Molti pensavano che non avrebbe perso nemmeno contro Jiang Baoyun e Mugu Buyu, credevano perfino che sarebbe potuto diventare il campione!


Le battaglie stavano diventando sempre più animate. I primi quattro posti erano già stati monopolizzati da Lin Ming, Mugu Buyu, Ouyang Ming e Jiang Baoyun. Ora quelli che stavano lottando per la quinta posizione erano Jiang Lanjian e Qin Wuxin. Sia Huo Yanluo sia Zhang Yanzhao, che in passato erano i favoriti per arrivare tra le prime cinque posizioni, erano stati eliminati.


Il sole iniziò gradualmente a tramontare e alla fine gli incontri del giorno finirono. Domani sarebbe stato l'ultimo giorno delle finali.


Ci sarebbero stati 10 fasi e in quelle 10 fasi sarebbe stata stabilita la classifica finale del torneo.
                                


                                



