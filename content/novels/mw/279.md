---
weight: 2790
title: Capitolo 279 - L'Ultimo Giorno
pubDate: 2025-12-15T08:37:10.192Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano G.
</em>da editare
<em>-Schadenfreude</em>


Calò la notte. La luna era sorta sopra i rami del salice piangente, illuminando il cielo oscuro.


Le notti nella Valle dei Sette Misteri sembravano particolarmente limpide, come se il mondo stesso fosse stato depurato. Questa terra era avvolta da un'enorme formazione e l'energia Origin Heaven Earth era particolarmente ricca. Si poteva coltivare qui ottenendo il doppio dei risultati con metà degli sforzi.


Lin Ming era seduto da solo nella sua stanza. In mano aveva una pillola verde scuro delle dimensioni di un longan. Era limpido come la più preziosa delle giade. Questa era la Pillola Miracolo Blue proveniente dalle collezioni del Palazzo delle Sette Arti di Fortuna Celeste. Era il premio che Qin Ziya gli aveva dato dopo che aveva sconfitto Ta Ku.


Anche per i discepoli della Valle dei Sette Misteri la Pillola Miracolo Blu era una medicina rara; molto più preziosa della Pillola del Midollo Draconico Oro-cremisi.


Quando Lin Ming aveva combattuto contro Wang Mu, aveva usato la Pillola Miracolo Blu e l'Icore Depurativa come posta in gioco. Aveva fatto perdere il controllo a Wang Mu e lo aveva convinto a scommettere, facendogli perdere una quota nella Sorgente Celeste. Questo genere di pillole erano rare perfino nei depositi del Palazzo delle Sette Arti della Nazione Huoluo.


Tuttavia, non importava quanto fosse preziosa una pillola, avrebbe avuto delle tossine.
Dopo averla assunta, bisognava raffinare le impurità ed eliminare le tossine, consolidando lentamente la propria coltivazione. Era un processo arduo e tedioso.


Quando Lin Ming aveva ottenuto la Pillola Miracolo Blu, stava quasi per avanzare allo stadio Circolazione. Per ottenere fondamenta più stabili, Lin Ming non aveva usato quella pillola, lasciando invece che la sua vera essenza straripasse naturalmente. Un avanzamento del genere poteva essere considerato perfetto.


Lin Ming ingoiò la Pillola Miracolo Blu, saltò in un barile pieno d'acqua e iniziò a meditare.


In questi giorni aveva mangiato frutta spirituale e vegetali pieni di energia Origin Heaven Earth. Anche quando coltivava gli sembrava di essere immerso in una densa energia Heaven Earth. Aveva già accumulato grandi quantità di vera essenza nel corpo. Dopo che aveva mangiato la Pillola Miracolo Blu, Lin Ming sentì un po' di torpore nelle ossa mentre la vera essenza cominciò a straripare, fluendo in tutti i meridiani del suo corpo.


La sua coltivazione al Circolazione si stava consolidando lentamente.


I vapori dell'acqua si sollevarono e l'intera stanza fu cosparsa di una densa nebbia bianca. La fredda luce della luna brillò attraverso la finestra, aggiungendo un vento fresco.


Per molte ore, Lin Ming fece circolare la vera essenza del suo corpo, ciclo dopo ciclo.


Visto che la sua coltivazione era migliorata, la fusione tra il suo sangue e quello del Vero Drago era migliorata ulteriormente. Ora Lin Ming non doveva nemmeno incitare la vera essenza azzurra ad emergere, la sua vera essenza era già color azzurro. Questo tipo di energia era verde pallida come le foglie fresche di un cipresso a primavera ed era piena di vitalità vibrante.


Questa vera essenza non si manifestava solo mentre combatteva. Usciva anche quando coltivava e sembrava permeare e potenziare il corpo di Lin Ming, irrobustendo i suoi meridiani e le sue ossa.


Finalmente Lin Ming finì di assorbire la Pillola Miracolo Blue. La sua coltivazione agli inizi del Circolazione si era consolidata a pieno. Poi il ragazzo tirò fuori una piccola bottiglia di porcellana e la stappò. Dentro questa bottiglia c'era una sostanza verde e viscosa, come se fosse fatta di cristalli liquidi.


Questa era l'Icore Depurativa che aveva ottenuto come premio per aver sconfitto Ling Sen. L'Icore Depurativa era usata specialmente per eliminare le tossine del corpo. I suoi effetti erano ancora più incredibili combinati con la Pillola Miracolo Blu.


Naturalmente l'Icore Depurativa era solo una medicina di supporto. Per raffinare le tossine Lin Ming poteva contare solo sulle sue capacità.


Il ragazzo non si preoccupò. Dopotutto era solo agli inizi del Circolazione ed era ancora molto lontano dal raggiungere l'Houtian. Avrebbe avuto molto tempo per eliminare le tossine nel suo corpo. Sia l'Essenza di Fuoco sia l'Anima del Tuono erano ottimi metodi per raffinare le tossine e non avrebbe destabilizzato le sue fondamenta.


La nebbia nella stanza diventò sempre più densa. Lin Ming si sedette, completando una circolazione dopo l'altra.


............


Il mattino seguente, l'alba era ancora all'orizzonte. Il campo era stato preparato per l'ultimo giorno dell'Incontro di Arti Marziali tra le Fazioni.


Oggi era l'ultimo giorno delle finali.


Ci sarebbero state 10 fasi. Gli 11 contendenti che avevano ricevuto più attenzione erano Lin Ming, Ouyang Ming, Jiang Baoyun, Mugu Buyu, Jiang Lanjian, Qin Wuxin, Huo Yanluo, Zhang Yanzhao, Huan Xiaodie, Fang Qi e Mugu Jirong.


Questi 11 si sarebbero scontrati frequentemente nelle ultimi 10 fasi. TUtti gli altri erano diventati soltanto dei contorni.


Visto che Lin Ming era arrivato prima dell'alba, c'erano pochissime persone in piazza.


In quel momento Jiang Baoyun era seduto su un tappetino nell'area d'aspetto dei contendenti. Aveva la spada in mano, gli occhi chiusi mentre l'energia Origin Heaven Earth convergeva nel suo corpo, fluendo ciclo dopo ciclo.


Lin Ming lo guardò da lontano, osservando in silenzio l'energia Heaven Earth Origin che fluiva dentro di lui. Pensò:&lt;em&gt;'La coltivazione di Jiang Baoyun è davvero ad un passo dell'Houtian. Se fosse davvero arrivato all'Hotuain, allora non ci sarebbe bisogno di sopprimere la sua coltivazione ormai.'&lt;/em&gt;


Prima d'ora Lin Ming sospettava che Jiang Baoyun fosse già avanzato all'Houtian. Forse Jiang Baoyun era proprio come Lin Ming e stava sopprimendo la sua coltivazione per non avanzare ed era per questo che era così sicuro di sé.


Tuttavia, mentre guardava Jiang Baoyun coltivare, Lin Ming vide chiaramente che la sua coltivazione era ad un passo dall'Houtian.


"Non importa cosa, oggi mostrerà il motivo della sua sicurezza." Disse tra sé e sé Lin Ming. In quel momento Jiang Baoyun sentì lo sguardo di Lin Ming e aprì gli occhi.


Per un secondo lo sguardo di Jiang Baoyun penetrò attraverso l'oscurità del mattino come se fosse una stella brillante nella notte. Sorrise lievemente verso Lin Ming dicendo: "L'energia Origin Heaven Earth è più ricca prima dell'alba, specialmente nella Valle dei Sette Misteri. Quando il primo raggio di sole arriva all'orizzonte, è ciò che la mia Fazione della Spada chiama il l'Alba Viola dell'Est, ed è chiamata anche Aura Viola dell'Est. Se assorbi questa energia sarà di grande beneficio per la tua coltivazione."


Lin Ming disse: "La Valle dei Sette Misteri è davvero la terra sacra della coltivazione. Grazie per il consiglio Apprendista Senior Jiang."


"Prego. Prima o poi entrerai nella Valle dei Sette Misteri. Se vuoi, puoi unirti alla Fazione della Spada; ti daremmo il benvenuto a braccia aperte!"


Lin Ming rimase un po' sbalordito da queste parole sincere. Invitarlo ad unirsi alla Fazione della Spada? Non temeva di dover dividere le sue risorse? Ma dall'espressione di Jiang Baoyun, Lin Ming vide che era sincero e non aveva alcun secondo fine. Naturalmente Jiang Baoyun non aveva bisogno di fingere.


&lt;em&gt;'Questo tipo è davvero sicuro di sé!'&lt;/em&gt; Sospirò internamente Lin Ming. Aveva il presentimento che, se non avesse incontrato incidenti, Jiang Baoyun sarebbe diventato sicuramente un grande Maestro Spadaccino.


Arrivarono sempre più persone in piazza. Quando il primo raggio di sole cadde sulla piazza della Grande Sala, l'arbitrò si alzò e disse ad alta voce: "Che il torneo abbia inizio. Diciannovesima fase, primo incontro, Jiang Baoyun contro Qin Wuxin!"


Queste parole fecero subito entusiasmare il pubblico. Il primo incontro era tra due pezzi grossi. La forza di Qin Wuxin era evidente, ma naturalmente nessuno pensava che avrebbe potuto vincere. Comunque il pubblico pensava che sarebbe riuscita a costringere Jiang Baoyun ad usare la sua vera forza.


Anche Lin Ming aspettava con impazienza questo combattimento, fino ad ora non conosceva nulla di Jiang Baoyun.


L'incontro non era ancora iniziato, ma Qin Wuxin si era già allontanata a 300 piedi di distanza. La spada di Jiang Baoyun era troppo veloce. Se non fossero stati sufficientemente distanti, Qin Wuxin non avrebbe nemmeno avuto il tempo di suonare una sola nota prima di essere sconfitta.


"Che l'incontro abbia inizio!"


Dopo l'annuncio dell'arbitro, Qin Wuxin iniziò subito a suonare le sue Otto Melodie del Vento Misterioso. Contro Jiang Baoyun non c'era bisogno di trattenersi, avrebbe sfoderato ogni sua mossa fin dall'inizio. Qin Wuxin sapeva che se non avesse usato la sua mossa finale fin dall'inizio non avrebbe avuto opportunità di farlo.


Le Otto Melodie del Vento Misterioso erano invisibili e senza forma, cambiavano in continuazione.


Di tutti i contendenti a parte Lin Ming, ben pochi riuscivano a catturare i metodi d'attacco delle Otto Melodie del Vento Misterioso. Questo era uno dei motivi per cui la Fazione del Guqin era terrificante; come potevi difenderti da attacchi che non potevi vedere?


Jiang Baoyun flesse le dita, condensando fantasmi di luce di spada nell'aria. Stava usando le dita come aveva fatto finora.


<em>Chi chi chi chi chi!</em>


Risuonò un rumore di seta strappata. Le invisibili Otto Melodie del Vento Misterioso erano state distrutte sul posto!


Qin Wuxin sussultò. Si aspettava che le Otto Melodie del Vento Misterioso sarebbero state distrutte da Jiang Baoyun, ma non credeva che l'avrebbe fatto così facilmente. Aveva usato le dita come prima.


Dopo aver infranto le Otto Melodie del Vento Misterioso, Jiang Baoyun sporse due dita come se fossero una spada e menò un fendente. Una luce di spada volò verso Qin Wuxin con una velocità estrema.


Qin Wuxin strinse i denti e la mano destra si mosse per le corde del Guqin. Ci fu una vibrazione metallica e delle note musicali si scontrarono con la luce della spada.


<em>Chi chi chi!</em>


La luce ruppe le tre note e si scontrò con l'ultima per poi dissiparsi.


Vedendo che una sola luce di spada era riuscita a trapassare le tre note, Qin Wuxin sospirò lievemente e ritirò il Guqin. Disse freddamente: "Ammetto la sconfitta."


Jiang Baoyun sorrise: "Non ho visto l'Apprendista Junior Qin da tre anni, eppure la tua forza è aumentata così velocemente. Forse in due anni o meno dovrò usare tutte le mie forze per combattere contro di te."


Qin Wuxin era la più giovane di tutti i discepoli diretti. Aveva solo 18 anni ed era più giovane di un anno e mezzo di Jiang Baoyun. In termini di talento, tra i discepoli diretti era solo inferiore a lui. Era ancora più dotata di Jiang Lanjian e Ouyang Ming.


Qin Wuxin guardò con serietà Jiang Baoyun e disse lentamente, accentuando ogni parola: "Allora ti costringerò almeno ad usare la tua spada!"


"Naturalmente! Oggi hai già distrutto il mio palmo di spada. Se questo incontro fosse continuato, avrei dovuto brandire la mia spada."


Qin Wuxin si girò per andarsene dal palco e l'arbitro annunciò la vittoria di Jiang Baoyun.


Il pubblico sussultò. Tutti si aspettavano che Jiang Baoyun avrebbe vinto, ma nessuno credeva che l'avrebbe fatto così facilmente. Aveva usato solo le mani per distruggere le Otto Melodie del Vento Misterioso, non aveva nemmeno tirato fuori la sua spada. Il divario tra i discepoli diretti era ancora più vasto di quanto si immaginavano.


"Jiang Baoyun è troppo forte! Chi può sconfiggerlo? Perfino Qin Wuxin è stata sconfitta così facilmente. Lin Ming e Ouyang Ming non riusciranno a batterlo!"


"Se Jiang Baoyun facesse sul serio, potrebbe sconfiggere Lin Ming e Ouyang Ming in cinque mosse!"


"Temo che perfino Mugu Buyu non sia abbastanza bravo. Pensavo che Mugu Buyu sarebbe riuscito a sconfiggerlo perché aveva raggiunto lo stadio d'Integrazione dell'Essenza, ma ora sarebbe già tanto se costringesse Jiang Baoyun a sfoderare i suoi assi nella manica."


............


Il pubblico discuteva dell'incontro e perfino Lin Ming era rimasto sbalordito.


Mentre Lin Ming aveva sorpreso costantemente Jiang Baoyun, anche Jiang Baoyun stava sorprendendo Lin Ming. Prima di questi incontri finali, sembravano entrambi degli enormi iceberg, esponevano solo la punta l'uno all'altro.


Dopo l'incontro tra Jiang Baoyun e Qin Wuxin, ci furono un po' di incontri poco importanti, ma subito dopo fu annunciata una lotta che causò un grande trambusto.


Lin Ming contro Ouyang Ming.


Questo era uno scontro finale che il pubblico aspettava da tempo.


Da una parte c'era Ouyang Ming che era stato il terzo in classifica dell'ultimo Incontro di Arti Marziali tra le Fazioni. Dall'altra c'era Lin Ming, che era considerata la più grande incognita di questo evento. Questo scontro era davvero imprevedibile, nessuno sapeva chi avrebbe vinto.
                                


                                



