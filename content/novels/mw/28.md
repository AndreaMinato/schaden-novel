---
weight: 28
title: Capitolo 28 - Cospirazione
pubDate: 2025-10-16T07:28:18.403Z
tags:
    - mw
---


Ogni anno all'inizio dell'autunno e della primavera, il Palazzo delle Sette Arti avrebbe iniziato a fare esami di reclutamento. Questo era anche il giorno più importante per i giovani praticanti del regno di Fortuna Celeste.


Per loro il Palazzo delle Sette Arti era l'obiettivo finale. Se l'avessero raggiunto sarebbero potuti diventare draghi che potevano solcare i cieli.


Nel Palazzo delle Sette Arti avrebbero potuto ottenere delle risorse, ma sarebbero state sopratutto le eredità e le Antiche Tecniche a rivestire una vitale importanza.


Le tecniche erano state tramandate da molti anni ed erano l'apice delle esperienze di tutti gli esperti di arti marziali del passato. Senza di esse, allora se uno provasse ad imparare da solo, sarebbe stato solo un idiota che gridava scempiaggini lungo le strade.


I manuali di tecniche disponibili erano sempre popolari e affidabili, ma gli oggetti di più alta qualità potevano essere trovati ed ereditati solo nei Sect.


Questo metodo era strettamente controllato dai Sect. Se avessero scoperto che un discepolo divulgava i segreti nei manuali, avrebbero come minimo distrutto la sua coltivazione. Una grave punizione sarebbe risultata in un' esecuzione istantanea.


Era molto difficile ereditare dei manuali di tecnica. Erano incredibilmente difficili da trascrivere e duplicare.
Il cammino della arti marziali era misterioso e profondo: il flusso dell'essenza e le sensazioni che ne seguivano, la via della coltivazione. Queste tecniche di raccolta della vera essenza erano impossibili da descrivere a parole; perciò i manuali di tecnica davvero rari non erano registrati nei libri e non potevano essere trascritti su carta.


I manuali solitamente erano registrati su <a href="http://image.baidu.com/search/wisepadsearch?tn=wisepadsearch&ie=utf8&fmpage=index&pos=top&active=1&word=%E7%8E%89%E7%AE%80#!search">tavolette di giada</a>. Ogni parte conteneva informazioni arcane e misteriose. Anche un manuale poteva solo contenere un'idea generale di cosa fosse spiegato all'interno. Se uno volesse incidere dei misteri su una tavoletta doveva comprendere la tecnica. Farlo era molto difficile, in più ricorreva una grande quantità di tempo ed energie.


Perciò il manuale di tecnica non poteva essere capito da chiunque. Anche avendo le tavolette di giada, non era detto che si potesse decifrare il significato. Come le banconote rilasciate da una banca, nonostante valessero soldi, chi non ne era a conoscenza poteva solo usarle come un fazzoletto.


Perciò le tavolette di giada che contenevano questi antichi manuali erano pochissime e non potevano essere ottenute sul mercato. Questo era anche il motivo per cui il Palazzo delle Sette Arti era una meta ambita dai giovani praticanti di arti marziali.
Tuttavia i requisiti per entrare erano severi e inevitabilmente ogni anno un enorme numero di giovani aspiranti non sarebbe riuscito a passare la selezione.


Lin Ming aveva il manuale di più alta qualità per la Trasformazione del Corpo - "Scritture del combattente del Caos Primordiale", quindi naturalmente non provava alcun interesse nelle eredità e nelle tecniche antiche del Palazzo delle Sette Arti. Non voleva entrare nemmeno a causa di Lan Yunyue: dopo che aveva deciso di dedicare la sua vita alle arti marziali, la questione riguardo a Lan Yunyue non poteva più turbare il suo cuore.


Lin Ming desiderava entrare nel Palazzo delle Sette Arti perché aveva bisogno di risorse per allenarsi. Le risorse non erano erbe o medicine, ma aree speciali dove si sarebbe potuto esercitare, generate da delle formazioni o speciali ambienti creati da praticanti Xiantian. Erano in grado di permettere agli esseri umani di coltivare il doppio con metà degli sforzi.


Ma la cosa più importante erano le tecniche di arti marziali. Le tecniche erano di fondamentale importanza visto che erano direttamente collegate al livello di forza combattiva.


Lin Ming conosceva anche un po' di tecniche che aveva assorbito dai frammenti di ricordi dell'esperto. In quelle memorie aveva visto tre o quattro tecniche, ma erano incomplete. La verità era che, nonostante fossero parziali, erano le tecniche di arti marziali di più alto livello perfino nel Regno Divino. Non c'era bisogno nemmeno di dire che quelle versioni incomplete erano di gran lunga superiori rispetto a quelle del regno di Fortuna Celeste.


Ma purtroppo Lin Ming non poteva allenarle fin dall'inizio. Per osare addirittura iniziare ad esercitarsi doveva essere almeno allo stadio Xiantian. In quei ricordi, la più debole delle tecniche era in grado di distruggere le montagne in un solo colpo, figuriamoci uccidere delle persone, sarebbe stato facile distruggere l'intera capitale di Fortuna Celeste.


Questo genere di tecniche era quasi una lingua straniera per Lin Ming.


Per questo Lin Ming doveva superare l'esame ed entrare nel Palazzo delle Sette Arti.
E doveva anche ottenere un buon risultato, visto che i candidati con i migliori risultati venivano premiati abbondantemente.


Forse erano medicine preziose o rari tesori. Queste medicine erano spesso prodotte dal Sect - la Valle dei Sette Misteri. Nella città di Fortuna Celeste nemmeno l'uomo più ricco poteva acquistarle.


Anche i giovani delle famiglie aristocratiche avrebbero invidiato questi premi ambiti. Anche Lin Ming era tentato. Prima la sua forza era bassa e quindi aveva minori aspettative, ma adesso la situazione era cambiata, così come la sua ambizione!


Nel primo giorno di autunno, la piazza del Palazzo delle Sette Arti era già affollata. Poiché c'erano troppi candidati, l'esame sarebbe iniziato all'alba per continuare tutto il giorno.


Lin Ming e Lin Xiaodong non erano entrati ancora in piazza, erano sulla strada principale.
Nonostante ci fossero meno persone qui, Lin Ming sentiva il brusio delle discussioni.


"Dicono che questa volta ci saranno molti talenti di prim'ordine, incluso il talento numero uno Wang Yanfeng. Quindici anni, talento marziale di grado quattro e la sua coltivazione è già avanzata al Terzo Stadio della Trasformazione del Corpo. Davvero formidabile."


"Non è strano? Perché non è entrato prima nel Palazzo delle Sette Arti? Perché non è andato all'esame che si teneva in primavera?"


"Immagino che il suo obiettivo sia la Dimora Celeste. Non appena entrerà nel Palazzo delle Sette Arti vorrà entrare nella Dimora Celeste. Quanto è deciso!"


"Mmh, la Dimora Celeste è impossibile da raggiungere. La sola ad entrare in questi ultimi anni è stata Qin Xingxuan. La coltivazione più bassa è il picco del Terzo Stadio della Trasformazione del Corpo e solitamente quelli al suo interno sono al quarto Stadio, l'Alterazione dei Muscoli. Nemmeno questo Wang Yanfeng possiede i requisiti per entrare. Credo che il motivo per cui abbia aspettato così tanto sia per ottenere il premio per il primo posto."


<em>Dimora Celeste...</em>


Lin Ming mormorò. Sei mesi fa Zhu Yan aveva contato sul suo Terzo Stadio della Trasformazione del Corpo per entrarci. Senza dubbio la forza di Zhu Yan era sbalorditiva. Non poteva assolutamente essere paragonata ad un sacco di patate come Wang Yigao.


Mentre Lin Ming era perso nei suoi pensieri, si sentì osservato. <em>C'era qualcuno che lo stava guardando?</em>


Nella grande folla c'erano davvero troppe persone, ma una persona normale non poteva percepirle, né intuire le loro intenzioni. Ma Lin Ming aveva praticato la 'Formula del Caos Primordiale' quindi la sua percezione era piuttosto acuta, e anche con così tanta gente, poté sentire uno sguardo freddo puntato su di lui.


Fece finta di niente mentre si girò. Lo sguardo proveniva da una carrozza blu, ma quando Lin Ming si volse, la tenda della carrozza si richiuse.


Lin Ming sospirò. Non aveva nemmeno iniziato l'esame e probabilmente c'erano già persone a cospirare contro di lui...


In quel momento nella carrozza blu, erano seduti un giovane vestito di seta e un altro ragazzo dallo sguardo cupo. Erano Wang Yigao e Zhu Yan.


"Non... non ci scoprirà." Wang Yigao era spaventato da Lin Ming. Anche se aveva dichiarato di volersi vendicare, lo temeva. Quelle tre mosse che l'avevano sconfitto avevano lasciato un segno profondo nel suo cuore e avevano intaccato la sua sicurezza.


Zhu Yan disse con freddezza: "Smettila di essere così spaventato e sospettoso, ci sono tante persone qui, non è che ha gli occhi sulla nuca. Questo qui, è anche riuscito ad avanzare al secondo stadio della Trasformazione del Corpo!"


Il divario tra il primo e il secondo stadio non era piccolo. Non era scontato che un quindicenne potesse farlo, specialmente considerando le origini di Lin Ming e il suo mero talento marziale di grado tre.


"Credo che si sia allenato come un pazzo, non c'è altro modo. Anche io sono riuscito a raggiungere il secondo stadio quando avevo sedici anni. Probabilmente ha sovraccaricato il suo corpo e ha ricevuto qualche lesione interna. Questo idiota, in pochi anni si ridurrà ad un vegetale."


Wang Yigao insultò malignamente.
Zhu Yan disprezzava questo lacchè. Anche con così tante rare medicine ad aiutarlo aveva raggiunto il secondo stadio a sedici anni. Non solo, le sue capacità di combattimento erano completamente scarse. Se suo padre non fosse stato un maggiore dell'esercito della città di Fortuna Celeste, allora Zhu Yan non gli avrebbe nemmeno prestato attenzione.


Zhu Yan disse: "Normalmente sarebbe impossibile per lui.
Prima o poi diventerà un invalido sovraccaricando il corpo e accumulando ferite interne, ma con il supporto di 1.000 liang d'oro, allora l'esito sarebbe più incerto..."


Sentendo queste parole, Wang Yigao arrossì istantaneamente. Non pensava che Zhu Yan sapesse della scommessa, ma sembrava che lo sapesse già. C'era qualcuno che non lo sapeva!?


<em>Dannazione! Ha davvero disonorato i suoi avi!</em>


Zhu Yan non prestò più attenzione a Wang Yigao. La sua espressione era cupa. Di solito un sedicenne sarebbe riuscito ad accedere al Palazzo delle Sette Arti se la sua coltivazione avesse sorpassato il Terzo Stadio della Trasformazione del Corpo. Molti discepoli di famiglie rispettabili erano entrati in quel modo. Per loro, con l'aiuto dell'enorme quantità di erbe medicinali rare e preziose, non era troppo difficile.


Al Palazzo delle Sette Arti non importava che le famiglie intervenissero. Dopotutto anche questo faceva parte della forza del praticante di arti marziali. Le origini erano equivalenti al talento.
Che fosse per il loro talento o per le medicine, erano maestri di arti marziali e potevano espandere l'influenza del Palazzo delle Sette Arti.


Quelli che contavano sulle medicine per entrare avevano la speranza di entrare, figuriamoci Lin Ming, le cui capacità di combattimento superavano i praticanti al suo stesso livello; le sue possibilità di superare l'esame erano molto più alte.


Zhu Yan non voleva che Lin Ming entrasse nel Palazzo delle Sette Arti. Non perché temesse di essere sorpassato, dopotutto il ragazzo era un talento Marziale di grado Tre, anche se era avanzato di livello e aveva sconfitto Wang Yigao non era niente di che. Dopotutto Wang Yigao era solo al secondo stadio e non era capace di combattere.


Era certo che potesse tenere in pugno Lin Ming, ma se il ragazzo avesse superato l'esame avrebbe suscitato interesse da parte di Lan Yunyue.


Lan Yunyue non aveva dimenticato la sua amicizia precedente con Lin Ming. Sarebbe stato lo stesso se fosse entrato nel Palazzo delle Sette Arti? A Zhu Yan piaceva Lan Yunyue; in parte per il suo temperamento e il suo aspetto, dall'altra per la bramosia di possesso. Non avrebbe assolutamente tollerato che ci fosse un altro uomo nel cuore di Lan Yunyue.


Grazie alla sua famiglia, Zhu Yan aveva una piccola connessione con la famiglia Reale e di conseguenza con il Palazzo delle Sette Arti. Tuttavia le ispezioni del Palazzo Marziale erano pubbliche, quindi era impossibile impedire a Lin Ming di entrare. Quindi l'unico piano che gli era rimasto era... non permettergli di partecipare all'esame.
                                


                                



