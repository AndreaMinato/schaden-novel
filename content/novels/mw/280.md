---
weight: 280
title: Capitolo 280 - Forza in Rapido Aumento
pubDate: 2025-12-15T08:37:10.192Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano G.
</em>da editare
<em>-Schadenfreude</em>


Finora Ouyang Ming non aveva incontrato i contendenti più forti. Aveva solo affrontato Fang Qi, Mugu Jirong e Huan Xiaodie. Dopo questi tre incontri aveva ottenuto una vittoria schiacciante; non era stato costretto a mostrare la sua vera forza.


Tuttavia nessuno dubitava della potenza di Ouyang Ming. Nell'ultimo Incontro di Arti Marziali tra le Fazioni aveva sconfitto Jiang Baoyun per la prima volta. Molti avevano pensato che sarebbe stato lui ad ottenere il titolo di campione, ma non si immaginavano che Jiang Baoyun avrebbe recuperato e sarebbe diventato terrificante, attirando le luci della ribalta e opprimendo Ouyang Ming.


In confronto a Ouyang Ming che non aveva affrontato grandi ostacoli finora, Lin Ming aveva dovuto superare un ostacolo dopo l'altro. Ora la fama di Lin Ming era solo inferiore a Jiang Baoyun e Mugu Buyu ed era pari a Ouyang Ming.


Quando l'arbitro annunciò l'inizio dell'incontro, l'arena iniziò a mormorare per l'entusiasmo. La folla era divisa a metà tra quelli che tifavano per Lin Ming e quelli che tifavano per Ouyang Ming.


Molti discepoli della Fazione Acacia stavano gridando incoraggiamenti per Ouyang Ming. Al confronto il tifo per Lin Ming era molto più debole. A parte i praticanti di arti marziali dei 36 paesi, c'erano le giovani della Fazione del Guqin che avevano una buona impressione di lui.


Sul palco di arti marziali, Ouyang Ming era vestito di bianco e teneva un ventaglio di ferro in mano. I suoi lunghi capelli neri erano legati da un nastro di seta e sembrava il figlio affascinante di un re. Dalla testa ai piedi sembrava un albero di giada di fronte alla brezza.


In quanto discepolo della Fazione Acacia, Ouyang Ming naturalmente aveva orde di ragazze gracchianti accanto a lui e anche gruppi di mogli e concubine. Anche così, c'erano moltissime giovani che si avvicinavano a lui di loro spontanea iniziativa. Questo perché Ouyang Ming aveva l'aspetto di un principe del cielo e perché era un discepolo principale. Se avessero potuto seguirlo, sarebbero riuscite ad ottenere più risorse e avanzare più facilmente allo stadio Circolazione.


A 200 piedi di distanza da Ouyang Ming, Lin Ming teneva una lunga lancia d'argento. La sua postura era stabile e dritta. Visto che Lin Ming stava praticando un metodo di coltivazione di altissimo livello, il suo corpo stava maturando velocemente. Nonostante avesse solo 16 anni, non era più basso del bellissimo Ouyang Ming.


"Questo ragazzo, non conosco i limiti della sua forza..." Ouyang Ming aveva il presentimento che non sarebbe riuscito a vincere. Era la stessa sensazione che provava di fronte a Mugu Buyu.


Prima non immaginava che sarebbe stato intimorito da un discepolo dei 36 paesi.


Lin Ming era un combattente dalle mille risorse, era versatile in ogni aspetto. Una persona del genere era davvero rara. La maggior parte dei geni avevano un vantaggio particolare che usavano per primeggiare, ma anche un corrispondente punto debole. Ad esempio gli attacchi di Qin Wuxin erano invisibili e senza forma, erano difficili da evitare; ma una volta che si passava ad un combattimento ravvicinato avrebbe praticamente perso subito.


Huo Yanluo e Zhang Yanzhao aveva un potere d'attacco incredibile, ma le loro capacità di combattere erano limitate. Una volta schivati i loro attacchi, si poteva vincere facilmente contro di loro. Anche qualcuno come Jiang Lanjian che sembrava versatile, il suo slancio d'attacco insufficiente e il suo potere difensivo erano i suoi punti deboli.


I punti di forza e di debolezza dei geni avrebbero mantenuto un certo equilibrio. Finché avessero avuto la stessa forza e lo stesso talento, si poteva conquistare la vittoria grazie ai vantaggi delle proprie tecniche.


Ma Lin Ming era il re del combattimento versatile. La sua aura era formidabile e la sua lancia era affilata. I suoi attacchi contenevano il Concetto di Vento, rendendoli incredibilmente agili. Non c'era nemmeno bisogno di menzionare le loro capacità difensive. Era riuscito a ricevere direttamente l'attacco di Jiang Lanjian e uscirne con solo qualche graffio! In termini di velocità, la sua agilità era inumana, non aveva quasi nessuna debolezza!


Contro un maestro del genere, Ouyang Ming non sapeva come vincere.


Quando l'incontro iniziò, Ouyang Ming non perse tempo con parole inutili. Spiegò il ventaglio di ferro nelle sue mani.


"Fiamma Viola Mortale!"


Con un rumore sibilante, una fiamma viola esplose dal suo ventagio, ardendo l'aria come un inferno. Questo fuoco era molto più intenso della Lancia d'Osso della Fiamma Purpurea usata da Ouyang Zifeng.


&lt;em&gt;Fuu!&lt;/em&gt;


L'inferno purpureo si avventò verso Lin Ming emanando un'ondata di energia gelida. Questa fiamma fredda era incredibilmente strana.


La vera essenza esplose. Lin Ming fece un passo avanti e scagliò un colpo con la sua lancia.
10.000 filamenti di vera essenza vibrante avanzarono con forza.


&lt;em&gt;Bang!&lt;/em&gt;


Le fiamme si disintegrarono immediatamente; erano state disperse da Forza Penetrante.


Dopo aver raggiunto gli inizi del Circolazione, insieme ai progressi in Forza Penetrante, la potenza della vera essenza vibrante di Lin Ming non era paragonabile al passato.


L'espressione di Ouyang Ming si incupì. Nonostante non sperasse che quelle fiamme sconfiggessero Lin Ming, non credeva che sarebbero state distrutte così facilmente.


"Lancia d'Osso della Fiamma Purpurea!"


"Falce del Dio della Morte!"


Ouyang Ming gridò e una lancia d'osso fatta di fuoco apparve accanto a lui.
In confronto a Ouyang Zifeng, l'arma di Ouyang Ming era apparsa istantaneamente accanto a lui, sfrecciando in avanti senza nemmeno avere il bisogno di condensare vera essenza. Non solo, ma mentre brandiva il suo ventaglio, apparì una falce purpurea che sfrecciò in avanti puntando alla testa di Lin Ming!


Di fronte a questo attacco, Lin Ming mantenne un'espressione completamente indifferente. Si mosse velocemente.


&lt;em&gt;Ka!&lt;/em&gt;


Lin Ming sfrecciò attraverso la stretta fessura tra la Lancia d'Osso della Fiamma Purpurea e la Falce del Dio della Morte. La sua lancia era percorsa da scariche elettriche; conteneva il Concetto di Vento e il potere del fulmine, avanzando direttamente verso Ouyang Ming!


Ouyang Ming si raggelò e arretrò istantaneamente. Al tempo stesso mosse il ventaglio ed evocò delle nuvole di fuoco che formarono uno strato difensivo dopo l'altro!


&lt;em&gt;Bang!&lt;/em&gt;


10.000 filamenti di vera essenza si scatenarono. Le spesse spire elettriche sembravano degli enormi serpenti che si dimenavano. le barriere viola riuscirono a resistere solo per un attimo di secondo prima di essere fatte a pezzi dalla lancia!


Vedendo la punta dell'arma avvicinarsi, le pupille di Ouyang Ming si contrassero. Non si immaginava che un normale affondo di Lin Ming sarebbe stato così terrificante. Aveva perfino trapassato tre dei suoi scudi!


Capì che sarebbe stato sconfitto sicuramente una volta colpito. Quando Lin Ming aveva affrontato Fang Qi, un solo attacco aveva trapassato cinque Formazioni Blu dei Nove Cerchi. Ouyang Ming era sicuro di sé, ma non credeva che la sua vera essenza protettiva fosse più potente dei cinque strati di Formazioni Blu dei Nove Cerchi.


Questo Lin Ming era troppo anormale!


"Danza della Farfalla dei Cento Fiori!"


Il corpo di Lin Ming si trasformò subito in una serie di ombre, schivando la lancia e danzando sull'orlo della distruzione.


"Tecnica di movimento?" Lin Ming guardò Ouyang Ming guizzare attorno come una farfalla sui fiori, il suo profilo era diventato sfocato. Ovviamente questa era una tecnica di movimento sublime. C'era oltre una decina di immagini che sembravano vere e false allo stesso tempo; era impossibile capire dove fosse veramente Ouyang Ming. Era futile attaccare, si poteva solo aspettare di essere attaccati. Non solo, sarebbe stato inutile cercare di capire da dove provenisse l'attacco di Ouyang Ming.


Tuttavia per Lin Ming non era un problema. Chiuse semplicemente gli occhi e lasciò che la sua forza dell'anima si fondesse con il Concetto di Vento. All'improvviso Lin Ming scomparve!


"Annientamento Totale!"


Lin Ming usò la stessa Tecnica Elementare per la Lancia e colpì. In quel momento Ouyang Ming apparve proprio di fronte alla punta della lancia, come se si fosse avvicinato lui stesso.


Ouyang Ming impallidì. La sua Danza della Farfalla dei Cento Fiori era stata smascherata subito?!


In quel momento Ouyang Ming non poteva schivare, l'impatto era inevitabile. Avrebbe dovuto affrontare direttamente questo attacco!


&lt;em&gt;Pa!&lt;/em&gt;


Il ventaglio di ferro si aprì e Ouyang Ming gridò evocando tutta la vera essenza nel suo corpo. Una fiamma viola e bluastra dall'aspetto malvagio strillò mentre percorreva il ventaglio, scontrandosi direttamente con la punta della lancia.


&lt;em&gt;Bang!&lt;/em&gt;


La iamma impattò contro il fulmine viola, il potere delle scariche elettriche esplose!


In quel momento Ouyang Ming si sentì come se avesse cercato di colpire una montagna. I 10.000 filamenti di vera essenza si riversarono come una cascata e la vibrazione distrusse la presa di Ouyang Ming, facendogli intorpidire il braccio destro.


"Questo...!"


Ouyang Ming si sentì come se il suo petto fosse stato colpito da un enorme martello. Sentì un sapore aspro in gola e sputò una boccata di sangue mentre volava all'indietro e colpì la barriera protettiva del campo di arti marziali.


Questo risultato inaspettato aveva fatto rimanere a bocca aperta il pubblico. Perfino Jiang Lanjian che rispettava le capacità di Lin Ming stava guardando il combattimento con un'espressione incredula.


Ouyang Ming, che era finito al terzo posto durante l'ultimo Incontro di Arti Marziali tra le Fazioni, era stato sconfitto così facilmente?


In realtà Jiang Lanjian si aspettava che Lin Ming avrebbe vinto, ma credeva che i due contendenti avrebbero combattuto accanitamente e avrebbero usato i loro assi nella manica. Alla fine Lin Ming ne sarebbe emerso vittorioso con un lieve vantaggio. Non si aspettava che lo avrebbe battuto in meno di venti mosse.


"Come ha fatto Ouyang Ming a perdere così facilmente? Non ha altri assi nella manica?" Jiang Lanjian non riusciva a crederci. Anche lui aveva perso contro Ouyang Ming durante l'ultimo Incontro di Arti Marziali tra le Fazioni e anche stavolta non aveva la sicurezza di poterlo battere. Tuttavia Lin Ming lo aveva sconfitto così facilmente.


Jiang Baoyun disse lentamente:"Ouyang Ming ha già usato i suoi assi nella manica e quello era il suo quinto stadio perfetto del 'Divino Potere Acacia'. La Fiamma Viola Mortale e la Falce del Dio della Morte possono essere usate solo al quinto strato del 'Divino Potere Acacia'. Solo che sono stati superati facilmente da Lin Ming. Molti non hanno capito quanto erano forti gli attacchi di Ouyang Ming... non è che Ouyang Ming sia debole, è che Lin Ming è troppo forte. Dopo essere avanzato al Circolazione, la sua forza è aumentata rapidamente!"


Jiang Baoyun fece un respiro profondo. Normalmente, quando un praticante di arti marziali avanzava al Circolazione dal picco della Forgia delle Ossa, la sua forza non sarebbe aumentata troppo.


Ma Lin Ming non era un normale praticante di arti marziali. Il metodo con cui aveva raggiunto il Circolazione era stato facendo un avanzamento perfetto e le sue fondamenta erano estremamente solide. Non solo, il suo metodo di coltivazione era il 'Scritture del combattente del Caos Primordiale'. Dopo essere salito di livello, la sua vera essenza sarebbe diventata molto più densa e pura di un praticante di arti marziali dello stesso livello.


Inoltre la vera essenza azzurra, Forza Penetrante e il Fulmine Divino del Drago del Fiume Viola erano abilità anormali. Se la vera essenza era raddoppiata di potenza, allora il suo potere d'attacco era triplicato o perfino quintuplicato!


Quindi dal picco della Forgia delle Ossa al Circolazione, Lin Ming era diventato molto più potente!


"Ouyang Ming è stato sconfitto! Ora ci sono solo tre persone con una serie imbattuta!"


"A parte Mugu Buyu e Jiang Baoyun, Lin Ming ha già combattuto con la maggior parte degli altri maestri a parte Huan Xiaodie e Mugu Jirong. Ma loro due non possono batterlo. Anche se Lin Ming perdesse contro Mugu Buyu e Jiang Baoyun, riuscirebbe comunque a raggiungere le prime tre posizioni!"


Il pubblico discuteva del torneo e dei suoi possibili risultati. Questa incognita di nome Lin Ming era troppo sbalorditiva. Un discepolo dei 3 paesi era entrato nell'Incontro di Arti Marziali tra le Fazioni per la prima volta e aveva già raggiunto i primi tre posti.
Inoltre aveva appena compiuto 16 anni. Questo era semplicemente troppo scioccante.


Dopo che Lin Ming uscì dal campo, vide Mugu Buyu fissarlo. Il suo volto da mummia mostrava ancora il suo sorriso sinistro caratteristico. Ma quando lo guardava, non sembrava più portare disprezzo e derisione, ma solennità.


Chiaramente Mugu Buyu si sentiva minacciato da Lin Ming.
                                


                                



