---
title: Capitolo 281 - Entrare tra i Primi Tre
pubDate: 2025-12-15T08:37:10.192Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano G.
</em>da editare
<em>-Schadenfreude</em>


Mentre il torneo continuava, i geni di massimo livello combatterono tra di loro.


Durante la ventesima fase, Jiang Lanjian lottò contro Qin Wuxin.


Gli stili di Qin Wuxin e Jiang Lanjian erano completamente opposti. Qin Wuxin era lenta e non sapeva combattere in maniera ravvicinata. Jiang Lanjian era il contrario. Gli attacchi di Qin Wuxin erano affilati e invisibili, Jiang Lanjian aveva minori capacità difensive.


Era difficile prevedere chi sarebbe stato il vincitore.


Sul palco di arti marziali, il vestito bianco di Qin Wuxin fluttuava nel vento. Jiang Lanjian indossava un abito verde attillato e stava brandendo la spada con tranquillità.


Erano a 200 piedi di distanza. Se Jiang Lanjian avesse potuto avvicinarsi, allora avrebbe vinto. Se non ci fosse riuscito, sarebbe stato indubbiamente sconfitto.


Dopo che l'incontro iniziò, i due contendenti combatterono con tutte le loro forze. Qin Wuxin suonò immediatamente le Otto Melodie del Vento Misterioso e Jiang Lanjian fuse la sua spada con il Concetto di Vento. Questa era la prima volta che Jiang Lanjian stava usando il Concetto di Vento dopo che era stato sconfitto da Lin Ming. Non solo, l'aveva usato fin dall'inizio. Jiang Lanjian sapeva che se non l'avesse usato subito, dopo non avrebbe avuto possibilità di farlo.


Le onde sonore del Guqin erano invisibili e senza forma. La forza dell'anima di Jiang Lanjian era limitata e non poteva percepirle nel vento. Poteva solo usare la luce della spada per proteggersi.
Con il supporto del Concetto di Vento, la spada di Jiang Lanjian formò un vortice di energia.
Decine di lame di vento sfrecciarono in ogni direzione, scontrandosi con l'intento omicida nascosto nell'aria.


<em>Ding ding ding!</em>


Risuonarono degli scricchiolii nell'aria, come delle corde di Guqin rotte. Jiang Lanjian stava distruggendo le note musicali, ma la sua luce della spada si stava disperdendo sempre di più. Le Otto Melodie del Vento Misterioso di Qin Wuxin erano una tecnica incredibilmente misteriosa. I suoni del Guqin contenevano un potere formidabile. Una sola nota poteva distruggere diverse spade di luce!


Jiang Lanjian fu intrappolato ripetutamente e messo all'angolo dalla musica di questo Guqin e non riuscì ad avvicinarsi a Qin Wuxin, che però non osò essere arrogante e sottovalutare il suo avversario.
Se gli avesse dato anche una minima tregua, Jiang Lanjian avrebbe subito accorciato le distanze.


Qin Wuxin non era veloce, ma poteva comunque muoversi mentre il suo Guqin era sospeso di fronte a lei, senza interrompere la sua melodia. Di conseguenza Jiang Lanjian non riuscì a raggiungerla.


I suoni ordinari erano mischiati alla musica letale delle Otto Melodie del Vento Misterioso; era come una marea pericolosa. Jiang Lanjian sembrava bloccato come se fosse caduto in una palude e il suo Concetto di Vento veniva fatto a pezzi costantemente.


Jiang Lanjian sapeva che se fosse rimasto sulla difensiva, allora sarebbe stato sconfitto prima o poi. Se avesse mancato un solo suono, allora sarebbe stato in pericolo.


"Agile Spada!"


Jiang Lanjian strinse i denti e rinunciò alla sua difesa di spade di luce. Stimolò tutta la sua vera essenza per aumentare la protezione del suo corpo e sfrecciò in avanti velocemente, puntando la spada verso la gola di Qin Wuxin.


Corse più velocemente che poteva. Era solo a cento piedi di distanza. Finché non fosse stato colpito dalla musica, avrebbe potuto avvicinarsi in un attimo!


<em>Ka!</em>


Un'onda sonica colpì la vera essenza di Jiang Lanjian, il potere della vibrazione la scosse!


Era solo un suono, ma tutti i vestiti di Jian Lanjian si lacerarono come se avesse subito un forte colpo e l'uomo si fermò.


In quel momento Qin Wuxin era completamente concentrata e stava aspettando un'opportunità per sconfiggere il suo avversario; come poteva perdersi quest'opportunità?


Mosse un dito e due note colpirono Jiang Lanjian. La vera essenza di Jiang Lanjian si ruppe e fu sbalzato all'indietro.


"Vittoria per Qin Wuxin!"


Dopo l'annuncio dell'arbitro, Qin Wuxin sospirò. Era stato molto difficile per lei vincere. La sua forza e quella di Jiang Lanjian erano molto simili e stavolta aveva vinto anche per un colpo di fortuna. Quando Jiang Lanjian aveva puntato tutto sulla sua ultima mossa e aveva usato l'Agile Spada, se non si fosse scontrato con una nota del Guqin nell'aria, allora sarebbe stata lei a perdere.


Vedendo che Qin Wuxin aveva vinto, le giovani della Fazione del Guqin esultarono. Con questa vittoria, anche se Qin Wuxin avesse perso contro Ouyang Ming, Mugu Buyu e gli altri, poteva comunque avanzare tra i primi 5.


21esima fase, Lin Ming contro Mugu Jirong.


Mugu Jirong non si prese nemmeno il disturbo di combattere e si limitò ad ammettere la sconfitta all'inizio. Non poteva fare altro. I marionettisti erano potenti, ma avevano un punto debole. Una volta perse le loro marionette, allora non avrebbero potuto combattere.


Mugu Jirong aveva ancora tre marionette, ma con il potere d'attacco di Lin Ming, non sarebbe stato strano perdere una o due marionette. Per Mugu Jirong sarebbe stato catastrofico, sperava di avanzare tra i primi 10 posti.


22esima fase, Lin Ming contro Huan Xiaodie.


Questo era un incontro senza alcuna suspence. Anch i giovani della Fazione Miraggio non credevano che la loro Apprendista Senior Huan avesse la possibilità di vincere.


All'inizio dell'incontro, Huan Xiaodie creò i suoi 108 fantasmi caratteristici. Tuttavia Lin Ming usò Forza Penetrante e 10.000 filamenti di vera essenza avanzarono distruggendo ogni illusione.


Dopodiché Huan Xiaodie continuò comunque a combattere e creare alcune illusioni, ma furono facilmente disperse da Lin Ming.


Usando le parole di Ouyang Ming, Lin Ming era un genio versatile che primeggiava in molti campi.
Solo in termini difensivi, il potere difensivo di Lin Ming era anormale e la sua difesa dell'anima era ancora più strana. Il Fulmine Divino del Drago del Fiume si era integrato con il suo mare spirituale, quindi Lin Ming sarebbe anche potuto rimanere immobile e lasciare che Huan Xiaodie usasse qualsiasi illusione volesse.


Lin Ming sentiva che Huan Xiaodie non si stava impegnando a fondo e stesse soltanto mostrando qualche mossa per non perdere la faccia. Dato che era così, Lin Ming naturalmente non avrebbe lasciato che una ragazza perdesse la faccia.


Dopo diverse mosse, Huan Xiaodie sorrise e disse: "La forza dell'Apprendista Junior Lin è incredibile, ammetto la sconfitta."


Dopo aver detto questo, si girò per lasciare il campo.


Ma Lin Ming disse all'improvviso: "Apprendista Senior Huan, per favore aspetta."


"Uh?" Huan Xiaodie si girò e batté i suoi occhi brillanti: "Cos'ha da dire l'Apprendista Junior Lin?"


"Vorrei chiedere all'Apprendista Senior Huan se la Fazione Miraggio ha qualche genere di tecnica di trasformazione che può cambiare l'aspetto e che non potrebbe essere smascherata da qualcuno con una coltivazione troppo diversa?"


Huan Xiaodie disse: "Esiste. Perché, l'Apprendista Junior Lin è interessato?"


Lin Ming annuì. Da quando era caduto nella trappola di Bi Luo aveva provato molto interesse in questo genere di tecnica. Era una tecnica quasi indispensabile se uno volesse viaggiare e commettere crimini.


Se avesse avuto questa tecnica, sarebbe stato più facile per lui nascondere la sua identità.


Huan Xiaodie rise maliziosamente e disse: "Questa tecnica non è una tecnica principale, non è niente di che nella Fazione Miraggio. Se i discepoli di altre fazioni vogliono studiarla, possono farlo finché pagano abbastanza pietre di vera essenza. Ma se l'Apprendista Junior Lin è interessato e, senza pagare le pietre di vera essenza, posso... insegnarti... personalmenteee"


L'ultima frase di Huan Xiaodie sembrava delle fusa allettanti che agitavano il cuore di chi le sentiva.


Lin Ming annuì e disse: "Allora dovrò ringraziare l'Apprendista Senior Huan."


Lin Ming capì perché, nonostante Qin Wuxin e Huan Xiaodie fossero state definite come le due sorelle orgogliose della giovane generazione della Valle dei Sette Misteri, la loro forza fosse così diversa.


Delle due, una perseguiva con dedizione il cammino delle arti marziali e aveva un cuore puro.
Aveva coltivato fino a raggiungere il Gran Successo del Cuore del Guqin. L'altra invece si trastullava, giocherellando e ridendo. Sembrava indifferente alle arti marziali. In questo modo naturalmente il divario tra loro sarebbe diventato sempre più ampio nel tempo.


Naturalmente a Lin Ming non importava molto di tutto questo. Sarebbe stato il moto migliore per imparare se Huan Xiaodie gli avesse insegnato personalmente questo metodo. Lin Ming voleva davvero capire questo tipo di tecniche.


............


22esima fase, quinto incontro. Ouyang Ming contro Qin Wuxin!


Nonostante Ouyang Ming avesse dato l'impressione di essere più potente, non era comunque uno scherzo battere Qin Wuxin.


La domanda era: come si sarebbe difeso Ouyang Ming dalla musica invincibile di Qin Wuxin?


Dall'inizio dell'incontro, Ouyang Ming usò il quinto strato perfetto del Divino Potere Acacia, avvolgendo il suo corpo in fiamme viola. Sotto il suo controllo, il fuoco formò delle nuvole che circolarono attorno al suo corpo, diventando un denso scudo di fiamme. Il pubblico aveva già visto questa barriera. Quando Ouyang Ming aveva affrontato Lin Ming, aveva utilizzato proprio questo scudo che poi era stato trapassato dalla lancia del suo avversario!


Dopodiché Ouyang Ming fu costretto a rinunciare al suo scudo e ad usare la Danza della Farfalla dei Cento Fiori per fuggire. Tuttavia riuscì solo a schivare per breve tempo.
Alla fine era stato spazzato via dalla lancia di Lin Ming.


Per questo il pubblico pensava che lo scudo di fuoco non fosse una buona tecnica. Tuttavia, mentre Qin Wuxin usava le Otto Melodie del Vento Misterioso, gli attacchi sonori erano stati bloccati dallo scudo, incapaci di romperlo.


Il potere della vibrazione riuscì a rompere alcuni strati della protezione. Ma subito dopo un nuovo potere del fuoco lo avrebbe riparato.


Dopo aver raggiunto la Perfezione del quinto strato del Divino Potere Acacia, la vera essenza di Lin Ming era diventata incredibilmente spessa. Se uno non poteva fare come Lin Ming, che aveva trapassato lo scudo con la lancia, allora Ouyang Ming avrebbe rigenerato in continuazione la sua protezione con la sua vera essenza.


<em>Pa!</em>


Ouyang Ming mosse il ventaglio di ferro nelle sue mani, mandando una Falce del Dio della Morte verso Qin Wuxin!


La donna strinse i denti, la sua mano destra danzò con violenza per le corde del Guqin: "Otto Melodie del Vento Misterioso!"


<em>Peng peng peng peng!</em>


Le otto note musicali impattarono sulla Falce del Dio della Morte, disperdendone le fiamme.


Tuttavia Ouyang Ming usò questa opportunità per avanzare fino a raggiungere cento piedi di distanza: "Apprendista Junior Qin, i tuoi attacchi sono davvero forti, sfortunatamente... sono troppo facili da prevedere."


<em>Oh!</em>


Lo scudo di fuoco avanzò, bloccando la seconda ondata di attacchi di Qin Wuxin, che cercò di ritirarsi, ma Ouyang Ming continuò ad avvicinarsi.


Mandò una nota di Guqin dopo l'altra. Nonostante Ouyang Ming incontrasse molti ostacoli durante la sua avanzata, riuscì ad avvicinarsi sempre di più a Qin Wuxin. Visto che la donna aveva sparato una salva di Otto Melodie del Vento Misterioso, era già al limite. Ouyang Ming invece aveva una vera essenza densa e non si era affatto stancato.


<em>Pa!</em>


Il ventaglio di ferro si aprì ancora una volta, a soli tre piedi di distanza dal collo sottile di Qin Wuxin!


Ora che la battaglia aveva raggiunto questo punto, il risultato era praticamente deciso. Qin Wuxin aveva perso.


Il pubblico sussultò. Nelle finali Ouyang Ming non aveva incontrato molti avversari potenti. Aveva sconfitto facilmente tutti quanti finché non aveva incontrato Lin Ming. Molti credevano che Ouyang Ming non fosse sufficientemente forte finché non videro questo incontro. Ouyang Ming aveva sconfitto Qin Wuxin nettamente.


Questo fece rendere conto a tutti del motivo per cui Ouyang Ming era riuscito ad ottenere il terzo posto durante l'ultimo Incontro di Arti marziali tra le Fazioni; non si poteva dubitare della sua forza.


Il motivo per cui Ouyang Ming era stato sconfitto prima era per la forza anormale di Lin Ming.


"Lin Ming è già tra i primi tre posti. Rimangono solo Jiang Baoyun e Mugu Buyu. Non vedo l'ora di vedere i loro incontri."


"Se Lin Ming potrà vincere il prossimo incontro finirà secondo. Se potrà vincere i prossimi due, allora diventerà il campione!"


"Campione? Come può farcela? Jiang Baoyun è troppo anormale. Quando ha combattuto contro Qin Wuxin non ha nemmeno usato la spada, nemmeno Lin Ming era così forte. Non può battere Jiang Baoyun. Al massimo potrà rivalggeggiare con Mugu Buyu, ma anche Mugu Buyu non ha rivelato la sua vera forza."


Mentre discutevano, ci fu un altro incontro fra due pezzi grossi.


Mugu Buyu contro Jiang Lanjian!
                                


                                



