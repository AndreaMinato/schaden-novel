---
weight: 282
title: Capitolo 282 - Lin Ming VS Mugu Buyu
pubDate: 2025-12-15T08:37:10.192Z
tags:
    - mw
---


<em><strong>CAPITOLO SPONSORIZZATO</strong> ringraziamo akisame</em>
<em>da editare</em>
<em>-Schadenfreude</em>


Normalmente un marionettista sarebbe riuscito a raggiungere lo stadio d'Integrazione dell'Essenza dopo essere arrivato allo Xiantian. Ma Mugu Buyu ci era riuscito con una coltivazione ad un passo dell'Houtian. Solo per questo nessuno credeva che Jiang Lanjian avesse possibilità di vincere.


Dopo che l'incontro iniziò, Mugu Buyu tirò fuori una marionetta metà ragno, metà umana dalla sua borsa. Fino ad ora aveva usato solo questa marionetta e sembrava che avrebbe fatto così anche contro Jiang Lanjian.


"Solo il ragno?"


"Mugu Buyu è troppo arrogante!"


Jiang Lanjian si accigliò. Era il primo ad ammettere che non poteva sconfiggere Mugu Buyu, ma lo stava comunque sottovalutando troppo.


"Concetto di Vento!"


La vera essenza circolò subito per il corpo di Jiang Lanjian. Brandì la spada lunga nella sua mano e diverse luci di spada si diressero verso Mugu Buyu. Allo stesso tempo la sua figura svanì nel nulla.


<em>Woosh!</em>


Jiang Lanjian apparì come un fantasma accanto a Mugu Buyu. La marionetta era potente, ma le sue reazioni erano estremamente lente. La marionetta non rispose di fronte alla velocità estrema di Jiang Lanjian; sembrava una decorazione. Jiang Lanjian l'aveva semplicemente aggirata.


Nonostante un marionettista fosse incredibilmente abile, aveva anche un punto debole, che era proprio il fatto che era un marionettista. Erano simili ai discepoli della Fazione del Guqin. Erano lenti e avevano difese deboli. La loro capacità di combattere in maniera ravvicinata era quasi trascurabile.


Ma Jiang Lanjian era l'opposto. Era incredibilmente rapido, la sua arma era veloce e potente, una volta che si fosse avvicinato, i suoi attacchi diventavano violenti come un uragano!


Vedendo Jiang Lanjian avvicinarsi a Mugu Buyu, gli spettatori spalancarono gli occhi. Mugu Buyu sarebbe stato sconfitto qui? Aveva portato solo la sua marionetta più debole per affrontare Jiang Lanjian, questo Mugu Buyu era troppo sfacciato!


Un turbine ululò e la spada di Jiang Lanjian sfrecciò in avanti, questo colpo conteneva tutte le sue aspirazioni.


<em>Clang!</em>


Ci fu un suono metallico e la spada di iang Lanjian venne bloccata. Non riuscì a credere ai suoi occhi quando guardò la sua spada. L'arma conteneva il Concetto di Vento, eppure era stata bloccata dalla mano di Mugu Buyu!


Com'era possibile?


Anche se Lin Ming aveva un formidabile potere difensivo, poteva solo respingere la lama. Era impossibile per lui fare come Mugu Buyu e trattenere direttamente la spada con la sua mano!


Jiang Lanjian sentì che c'era qualcosa di strano e cercò di ritirarsi. Tuttavia, rimase sbigottito scoprendo che la sua arma era incastrata. Sul braccio di Mugu Buyu sembravano esserci dei tentacoli neri che si contorcevano come vermi, avvolgendosi attorno alla sua spada.


Jiang Lanjian cambiò drasticamente espressione. Cosa diavolo era? Era davvero un corpo umano?


"Muori!"


Mugu Buyu gridò e le unghie della sua mano sinistra si trasformarono in una punta uncinata lunga un piede che puntarono verso la mano di Jiang Lanjian!


In quel momento, l'unico modo in cui Jiang Lanjian poteva schivare questo colpo era abbandonare la spada. Ma per uno spadaccino la spada era la loro vita. Avrebbero preferito perdere la mano che abbandonare la loro lama!


"Concetto di Vento!"


Jiang Lanjian gridò ed evocò la sua vera essenza. La spada nella sua mano fu percorsa dal vento e tutti i tentacoli neri furono tagliati via da Jiang Lanjian. Però fu comunque troppo lento. La punta uncinata di Mugu Buyu piombò sul suo petto e lo trapassò schizzando sangue ovunque!


Il petto di Jiang Lanjian era cosparso di sangue!


Jiang Lanjian strinse i denti mentre ritirò la spada lunga dalla mano di Mugu Buyu.
Aveva poggiato un ginocchio a terra e il suo petto sanguinava copiosamente. Quell'uncino era stato abbastanza lungo da infilzare i suoi organi interni!


"Moriresti piuttosto che lasciare la tua spada? Sei davvero stupido!" Mugu Buyu diede un calcio a Jiang Lanjian deridendolo.


Quando i discepoli della Fazione della Spada lo videro, si riempirono di indignazione e rabbia. Mugu Buyu era troppo sprezzante, questo era più che un insulto per Jiang Lanjian.


Ma anche se erano arrabbiati, non potevano fare nulla a Mugu Buyu. Dopotutto Mugu Buyu aveva sconfitto Jiang Lanjian in un incontro diretto.


Se avessero voluto vendicarsi per Jiang Lanjian potevano solo sfidare Mugu Buyu. Sfortunatamente nessuno tra di loro poteva batterlo. Così poterono soltanto sopportare questo insulto.


Jiang Lanjian fu trasportato con una lettiga e portato fuori dall'arena. Era stato gravemente ferito.
Nonostante la Valle dei Sette Misteri avesse una grande quantità di medicine rare e preziose, nessuna di essere riuscì a guarire completamente Jiang Lanjian e fargli recuperare le forze.


Jiang Baoyun guardò la ferita di Jiang Lanjian con un'espressione calma come uno specchi d'acqua. Sollevò la testa a fissare Mugu Buyu con sdegno.


Mugu Buyu sorrise in modo strano:"Eheheh, le difese dei discepoli della tua Fazione della Spada sono sottili come carta. L'ho solo accarezzato gentilmente ed è già diventato così. Se non mi fossi trattenuto allora gli avrei spappolato il cuore!"


Jiang Baoyun non si arrabbiò, né si scaldò. Disse freddamente:"Le tue parole sono inutili.
Tutto diventerà chiaro sul palco di arti marziali!"


La provocazione di Mugu Buyu era chiara. Questo era il segno che non temeva nessuno, nemmeno Jiang Baoyun era un'eccezione!


Non erano solo Lin Ming e Jiang Baoyun a sorprendere costantemente il pubblico, anche Mugu Buyu ne era capace! Anche lui era un enorme iceberg, aveva mostrato solo la punta delle sue abilità.


I tre grandi maestri della giovane generazione aveva una forza di gran lunga superiore agli ultimi Incontri di Arti Marziali. Se non fosse stato per loro, la forza di Ouyang Ming sarebbe stata sufficiente a vincere il torneo.


"Come ci è riuscito? Come ha fatto Mugu Buyu ad usare il braccio per bloccare la spada di Jiang Lanjian? E cos'erano quei tentacoli neri?"


"Non ne ho idea. Quei tipi della Fazione delle Marionette sono troppo bizzarri. Vengono a contatto raramente con le altre fazioni, nessuno ha idea di cosa facciano per la maggior parte del tempo."


"Che stiano... trasformando i loro corpi? Sono solo un gruppo di pazzi!"


Mentre il pubblico parlava, iniziò a proporre ogni sorta di teoria. La sola cosa che potevano dire con sicurezza era anche il combattimento ravvicinato non era più una debolezza di Mugu Buyu!


Aveva un attacco e una difesa formidabili ed era capace di colpire a lungo raggio. Con la coordinazione di numerose marionette, aveva un metodo d'attacco completo.


Mugu Buyu e Lin Ming erano simili da questo punto di vista; erano entrambi dei geni estremamente versatili!


Inoltre era chiaramente più potente di Lin Ming!


Quando i discepoli della Fazione della Spada lo capirono, divennero nervosi. Jiang Baoyun sarebbe riuscito a batterlo? Come se la sarebbe cavata?


In quel momento non era più un incontro tra Jiang Baoyun e Mugu Buyu. Dopo un insulto così grave al loro orgoglio, questa era già diventata una questione d'onore per la Fazione della Spada. Se Jiang Baoyun fosse stato sconfitto, la Fazione della Spada non sarebbe riuscita ad alzare la testa per la vergogna.


Tuttavia l'incontro tra Mugu Buyu e Jiang Baoyun non si era ancora svolto. Al contrario, il primo a combattere contro Mugu Buyu sarebbe stato Lin Ming.


Quando l'arbitro annunciò questo incontro, l'intera arena iniziò a ribollire per l'entusiasmo. Sarebbe stata una battaglia tra due geni versatili dal talento sbalorditivo!


Per la prima volta il tifo per Lin Ming, il zoticone di campagna, superò quello per il suo avversario.


I discepoli della Fazione della Spada e le giovani della Fazione del Guqin tifavano tutti per Lin Ming. Al confronto quasi nessuno tifava per Mugu Buyu. I discepoli della Fazione delle Marionette erano pochi e in questo Incontro di Arti Marziali se n'erano presentati pochissimi. Non solo, ognuno di loro aveva un temperamento strano e inquietante, non avrebbero mai tifato. Inoltre la Fazione delle Marionette non era mai stata popolare. La Fazione delle Formazioni, dei Raffinatori e altre ancora non avevano un'impressione favorevole della Fazione delle Marionette, quindi naturalmente non avrebbero tifato per Mugu Buyu.


Tuttavia, nonostante ci fossero molte persone che stessero tifando per Lin Ming, pochi credevano che avrebbe vinto.


In effetti la potenza di Lin Ming aveva superato le aspettative. Aveva sconfitto Fang Qi, Jiang Lanjian, Qin Wuxin e poi Ouyang Ming. Ogni volta aveva fatto rivalutare i limiti della sua forza agli altri.


Ma anche Mugu Buyu era così. Prima aveva rivelato lo stadio d'Integrazione dell'Essenza e poi aveva mostrato le sue capacità di combattimento a distanza ravvicinata. Ora non sembrava affatto più debole di Jiang Baoyun!


Sul palco di arti marziali, Lin Ming era a 100 piedi di distanza da Mugu Buyu. Le esperienze in questo Incontro di Arti Marziali avevano davvero aperto gli occhi a Lin Ming. Aveva visto una musicista, un maestro di formazioni e ora un marionettista, tre stili di combattimento incredibilmente diversi. E questa era solo nella relativamente piccola terra della Valle dei Sette Misteri. Chissà quanti stili strani e incredibili ci sarebbero stati nell'intero continente Tianyan.


Mugu Buyu aprì la sua borsa e i tre marionette balzarono da essa. Il primo era un ragno, il secondo una mummia e l'altro un alligatore enorme dagli otto artigli.


Mugu Buyu aveva finalmente tirato fuori le sue marionette e, non solo, lo aveva fatto fin dall'inizio. "Prima non avrei mai pensato che saresti arrivato fin qui. Quando hai sconfitto Ouyang Ming così facilmente mi hai davvero sorpreso. Sei il primo nella giovane generazione a sorprendermi così tanto. Ma non per la tua forza, ma per il ritmo della tua crescita. Costringermi ad usare tre marionette fin dall'inizio è già qualcosa di cui dovresti essere orgoglioso."


"Le parole sono inutili. Combattiamo!"


Non appena finì di parlare, la Lancia Pesante d'Argento Flessibile iniziò ad emettere un lieve colore azzurro. Innumerevoli vibrazioni di vera essenza percorsero l'asta, facendo perfino tremare l'aria.


Lin Ming non aveva la minima idea di cosa aspettarsi da Mugu Buyu. Sapeva solo che sarebbe stato un duro avversario. Nonostante questo fosse un incontro uno contro uno, in realtà praticamente Lin Ming si trovava di fronte a quattro potenti nemici.


"Aghh!"


La mummia strillò, aveva una lama d'osso nella mano, fece un affondo verso Lin Ming. Era incredibilmente veloce, la sua rapidità non era di molto inferiore a quella di Jiang Lanjian.


La lancia nella mano di Lin Ming si volse puntando verso la mummia! Il potere dei 10.000 filamenti di vera essenza fuoriuscì. Si poteva dire che, non appena la lancia di Lin Ming graffiasse un avversario, sarebbe stata quasi letale!


Era impossibile per quella densa lama d'osso fermare la lancia di Lin Ming.


Tuttavia in quel momento l'arma della mummia esplose, trasformandosi in diverse centinaia di aghi lunghi tre pollici che sfrecciarono verso Lin Ming. La metà di essi brillava a causa di una sostanza verde luccicante, erano velenosi!


L'attacco si avvicinò. Questo improvviso scoppio di armi nascoste era una mossa estremamente sinistra. Lin Ming sbuffò freddamente e fece esplodere il potere della vibrazione. 10.000 filamenti di vera essenza sfrecciarono dalla Lancia Pesante d'Argento Flessibile, ognuno brillava di luce azzurra!


<em>Pu pu pu pu pu pu pu pu pu!</em>


Il pubblico sentì una pioggia di rumori esplosivi. Quegli aghi d'osso erano stati ridotti in polvere dalla vera essenza azzurra!
                                


                                



