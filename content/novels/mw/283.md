---
title: Capitolo 283 - Corpo da Marionetta
pubDate: 2025-12-15T08:37:10.193Z
tags:
    - mw
---


<em><strong>CAPITOLO SPONSORIZZATO</strong> ringraziamo akisame</em>
<em>da editare</em>
<em>-Schadenfreude</em>


I frammenti delle ossa danzarono nell'aria, la mummia fu spazzata via dall'esplosione di vera essenza!


Lin Ming fece circolare la sua vera essenza. La sua lancia tremò e usò immediatamente il Roc Dorato che Squarcia il Vuoto, la sua figura si sfocò e la sua velocità divenne inumana. Ignorò la marionetta e invece si precipitò verso Mugu Buyu!


200 piedi furono percorsi in un lampo da Lin Ming, che diresse la sua lancia verso il petto di Mugu Buyu!


Aggirare la marionetta e distruggere chi la controllava; questo era il modo più efficiente per affrontare un marionettista. Tuttava Mugu Buyu non era un normale marionettista. Le sue capacità di combattere in modo ravvicinato erano semplicemente anormali.


Lin Ming avrebbe ripetuto gli stessi errori e sarebbe finito come Jiang Lanjian?
Tutti stavano pensando questo. Jiang Lanjian era un discepolo della Fazione della Spada e nessuno dubitava della sua potenza. Eppure era stato distrutto da Mugu Buyu. Il potere difensivo di Mugu Buyu era troppo sbalorditivo, era praticamente invulnerabile!


Allora la lancia di Lin Ming avrebbe avuto qualche speranza di fronte al suo avversario?
Il pubblico fissava l'incontro ad occhi spalancati, i loro sguardi erano concentrati sul combattimento nell'arena.


Vedendo Lin Ming precipitarsi verso di lui, Mugu Buyu sorrise sinistramente.
Fin da quando aveva 12 anni il suo corpo era stato trasformato innumerevoli volte da rari e preziosi materiali.


Le sue ossa erano state mischiate a dell'Oro Antico ed era stata iniettata dell'essenza acciaioscuro nella sua carne. Dopodiché si era immerso nell'Acqua d'Oro Pesante ogni giorno per sette settimane. Questo processo veniva ripetuto sei volte, due volte all'anno per tre anni.
Questa tortura inumana e dolore straziante non era qualcosa che un essere umano potesse sopportare senza impazzire. A causa di questa trasformazione tutti i suoi capelli erano caduti e la sua pelle si era seccata come una mummia. Anche se era giovane, il suo aspetto era identico a quello di un cadavere esposto al sole per troppo tempo!


Si poteva dire che Mugu Buyu aveva trasformato il suo corpo stesso in una marionetta vivente!


Il motivo per cui Mugu Buyu era stato disposto a pagare un prezzo così caro era per sbarazzarsi del suo più grande punto debole. Voleva diventare un marionettista leggendario e il posto in cui poteva soddisfare le sue ambizioni sarebbe stato nell'Incontro di Arti Marziali tra le Fazioni della Valle dei Sette Misteri!


"Armatura d'Oro Antico!"


Gridò Mugu Buyu e le sue ossa iniziarono a scricchiolare, il suo intero scheletro iniziò a scoppiettare. Uno strato di metallo uscì dalla sua carne, ricoprendo le sue braccia. In quel momento le mani di Mugu Buyu erano diventate color oro scuro.


Di fronte al feroce attacco di Lin Ming, Mugu Buyu non schivò, invece afferrò la Lancia Pesante d'Argento Flessibile di Lin Ming!


Questo cambiamento improvviso sbalordì l'intero pubblico, era davvero un corpo umano?


Mugu Buyu afferrò direttamente la punta. Finché avesse potuto tenere la punta, avrebbe potuto usare la sua marionetta per attaccare di nuovo. Poi Lin Ming avrebbe fatto la stesa fine di Jiang Lanjian! Avrebbe avuto solo due percorsi tra cui scegliere. Abbandonare la sua lancia e ritirarsi o subire una grave ferita ed essere sconfitto!


Tuttavia nel momento in cui prese la lancia, la sua espressione sorridente e scaltra si raggelò. In quel momento 10.000 filamenti di vera essenza vibrante avanzarono con forza!


Lin Ming sogghignò: "Credi davvero di essere invincibile?"


Lin Ming sbuffò freddamente e la sua vera essenza azzurra che era fusa con il potere del Vero Drago si scatenò per il corpo di Mugu Buyu. Il potere della vibrazione poteva ignorare completamente una difesa di superficie, andando a distruggere direttamente il nucleo!


Mugu Buyu tossì miserabilmente mentre veniva scagliato via dalla lancia vibrante di Lin Ming!


"Cosa?!"


Vedendo questo, il pubblico mostrò espressioni sbalordite. Prima Mugu Buyu era riuscito a bloccare facilmente la lama di Jiang Lanjian e allora non aveva nemmeno usato l'Armatura d'Oro Antico per ricoprire le sue mani.


Ora invece era stato spazzato via da Lin Ming. Com'era successo?


Mugu Buyu mostrò un'espressione arcigna mentre si rialzava. Il suo braccio stava ancora tremando e una striscia di sangue rosso scuro stava colando dalla fessura nell'Armatura d'Oro Antico.


"Mugu Buyu è ferito. Un solo colpo è riuscito a ferire Mugu Buyu! Come ci è riuscito Lin Ming?"


"Come diavolo è così potente Lin Ming? Che non abbia usato la sua vera forza finora?"


Per la maggior parte del pubblico, anche se Lin Ming era più forte di Jiang Lanjian, non era molto più potente. Jiang Lanjian era comunque un discepolo della Fazione della Spada e i suoi attacchi erano considerati estremamente potenti. Se non altro non doveva essere troppo inferiore a Lin Ming. Ma quel solo colpo di lancia del ragazzo aveva stravolto completamente la percezione del pubblico.


Lin Ming diede un'occhiata alla mano tremante di Mugu Buyu e disse: "Quindi sembra che anche tu possa sanguinare."


Il potere difensivo di Mugu Buyu aveva davvero superato le aspettative di Lin Ming. Era appena arrivato al Circolazione e aveva ottenuto 10.000 filamenti in Forza Penetrante. non solo, il suo colpo conteneva la vera essenza azzurra e il potere del fulmine. Una volta colpito il nemico, avrebbe ignorato tutte le difese in superficie andando a danneggiare direttamente gli organi e le ossa!


Quindi l'Armatura d'Oro Antico era praticamente inutile contro qualcuno come Lin Ming. Comunque dopo che Mugu Buyu aveva ricevuto questo attacco, i suoi meridiani e le sue ossa non erano stati rovinati.


<em>'Questo tipo ha davvero trasformato i suoi meridiani e il suo scheletro. Il suo corpo si è praticamente trasformato in un pupazzo. Ci sono davvero illimitati percorsi nelle arti marziali, tutto è possibile!'</em>


"Bene! Molto bene!" L'espressione di Mugu Buyu si incupì. I suoi occhi brillanti guardarono Lin Ming come una bestia feroce che voleva divorare un essere umano. Disse: "Hai davvero provocato la mia ira stavolta; dovrai pagare il prezzo per averlo fatto!"


"Corpo da Marionetta!"


Lo scheletro di Mugu Buyu iniziò ad emettere degli scoppi, come se tutte le sue ossa si stessero contorcendo. I vestiti sul suo corpo furono ridotti a brandelli e due braccia ricoperte di sangue emersero dalla sua schiena. In un batter d'occhio Mugu Buyu si era trasformato in un mostro a quattro braccia!


Lin Ming aveva visto molte cose strane e disgustose nella Landa Selvaggia del Sud. Eppure questa scena gli fece palpitare il cuore e rizzare i capelli. Queste braccia non sembravano create usando rari materiali. Erano proprio vere braccia tagliate per poi essere ricucite!


Questo Mugu Buyu era un folle delirante!


<em>Cha cha cha cha!</em>


Mugu Buyu tirò fuori quattro armi diverse dal suo anello spaziale.


Le sue braccia posteriori portavano una falce che era lunga oltre cinque piedi e una spada lunga e sottile. Di fronte teneva un martello e l'altra un ago lungo tre piedi spesso come un pollice. Questo ago era usato per inchiodare gli esseri umani ad una tavola di legno per poi farli diventare delle marionette. La maggior parte delle volte l'avrebbero fatto a dei cadaveri, ma a volte lo usavano su persone ancora vive.


Mentre Mugu Buyu stava tirando fuori queste quattro armi, Lin Ming aveva già iniziato a muoversi. Non intendeva aspettare che Mugu Buyu finisse il suo processo di trasformazione.


Menò un colpo in avanti, la punta della lancia brillava con delle scariche elettriche. Il Drago del Fiume Fulmineo era particolarmente capace nel disintegrare l'energia Yin e il corpo di mugu Buyu parzialmente composto da cadaveri era particolarmente pieno di questa energia. Se fosse stato colpito, Mugu Buyu avrebbe sicuramente ricevuto un danno in più.


In quel momento Lin Ming sentì una forza trainante trattenerlo. Era come un pezzo di ferro attratto da un magnete.


Lin Ming si girò sorpreso e vide che l'alligatore aveva aperto le sue fauci e nella sua bocca c'era un vortice nero che emetteva la forza che lo stava trascinando via.


Potere divorante?


Che abilità era?


Prima che potesse reagire, Lin Ming sentì uno strano suono. Una gigantesca ragnatela d'argento calò dal cielo verso di lui. Era la ragnatela del ragno. Dopo che un marionettista raggiungeva lo stadio d'Integrazione d'Essenza, le marionette create potevano mantenere parte delle abilità che avevano in vita. Ad esempio questo ragno aveva mantenuto la capacità di creare ragnatele.


Nel frattempo si era mossa anche la mummia. Alzando la mano puntò la lama rotta puntandola verso il petto di Lin Ming.


In quel momento il ragazzo era ancora trainato dalla forza risucchiante e non riuscì a schivare. C'era una ragnatela nell'aria e una lama d'osso a terra. Lin Ming era stato attirato in una trappola mortale!


Il pubblico sussultò per lo shock. Molte delle ragazze della Fazione del Guqin non riuscirono più a guardare e iniziarono a gridare.


In quel momento una luce viola si irradiò da Lin Ming e le scariche elettriche balzarono dal corpo di Lin Ming come pitoni giganti, schiantandosi contro la ragnatela.


<em>Chi chi chi!</em>


La ragnatela, che superava la Seta del Baco Celeste in tenacia, fu ridotta subito in cenere dal Fulmine Divino del Drago del Fiume Viola.


In quell'attimo di secondo la mummia si stava precipitando verso di lui. Lin Ming gridò e la sua lancia avanzò come un serpente velenoso!


<em>Puff!</em>


L'arma era piena di slancio mentre trapassava il petto della mummia.
Il potere del fulmine era particolarmente capace di disperdere l'energia Yin, innumerevoli scariche elettriche ricoprirono la mummia, facendola contorcere.


<em>Chi chi chi!</em>


La mummia fu incenerita dal potere del tuono, diventando un mucchio di carbone. All'improvviso aprì la bocca e sputò una nuvola di fumo viola.


"Veleno di Cadavere?"


Il fumo viola fu bruciato completamente dalla natura purificante del fulmine. Tuttavia questo sorprese Lin Ming. Il diversivo dell'alligatore, combinato con la letalità della mummia e del ragno che lo circondavano era incredibile. Perfino dopo la morte la mummia avrebbe rilascio un veleno mortalmente tossico; c'erano strati su strati di mosse mortali. Se Lin Ming non avesse avuto il Fulmine Divino del Drago del Fiume Viola e la vera essenza azzurra che potevano sia difendere che attaccare, allora sarebbe stato difficile bloccare così tanti attacchi.


"Muori!"


Lin Ming sbuffò freddamente e 10.000 filamenti di vera essenza si immersero nella mummia, facendola esplodere. La marionetta fu fatta a pezzi dalla punta della lancia!


"Ha distrutto una marionetta?"


"Così forte!"


Nonostante fosse solo la distruzione di una marionetta, questo risultato era sufficiente a scioccare i cuori di tutti i presenti. Fino ad ora le marionette di Mugu Buyu sembravano immortali. Non importava quanto i suoi avversari attaccassero, nessuno riusciva a distruggere le loro difese. Anche se le marionette fossero rimaste ferite, sembravano ignorare completamente ogni danno che ricevevano.


Il fatto che Lin Ming potesse distruggere completamente una marionetta in un solo colpo era sufficiente a far rallegrare il pubblico. Un marionettista aveva un numero limitato di marionette. Ogni volta che ne veniva distrutta una, la forza del marionettista sarebbe diminuita.


Sul palco di arti marziali Lin Ming scosse la lancia con noncuranza guardando freddamente Mugu Buyu.
"Finalmente hai finito la tua trasformazione?"


In quel momento il corpo di Mugu Buyu era avvolto da uno spesso carapace, solo le quattro braccia spuntavano dall'Armatura d'Oro Antico. Mugu Buyu era in una strana posizione mentre si reggeva sui quattro arti; sembrava un gigantesco scarabeo.


"Eheh, questa marionetta che ho creato ha la difesa più potente. Si chiama Tartaruga Oro Cremisi. Può resistere la penetrazione di ogni forma di vera essenza. Confesso che la tua vera essenza è molto strana, può trapassare la mia Armatura d'Oro Antico e ferirmi. Ma ora è inutile contro la Tartaruga Oro Cremisi! Finché sono protetto all'interno sono invincibile! Eheheh!"


Mugu Buyu rise diabolicamente. Lin Ming sondò l'armatura con la sua forza dell'anima e sembrava proprio come aveva detto Mugu Buyu. Quell'Armatura Tartaruga Oro Cremisi era sigillata in qualche sorta di strano campo di forza distorcente, tagliava via il flusso di vera essenza.


<em>'La Fazione delle Marionette ha davvero tanti segreti!'</em> Nonostante Lin Ming non capisse i principi dietro quel campo di forza, intuiva che fosse un mistero che riguardava il potere delle Leggi. Una mera Fazione delle Marionette aveva un'eredità così potente; non si poteva sottovalutare alcuna fazione, non importava la dimensione.


<em>'Non credevo che sarei stato costretto ad usare le mie mosse finali contro Mugu Buyu. Se sono già a questo punto, come affronterò Jiang Baoyun?'</em>
                                


                                



