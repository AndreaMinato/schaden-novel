---
weight: 289
title: Capitolo 289 - Il Limite della Velocità
pubDate: 2025-12-15T08:37:10.194Z
tags:
    - mw
---


<em><strong>CAPITOLO SPONSORIZZATO</strong> ringraziamo akisame</em>
<em>da editare</em>
<em>-Schadenfreude</em>


Il Grande Anziano della Fazione della Spada scosse la testa e disse: "Dopo che Baoyun ha risvegliato lo Spirito della Spada nel suo corpo, ha fatto grandissimi progressi ogni giorno. Perfino io non so con esattezza che livello abbia raggiunto. Durante le sue quattro sfide di quest'anno, l'ho accompagnato in tre di esse. La crescita che ha fatto è incredibile!"


Sentendo il Grande Anziano fare una lode del genere, i presenti rimasero stupefatti. Era troppo scioccante il fatto che perfino il Grande Anziano della Fazione della Spada non conoscesse i limiti di Jiang Baoyun.
Questo ritmo di crescita era sconcertante. Jiang Baoyun continuava a creare miracoli, era come il personaggio principale di un racconto fantastico.


Lo sguardo di Shi Zongtian iniziò ad accendersi e pensò:<em>'Jiang Baoyun della Fazione della Spada, Mugu Buyu della Fazione delle Marionette, Qin Wuxin della Fazione del Guqin e ora abbiamo un talento ancora più sbalorditivo, Lin Ming. Con questi quattro talenti radunati in una sola generazione, la mia Valle dei Sette Misteri entrerà in un periodo di prosperità?'</em>


<em>Xiu!</em>


Sul palco di arti marziali brillò una luce gelida. Allo stesso tempo i due Jiang Baoyun brandirono le loro spade e le energie delle due armi si intrecciarono, l'aura imponente era al culmine.


Quando le due spade si combinarono, l'energia della spada squarciò il vuoto, trapassando la formazione del palco di arti marziali come se fosse tofu. L'aura affilata fece raggelare il pubblico, come se fosse proprio puntata alle loro spalle.


Di fronte a questa energia combinata, Lin Ming tenne la lancia orizzontalmente con entrambe le mani. La vera essenza azzurra si scatenò e risuonò un ruggito da dietro di lui mentre l'ombra nera di un drago apparve dietro di lui. Questa era la prima volta che Lin Ming rilasciava il potere del Vero Drago dopo aver consolidato la vera essenza del Circolazione.


<em>Kacha!</em>


Il palco di arti marziali iniziò a tremare e si diffusero delle crepe nel pavimento sotto i piedi di Lin Ming. Colpì con la lancia e i 10.000 filamenti di vera essenza si scatenarono!


Sciabola come una tigre, lancia come un drago. Con la forza del Vero Drago combinata alla lancia, poteva mostrare il suo massimo potere!


<em>Bang!</em>


Le due energie terrificanti si scontrarono provocando un'esplosione assordante; le onde turbolente di vera essenza crebbero bruscamente, l'intero palco di arti marziali tremò!


<em>Ka ka ka!</em>


L'energia di spada si stava rompendo in continuazione, ma anche la vera essenza azzurra si stava sciogliendo in continuazione. Tuttava il punto di impatto si stava avvicinando lentamente a Jiang Baoyun. Questo significava che l'energia della spada di Jiang Baoyun stava perdendo contro la vera essenza azzurra!


"Anche con l'energia combinata delle due spade, l'attacco di Jiang Boayun è inferiore a quello di Lin Ming!"


"Il potere d'attacco di Lin Ming è troppo bizzarro! Perfino quello di Jiang Baoyun è più debole del suo!"


Il pubblico sapeva quanto fosse potente l'energia della spada di Jiang Baoyun. Quando Jiang Baoyun aveva combattuto contro Ouyang Ming aveva dovuto solo menare qualche fendente per disperdere la Fiamma Mortale Viola di Ouyang Ming che aveva evocato utilizzando la Perfezione del quinto stadio del 'Divino Potere Acacia'. In quel momento Jiang Baoyun non aveva nemmeno usato la sua spada. Ma ora che stava utilizzando la sua Personificazione dello Spirito della Spada era comunque più debole della lancia di Lin Ming!


<em>Peng!</em>


La onde di vera essenza impattarono. Jiang Baoyun e la sua personificazione si mossero rapidamente. Nonostante il suo potere d'attacco fosse inferiore a quello di Lin Ming, la sua velocità era superiore!


<em>Cha! Cha!</em>


Le due energie puntarono verso Lin Ming da due direzioni diverse, la loro rapidità aveva già raggiunto un tale livello che le loro figure erano difficili da individuare.


Tuttavia, Lin Ming non si girò nemmeno a guardare. Aveva esteso la sua percezione, usando la sua forza dell'anima, determinando da dove sarebbe venuto l'attacco di Jiang Baoyun.


"Forza Penetrante!" La vera essenza azzurra si era già condensata e si scatenò di nuovo! Lin Ming allineò la sua lancia con l'energia ella spada e i 10.000 filamenti di vera essenza si divisero a metà, 5000 filamenti per ogni energia di spada!


<em>Peng! Peng!</em>


L'energia di spada si disperse. Allo stesso tempo il fulmine viola si precipitò verso Jiang Baoyun come una lama mortale!


<em>Ka!</em>


Nell'istante in cui il fulmine colpì, Jiang Baoyun svanì e lasciò solo un vago turbinio, senza dare la minima opportunità di colpire a Lin Ming.


<em>'È troppo veloce!</em> Lin Ming sussultò. Questa era la prima volta che aveva incontrato una persona così veloce da essere irraggiungibile.


Con la sua coltivazione e il suo Passo della Spada, la rapidità di Jiang Baoyun aveva raggiunto il limite di un praticante di arti marziali al Circolazione.


Nonostante il Roc Dorato che Squarcia il Vuoto di Lin Ming fosse una delle più potenti tecniche di movimento esistenti, la sua coltivazione era troppo bassa. Lin Ming era solo agli inizi del Circolazione e non aveva coltivato il Roc Dorato che Squarcia il Vuoto ad un livello abbastanza alto. Era una tecnica che aveva dodici strati e il Supremo Anziano ne aveva solo otto nei suoi ricordi. Lin Ming aveva solo appreso il primo strato.


Con un superficiale Roc Dorato che Squarcia il Vuoto insieme alla bassa coltivazione di Lin Ming, i suoi movimenti naturalmente sarebbero stati più lenti di Jiang Baoyun.


Lin Ming aveva deciso che, dopo l'Incontro di Arti Marziali tra le Fazioni, avrebbe coltivato una tecnica di movimento di tipo fulmine con l'aiuto del Fulmine Divino del Drago del Fiume Viola per compensare la sua lentezza. Dopotutto un praticante di arti marziali di tipo fulmine normalmente sarebbe stato molto più rapido rispetto agli altri.


<em>Peng peng peng!</em>


Altre tre energie di spada distrutte!


Il palco di arti marziali era percorso da ampie fessure, la luce della spada di Jiang Baoyun era troppo terrificante. Tuttavia la lancia di Lin Ming poteva romperla. La vera essenza azzurra combinata con Forza Penetrante era davvero troppo potente.


<em>Swish swish!</em>


Jiang Baoyun e Lin Ming erano troppo rapidi; il pubblico poteva vedere solo vaghi turbinii di luce blu e vera essenza azzurra. Quando queste forze si scontravano, irradiavano della luce brillante.


Nonostante la velocità di Lin Ming fosse inferiore a quella di Jiang Baoyun, la loro rapidità era oltre le normali capacità di percezione.


Fu solo quando la rapidità di Lin Ming diminuì un po' che il pubblico riuscì a vederne a stento i movimenti. Ma durò solo un brevissimo momento. Sembrava quasi un fantasma a causa di tutte le immagini residue. In un solo respiro di tempo, Lin Ming aveva colpito diverse decine di volte.


Questi attacchi non erano casuali. Ognuno di essi poteva distruggere tre o quattro energie di spada di Jiang Baoyun. In altre parole, Jiang Baoyun e la sua personificazione avevano già menato centinaia di fendenti!


La formazione protettiva era stata creata solo un giorno fa, eppure al momento stava di nuovo tremando con violenza. L'intero palco sembrava essere stato travolto da un tornado e le piastrelle rotte venivano sollevato dalle raffiche di vento. Questi frammenti erano come frecce che volavano in ogni direzione!


Il pubblico era sbalordito. Poteva vedere solo le fessure che si diffondevano e si allargavano sempre di più. Quando mai avevano visto una competizione così rapida? Era davvero un incontro tra maestri al Circolazione? Perfino i praticanti di arti marziali all'Houtian non sarebbero stati così anormali!


"Sono troppo veloci, la loro rapidità è inconcepibile. Perfino l'Apprendista Senior Huan, che si è proclamata maestra in quanto a rapidità non può raggiungere nemmeno la metà della loro velocità."


Mormorò tra sé e sé una giovane della Fazione del Guqin. Huan Xiaodie era una diretta discepola che primeggiava per la sua velocità. Tuttavia perfino nel suo punto forte era inferiore a Jiang Baoyun e Lin Ming. Non aveva altri aspetti per cui potesse paragonarsi a loro.


Normalmente i discepoli diretti della Fazione Miraggio erano inferiori a quelli della Fazione della Spada. Tuttavia di solito il divario non era così vasto. Al massimo la differenza sarebbe stata come quella tra Huan Xiaodie e Jiang Lanjian.


Jiang Baoyun era troppo anormale!


Ma nonostante Jiang Baoyun fosse anormale, come poteva Lin Ming, un praticante di arti marziali dei 36 paesi, essere così mostruoso? Con la sua coltivazione agli inizi del Circolazione era entrato in stallo con Jiang Baoyun!


In quel momento perfino Jiang Baoyun era sbalordito. La rapidità di Lin Ming era inferiore alla sua, ma quando lui e la sua personificazione menavano cinque fendenti, Lin Ming riusciva a schivarne due e bloccare gli ultimi tre con un solo colpo di lancia. Quella vera essenza azzurra fusa con la sua lancia d'argento era troppo potente. Cresceva in continuazione e conteneva uno strano potere vibrante.


La velocità di Lin Ming era inferiore, ma con il suo potere d'attacco formidabile e con le sue capacità difensive sbalorditive non era entrato in svantaggio!


10.000 filamenti di vera essenza azzurra circondavano Lin Ming, proteggendolo.
L'energia di Jiang Baoyun poteva pungerla, ma veniva velocemente dispersa. Non importava quanti tentativi facesse, non poteva ferire Lin Ming. La vera essenza azzurra distrutta veniva immediatamente rimpiazzata.


<em>'Lin Ming è davvero un talento versatile. Anche con il mio vantaggio in velocità non posso sconfiggerlo'!</em>
Jiang Baoyun ricordò di quando Jiang Lanjian aveva combattuto contro Lin Ming e aveva usato il suo Concetto di Vento, stava accadendo la stessa cosa ora. Jiang Lanjian aveva scagliato delle lame di vento e delle energie di spada, ma non riusciva a fare nulla a Lin Ming. Alla fine stavano combattendo in modo ravvicinato, poteva solo affrontare Lin Ming direttamente!


Uno Spirito della Spada e l'energia dell'arma potevano mostrare il loro pieno potenziale solo quando erano fusi con una lama. Naturalmente un attacco a lunga distanza sarebbe stato inferiore ad un colpo diretto con la spada.


"Passo della Spada del Grande Carro!"


Gli occhi di Jiang Baoyun brillarono, lui e la sua personificazione mostrarono simultaneamente il Passo della Spada del Grande Carro. L'uomo e la sua spada divennero tutt'uno, come se si fossero fusi nella luce della spada, arrivando istantaneamente di fronte a Lin Ming.


Questa rapidità aveva superato il limite di reazione!


<em>Cha cha!</em>


Due spade blu puntarono verso il corpo di Lin Ming come un lampo. Queste due armi contenevano il potenziale di Jiang Baoyun e il loro potere d'attacco raggiunse il limite!


La vera essenza azzurra non poteva difendersi contro dei colpi così violenti; potevano essere bloccati solo della Lancia Pesante d'Argento Flessibile!


Ma di fronte ad una tale velocità, come avrebbe fatto Lin Ming a muovere in tempo la sua lancia? Anche se ci fosse riuscito, come avrebbe potuto parare simultaneamente gli attacchi delle due spade?


In quell'attimo di secondo gli occhi di Lin Ming si illuminarono, nella sua pupilla brillò un fulmine!


Fulmine Divino del Drago del Fiume Viola!


Il Seme del Dio Blasfemo emanò vera essenza, l'Anima del Tuono era da tempo pronta ad esplodere con forza!


<em>Kacha!</em>


Spesse scariche elettriche viola uscirono dal corpo di Lin Ming, danzando velocemente attorno a lui. In quel momento il suo corpo brillava di viola, sembrava che fosse nato un dio del fulmine!


Ad una distanza così ravvicinata, non importava quanto fosse veloce Jiang Baoyun, non poteva schivare!


Quando l'elettricità entrò nel suo corpo, Jiang Baoyun rimase intorpidito. Il potere selvaggio del fulmine fluì nei suoi meridiani, distruggendo brutalmente ogni cosa. Oltre metà del suo potenziale della spada scomparve immediatamente dalla sua lama, il resto continuò a piombare verso Lin Ming!


Lin Ming non aveva modo di evitare la spada di Jiang Baoyun. Dato che non poteva farlo, non si sarebbe mosso. Fin dall'inizio aveva deciso di fare una battaglia d'attrito. Evocò tutta la vera essenza azzurra nel suo corpo preparandosi ad affrontare direttamente l'attacco.


<em>Pah pah!</em>


Le lame trapassarono la vera essenza protettiva di Lin Ming, infilzando il suo corpo. Schizzò del sangue sul suo basso addome e sulla sua schiena.


Lin Ming non badò alle ferite e gridò: "Pugno Spacca Ossa!"


<em>Peng peng!</em>


Lasciò la lancia e scagliò pugni con entrambe le mani, proprio verso le facce di Jiang Baoyun e della sua personificazione!


In attacchi a corta distanza, un pugno era più veloce di una lancia!


In circostante normali Jiang Baoyun sarebbe riuscito ad usare la sua velocità per evitarli. Tuttavia ora il suo corpo era percorso dal potere selvaggio del fulmine; l'attacco improvviso di Lin Ming l'aveva colto di sorpresa!
                                


                                



