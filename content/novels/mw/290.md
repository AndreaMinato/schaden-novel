---
weight: 290
title: Capitolo 290 - La Seconda Spada
pubDate: 2025-12-15T08:37:10.194Z
tags:
    - mw
---


CAPITOLO SPONSORIZZATO ringraziamo akisame
da editare
-Schadenfreude


La vera essenza che proteggeva il corpo di Jiang Baoyun era molto più forte di un normale praticante di arti marziali, ma di fronte a Lin Ming non era diversa da della carta sottile! Jiang Baoyun si ricordava bene com'era finito Mugu Buyu dopo aver provato a difendersi da un attacco di Lin Ming!


"Passo della Spada del Gran Carro!"


Jiang Baoyun si morse la lingua con forza per riprendersi dall'intenso shock. Riuscì a muoversi e si ritirò subito. Anche così fu colpito dal vento del pugno. Il vasto e incredibile potere della vibrazione fluì negli organi di Jiang Baoyun, facendogli quasi fermare il cuore.


Jiang Baoyun sentì un sapore metallico in gola e gli colò del sangue dagli angoli della bocca.


La sua personificazione era messa ancora peggio, Lin Min Ming le aveva colpito la faccia e la vera essenza azzurra si era scatenata!


La personificazione non aveva vera essenza per proteggere il suo corpo, il suo potere difensivo era nullo.
Per questo, quando Lin Ming le diede un pugno, le esplose la testa! E il suo corpo iniziò lentamente a svanire.


Jiang Baoyun impallidì, il suo corpo barcollava per il contraccolpo.


Finché il suo vero io non periva, allora la sua personificazione era praticamente immortale.
Ma era comunque collegata al suo corpo principale, una volta dispersa, anche Jiang Baoyun avrebbe subito un grave danno.


"Forte!" Jiang Baoyun si asciugò il sangue agli angoli delle labbra. Il motivo per cui aveva scelto di attaccare Lin Ming da più lontano possibile era perché temeva la forza esplosiva di Lin Ming. A causa dell'esistenza dell'ago d'acciaio, Jiang Baoyun si era tenuto a buona distanza. Era sicuro della sua velocità e dei suoi riflessi, ma non quando era a distanza ravvicinata!


Aveva usato all'improvviso il Passo della Spada del Gran Carro ed era apparso di fronte a Lin Ming, quasi come se si fosse teletrasportato, usando istantaneamente il suo colpo più potente e rapido. Jiang Baoyun credeva che con una velocità del genere sarebbe stato impossibile per Lin Ming reagire usando quell'ago d'acciaio.


Tuttavia non si immaginava che Lin Ming si fosse fuso con l'energia dell'ago e che il potere del fulmine fosse compresso in lui. Non appena si era avvicinato, Lin Ming aveva scatenato il potere del tuono e di conseguenza aveva subito una grossa perdita.


Jiang Baoyun era uno spadaccino, era orgoglioso delle sue capacità a combattimento ravvicinato. Non avrebbe mai pensato che ci sarebbe stato qualcuno capace di costringerlo ad attaccare da lontano!


La sensazione che Lin Ming emanava era simile a quella di una pericolosa bestia feroce, inavvicinabile!


Non appena la personificazione fu distrutta dal pugno di Lin Ming e Jiang Baoyun era rimasto ferito, l'intero pubblico sussultò.


"Questa battaglia è troppa intensa! In un istante entrambi sono rimasti già gravemente feriti!" Disse un discepolo diciassettenne della Valle dei Sette Misteri. Con la sua coltivazione poteva solo vedere immagini residue confuse.


"Entrambi? Sei troppo ingenuo! Non so quanto sono gravi le ferite di Jiang Baoyun, ma Lin Ming praticamente non ne ha. Quando Jiang Baoyun e le spade della sua personificazione l'hanno attaccato, la lama è penetrata solo per un quarto di piede!" Disse un discepolo che aveva partecipato all'Incontro di Arti Marziali. La sua coltivazione era già al Circolazione e la sua vista era superiore a molti dei presenti.


Un quarto di piede erano solo pochi pollici. Per un maestro al Circolazione questa ferita non era affatto grave. La spada di Jiang Baoyun era in effetti agile e affilata, ma la maggior parte del suo potenziale era stato disperso dal Fulmine Divino del Drago del Fiume Viola. Non solo, con la protezione della vera essenza azzurra le lame non erano riuscite a penetrare profondamente. Inoltre c'era il potenziamento difensivo che Lin Ming aveva ottenuto nella Pagoda dello Stregone. Alla fine questa era solo una ferita minore.


"È passato solo un attimo di secondo di combattimento ravvicinato, eppure Jiang Baoyun ha già subito un danno del genere. Lin Ming è un barilotto di polvere da sparo pronto a scoppiare in ogni momento. Chi oserebbe combattere con lui da vicino?!"


"Ha ricevuto due colpi di spada come niente fosse; è una bestia feroce in forma umana! Stiamo parlando della spada di Jiang Baoyun, non una spada del primo che passa!"


"Lin Ming dev'essere come Mugu Buyu. Il suo corpo si è trasformato in qualche modo, altrimenti come potrebbe essere così tenace?"


Mentre il pubblico discuteva, le ferite di Lin Ming avevano già smesso di sanguinare.


In quel momento il ragazzo aveva stimolato al massimo il potere della sua vitalità, rigenerando rapidamente le ferite del suo corpo. Dopo che aveva superato la prova della vita e della morte della Pagoda dello Stregone, il potere della sua vitalità superava di gran lunga un praticante di arti marziali del suo stesso livello.


Con una potente vitalità, non solo si aveva un'ottima resistenza, ma anche incredibili capacità rigenerative. Nonostante fosse impossibile fare un recupero completo in breve tempo, ci avrebbe messo solo pochi respiri di tempo per smettere di sanguinare un po'.


Jiang Baoyun guardò Lin Ming e fece un respiro profondo: "Ora capisco. Non sei qualcuno che posso affrontare usando solo la mia Spada Picco Blu."


Mentre lo diceva, Jiang Baoyun tirò fuori la sua scatola e ne tirò fuori una spada nera come l'inchiostro. Alla fine aveva preso la sua Spada Cristallina Nera.


"Jiang Baoyun ha tirato fuori la sua seconda spada!"


"Finalmente! Mi chiedo che tipo di tecnica incredibile userà con quella spada?"


Il pubblico guardò la spada di Jiang Baoyun con entusiasmo.
Questa lama nera non era lucida, non sembrava fosse fatta di legno o di metallo, il suo materiale non assochilometriva nemmeno alla giada. Nessuno capiva di cosa fosse fatta.


Dopo che Jiang Baoyun estrasse la Spada Cristallina Nera, lanciò con noncuranza la Spada Picco Blu. All'improvviso la Personificazione dello Spirito della Spada che Lin Ming aveva disperso con un pugno si trasformò in energia blu che vorticò attorno alla lama, avvolgendosi attorno ad essa. Un momento dopo apparì una nuova Personificazione e la Spada Picco Blue scomparve.


Quando la Personificazione si riformò, sembrava ancora più vivida e l'energia che emanava era molto più potente; era davvero sbalorditivo.


"La spada e la Personificazione si sono combinate! La comprensione di Jiang Baoyun è troppo sbalorditiva!"


"Due spade, la Personificazione ne usa una, il suo vero io usa la seconda. Questo è troppo entusiasmante! Oh cielo, questo è sì che è un vero spadaccino che usa due spade!" Negli spalti in alto, un discepolo della Fazione della Spada stava fissando le armi di Jiang Baoyun con uno sguardo pieno di desiderio. Chissà cosa sarebbe successo se un giorno avesse potuto ottenere due spade di grado Earth e coordinarle con una personificazione dopo essere diventato tutt'uno con la spada.


Lo spadaccino ortodosso teneva una sola spada. Questo perché era più facile raggiungere il pinnacolo dell'arte della spada con una sola lama. Ma per quelli di coltivazione uguale o inferiore, il potere d'attacco di una persona che usava due spade era superiore. Se avessero potuto imparare la tecnica di Jiang Baoyun, allora avrebbero potuto iniziare a maneggiare due spade e raggiungere comunque il pinnacolo dell'arte della spada. Solo questo punto era sufficiente per far impazzire di desiderio un qualunque discepolo della Fazione della Spada!


Si poteva dire che Jiang Baoyun avesse scoperto il suo metodo particolare per brandire due spade. Naturalmente era incredibilmente difficile e bisognava avere uno Spirito della Spada per riuscirci.


"Finalmente hai tirato fuori la tua Spada Cristallina Nera, credevo che l'avresti fatto prima." Lin Ming era preoccupato.


Jiang Baoyun sospirò e disse con un sorriso: "Non che non volessi, ma al momento non ho pieno controllo su questa spada. Inoltre la mossa più potente della mia Spada Cristallina Nera è un attacco dell'anima. Sfortunatamente... sembra che non siano troppo efficaci con te."


"Uh? Attacco dell'anima?" Lin Ming era scioccato. Un colpo di spada poteva contenere un attacco dell'anima? Jiang Baoyun era davvero riuscito a raggiungere questo livello?


Lin Ming aveva da tempo pensato di fondere l'intento marziale Samsara con la sua lancia. Tuttavia tutti i suoi tentativi erano falliti. Prima delle finali di questo Incontro di Arti Marziali Lin Ming aveva usato praticamente solo attacchi dell'anima perché voleva comprendere l'intento marziale Samsara.


E ora, Lin Ming aveva sconfitto maestri come Bi Tinghua con il suo attacco dell'anima e la sua comprensione dell'intento marziale Samsara aveva raggiunto un nuovo livello, molto più profondo rispetto al passato. Eppure non riusciva comunque a fondere gli attacchi spirituali ai colpi di lancia.


<em>'Strano! Jiang Baoyun è uno spadaccino e coltiva la spada con tutto il suo cuore. Come può aver dedicato del tempo a coltivare la forza dell'anima? Se la sua forza dell'anima non è potente, allora come può usare attacchi dell'anima?'</em>


<em>Zheng-</em>


La Spada Cristallina Nera rilasciò uno strano rumore accompagnato da un bizzarro potere penetrante.
Sembrò quasi risuonare nelle orecchie di tutti i presenti.


Quando la luce del sole d'inverno illuminò il palco, brillò sulla Spada Cristallina, ma l'arma sembrava avere un'aura fredda e profonda, come se avesse un campo di forza che risucchiasse la luce.


"Lin Ming, ho appena detto che non posso controllare il potere della mia spada. Se ti colpisce davvero, potresti finire gravemente ferito o perfino morire. Naturalmente potrei anche io rimanere gravemente ferito."


Prima che Lin Ming avesse mostrato il Fulmine Divino del Drago del Fiume Viola, Jiang Baoyun lo aveva già considerato un avversario del suo stesso livello. Non sentiva alcun disprezzo nei suoi confronti. Allora la forza che Lin Ming aveva rivelato era di gran lunga inferiore alla sua, il motivo per cui Jiang Baoyun aveva iniziato a considerarlo era puramente grazie al suo intuito di spadaccino.


"Bene! Voglio sperimentare personalmente il tuo attacco dell'anima!" Lin Ming non vedeva l'ora di affrontarlo. Voleva ottenere qualche intuizione dalla tecnica di Jiang Baoyun ed era anche curioso di come un grande spadaccino come lui che coltivava la spada con tutto il suo cuore avrebbe usato un attacco dell'anima.


Mentre brandiva la sua lancia, il corpo di Lin Ming scatenò un inferno di vera essenza azzurra; sembrava una pira blu di energia. Aveva già aperto la Forza del Dio Blasfemo. Nonostante non potesse durare per decine di respiri di tempo, era più che sufficiente per questa battaglia finale!


Il pubblico iniziò a gridare, l'entusiasmo stava raggiugendo il suo culmine. Qin Xingxuan si strinse nervosamente le mani. Jiang Baoyun aveva detto che perfino lui non era in grado di controllare la sua mossa finale.


Una ferita nell'anima era difficile da guarire. Nonostante Qin Xingxuan sapesse che la difesa di Lin Ming era straordinaria, si stava davvero preoccupando e sentiva il cuore in gola.


"Passo della Spada del Gran Carro!"


Sul palco di arti marziali, Jiang Baoyun attraversò cento piedi in un lampo, la sua rapidità era quasi ai livelli di un teletrasporto. Questo era uno dei motivi per cui Lin Ming non aveva sprecato tempo e aveva aperto la Forza del Dio Blasfemo subito.


"Spada Cristallina Nera!"


Jiang Baoyun menò un fendente. In quel momento tutti i suoni sembrarono scomparire, tutta la luce attorno fu risucchiata dall'arma.


"Aah!"


Si scatenò un potenziale di spada invisibile. Nel momento in cui Jiang Baoyun attaccò, tutti i praticanti di arti marziali attorno che usavano la spada rimasero scioccati. Avevano sentito le loro armi vibrare, come se volessero scappare dai loro foderi!


Lin Ming sentì che degli attacchi continui stavano tagliando la sua vera essenza azzurra. Questa lama non era veloce, ma conteneva una calma incredibile.


Potere del Vero Drago!


Lin Ming spazzò con la sua lancia e l'ombra di un Vero Drago apparve dietro di lui; stava evocando il potere di un Vero Drago!


"Roar!"


Il ruggito tonante di un drago risuonò nel cielo. La lancia sfrecciò in avanti con uno slancio indomabile. Fu come se l'aria stessa stesse esplodendo sulla sua scia!


La luce si contorse mentre l'energia azzurra e quella nera si scontrarono. Il tempo sembrò fermarsi, non ci fu alcuna esplosione. In quel momento l'energia di Jiang Baoyun aveva trapassato la vera essenza azzurra di Lin Ming, dividendosi sulla punta della sua lancia.
Una striscia nera di luce affondò oltre la Lancia Pesante d'Argento Flessibile e infilzò Lin Ming!
                                


                                



