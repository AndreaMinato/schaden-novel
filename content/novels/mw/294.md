---
weight: 294
title: Capitolo 294 - Tre gradi Human, Earth, Heaven
pubDate: 2025-12-15T08:37:10.195Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano E.!</em>
<em>da editare</em>
<em>-Schadenfreude</em>


In quel momento Lin Ming aveva davvero bisogno di una buona lancia. Nella sua battaglia contro Jiang Baoyun era stato messo alle strette, ma alla fine l'aveva sconfitto grazie alla sua resistenza, costringendolo a fare il suo colpo finale.


Questo indubbiamente era dovuto alla velocità inferiore di Lin Ming, ma era anche a causa della potenza insufficiente della Lancia Pesante d'Argento Flessibile, incapace di mostrare la piena forza della vera essenza azzurra. Specialmente contro la Spada Cristallina Nera, il divario tra di loro era ampio come quello tra il cielo e la terra.


Se avesse potuto usare il Bambù Spirituale dell'Elettricità Viola per creare una lancia di grado Earth bassa qualità, allora la potenza di Lin Ming sarebbe aumentata di molto e il suo fulmine sarebbe stato potenziato. Se avesse combattuto di nuovo contro Jiang Baoyun, non sarebbe stato così gravoso.


E dopo pochi giorni, Lin Ming sarebbe andato nella Landa Selvaggia del Sud e avrebbe preso l'Essenza di Fuoco Eterna. Con un'Essenza di Fuoco, il processo di forgiatura sarebbe migliorato.


Mentre ci pensava, l'Aquila Celeste era già arrivata al picco più alto della Valle dei Sette Misteri. Lin Ming balzò giù dal dorso della creatura e si diresse verso l'entrata. Nella Valle dei Sette Misteri, le aquile non potevano volare sopra la Grande Sala.


"Dico, Apprendista Lin, nonostante i miei risultati non siano paragonabili ai suoi, ho comunque molti anni di esperienza. Una lancia è potente, ma ci sono pochissimi praticanti di arti marziali che allenano la lancia. Quelli che usano la spada sono ovunque! Eheh, quindi questo cosa significa? Questa è la prova che la spada è di gran lunga superiore alla lancia, è impossibile che così tante persone siano stupide..." Farneticò Liu Xian mentre camminavano insieme. In realtà stava usando queste parole per confortare Lin Ming e cercare di stabilire un buon rapporto con lui.


Lin Ming pensò che era piuttosto divertente e non rispose. Così i due arrivarono nella piazza di fronte alla grande Sala.


In quel momento c'erano molte persone già radunate lì. Lin Ming scorse con lo sguardo la folla e vide Jiang Baoyun, Mugu Buyu, Qin Wuxin e Jiang Lanjian.
Incluso lui, erano i primi sei posti in questo Incontro di Arti Marziali tra le Fazioni.


<em>Stanno dando i premi?'</em> Pensò Lin Ming. Mentre si guardava attorno, vide altri giovani che non avevano l'uniforme dei discepoli della Valle dei Sette Misteri. Non aveva idea del perché fossero qui.


"Lin Ming, da questa parte!" Chiamò Jiang Baoyun.


In quel momento più di venti persone volsero lo sguardo su di lui, i loro occhi sembravano delle frecce affilate.


Lin Ming si fermò per un attimo, cosa diavolo stava succedendo?


"Questo ragazzo è Lin Ming?"


"La nuova stella nascente che ha sconfitto Jiang Baoyun? Dalla sua età... probabilmente ha 18 anni."


"La sua età non è strana, ma perché ha una coltivazione agli inizi del Circolazione? Cosa sta facendo Jiang Baoyun? Ha davvero perso contro un ragazzo agli inizi del Circolazione? La Valle dei Sette Misteri ci sta ingannando?"


Tra le venti persone, alcuni iniziarono a discutere di Lin Ming usando trasmissioni di vera essenza. Jiang Baoyun aveva una reputazione stellare. Quest'anno era riuscito a sconfiggere consecutivamente i quattro massimi talenti di diversi Sect, ma ora aveva davvero perso contro un ragazzo agli inizi del Circolazione. Questo li stava facendo sospettare che la Valle dei Sette Misteri li stesse prendendo in giro.


"Sei Lin Ming?"


Un giovane che portava una sciabola squadrò Lin Ming mentre parlava.


"Sì."


"Ho sentito che hai sconfitto Jiang Baoyun. Bene. Questo ti dà i requisiti per essere un mio avversario. Dopo che questo incontro finirà, ti incontrerò ai piedi della più grande montagna della Valle dei Sette Misteri. Voglio sfidarti!" Il giovane stava accarezzando la lama della sua sciabola, sembrava piuttosto sicuro di sé.


Lin Ming era senza parole. Da dove era spuntato fuori questo tipo? Perché lo stava squadrando dalla testa ai piedi... era un idiota?


In quel momento Jiang Baoyun usò una trasmissione di vera essenza e disse: "Lin Ming, questo stupido è Zhang Shaoshan della setta Picco Bianco, al momento ha 20 anni. Lo scorso anno sono andato al Sect del Picco Bianco a sfidarlo e mi ha sconfitto per un soffio. Ora la mia forza è aumentata e so già che Zhang Shaoshan non può più battermi. Se combattessi contro di lui, non migliorerei, quindi quest'anno non sono andato al Sect del Picco Bianco a sprecare tempo."


"Capisco." Ascoltando le parole di Jiang Baoyun, Lin Ming non poté non ammirare il suo temperamento. Normalmente se un praticante di arti marziali avesse perso, sarebbe tornato per una rivincita, anche solo per risollevare il proprio spirito e far fluire liberamente la propria vera essenza.
Invece a Jiang Baoyun non importava affatto di vincere, desiderava solo sfidare maestri per migliorare la propria abilità con la spada. Dopo che aveva capito che questo tipo era inferiore a lui, Jiang Baoyun non gli aveva più prestato attenzione.


Jiang Baoyun continuò: "Questo Zhang Shaoshan non è troppo forte. Ma tra queste persone, ci sono alcuni che temo perfino io, sono molto forti."


Nonostante Jiang Baoyun aveva un talento sbalorditivo ed era riuscito a sconfiggere quattro grandi talenti quest'anno, ciò non significava che fosse il numero uno tra tutti i talenti della giovane generazione dei Sect di terzo livello.


Di questi 20 presenti circa, ce n'erano alcuni che avevano 21 o 22 anni.
Nonostante il loro talento fosse lievemente inferiore a quello di Jiang Baoyun, erano più potenti grazie alla differenza d'età.


Un giovane che era già agli inizi dell'Houtian guardò Lin Ming e disse: "Lin Ming, sono Lin Ping della Montagna del Pavone, abbiamo a stento qualcosa in comune perché condividiamo lo stesso cognome. Sono molto interessato a te. Tra due o tre anni potresti avere i requisiti per combattere contro di me. Allora potrai venire nella mia Montagna del Pavone e sfidarmi."


Le parole di Lin Ping erano piene di sicurezza. tuttavia aveva davvero le abilità per poter dire cose del genere. Aveva solo 21 anni, ma la sua coltivazione era già agli inizi dell'Houtian. Di tutti i presenti aveva la coltivazione più alta.


Dopo che Lin Ping e Zhang Shaoshan, altre due persone sfidarono Lin Ming.
I grandi Sect incoraggiavano questo genere di battaglie tra i discepoli. Per migliorare bisognava combattere costantemente ed imparare dai propri avversari. Alcuni discepoli con una percezione incredibilmente alta potevano perfino ottenere delle ispirazioni da ogni battaglia.


Ma... nonostante non fosse strano, Lin Ming si chiese perché tutte queste persone erano venute a cercare lui. Li aveva derisi in qualche modo?


In quel momento Jiang Baoyun rise e mandò un'altra trasmissione di vera essenza sorridendo: "Pensi che sia strano che tutte queste persone ti stiano addocchiando così? L'Isola della Divina Fenice ha appena presentato un programma d'allenamento per allenare i talenti. Ad essere più specifici, i più grandi talenti dei 19 Sect di terzo livello saranno divisi in tre livelli: Human, Earth e Heaven.
Queste persone verranno allenate dall'Isola della Divina Fenice e dai Sect.


"Ogni livello otterrà risorse differenti. Non solo, la differenza è vasta. Tutti vogliono ricevere una valutazione alta e ottenere più risorse. E tutti sono venuti a sapere... che Mu Qinghong si è complimentata delle tue capacità di fronte a tutti gli Anziani degli altri Sect..."


Lin Ming ascoltò in silenzio. Non aveva parole per rispondere. Sembrava che anche se non avesse provocato nessuno, gli altri sarebbero venuti a cercarlo! Questi talenti di terzo livello erano pieni di arroganza ed orgoglio. Non volevano credere che ci fosse qualcuno di superiore a loro. Anche se Jiang Baoyun aveva sconfitto quattro grandi talenti e Lin Ming stesso lo aveva battuto, questi giovani pieni di sicurezza non credevano che sarebbero stati sconfitti da Jiang Baoyun.


Chi era forte, chi era debole; sarebbe stato tutto messo in chiaro combattendo.


Jiang Baoyun vide l'espressione sconcertata di Lin Ming e rise: "In realtà le persone che ti stanno sfidando, a parte Lin Ping, non sono così forti. Quelli che sono veramente forti sono rimasti in silenzio; non credono che perderebbero contro di te. Tutti stanno puntando a quel posto per i talenti di grado Heaven. Dopo che si viene valutati come talenti di grado Heaven, allora si godrà un trattamento equivalente a quello di un discepolo principale dell'Isola della Divina Fenice. Non solo, si potrà stare per molto tempo nell'Isola della Divina Fenice."


"Oh? Un trattamento da discepolo principale?" Lin Ming era sorpreso e poi chiese confuso con una trasmissione di vera essenza: "Perché l'Isola della Divina Fenice proporrebbe un programma di allenamento comune? Non c'è alcun vantaggio per loro, vero? Perché vorrebbero allevare i bambini degli altri con il loro riso?"


Jiang Baoyun scosse la testa e rispose: "Non so molto al riguardo. Negli ultimi due giorni l'Isola della Divina Fenice ha invitato gli Anziani dei Sect più grandi per discutere di qualcosa. Probabilmente presto accadrà un evento molto importante."


In quel momento una voce impaziente interruppe la discussione di Lin Ming e Jiang Baoyun.


"Lin Ming, sei una ragazzina o cosa? Non osi combattere contro di me?" Dopo essere stato completamente ignorato, Zhang Shaosan sembrò estremamente scontento.


"Scusa ma non sono interessato." Rispose Lin Ming. Dato che Jiang Baoyun aveva detto che questo giovane era debole, naturalmente non voleva sprecare tempo con lui.


"Tu...!" Zhang Shaoshan stava per agire, quando all'improvviso apparve una barca spirituale nel cielo al di sopra della piazza della Grande Sala. Su di essa Lin Ming vide oltre venti maestri Xiantian. Stringendo gli occhi, vide che tra di essi c'erano il Maestro della Valle dei Sette Misteri e i suoi Vice. C'erano anche altre persone che indossavano un'uniforme diversa dagli Anziani della Valle dei Sette Misteri. Ovviamente provenivano dagli altri 19 Sect di terzo livello.


Si erano radunati così tanti discepoli principali e Anziani, e stavano perfino creando un programma di allenamento, cosa stava succedendo qui?


Dopo che i maestri Xiantian volarono giù e si misero ai loro posti, ci fu il suono di vestiti che svolazzavano e una donna bellissima fluttuò verso il basso.
Indossava un vestito color fiamma e i nastri di tessuto argentato svolazzavano dietro di lei come delle ali. I suoi morbidi capelli neri come l'inchiostro erano raccolti con una spilla a forma di fenice e il suo volto meraviglioso dava una sensazione incredibilmente tranquilla. Era come una dea.


Lin Ming si fermò per un attimo. Questa donna era Mu Qianyu. Aveva già capito che sarebbe arrivata, quindi non era troppo sorpreso.


Quando si erano incontrati nella giungla della Landa Selvaggia del Sud, Lin Ming l'aveva vista comportarsi solo come una giovane donna, ma l'attuale Mu Qianyu sembrava proprio una sacerdotessa divina. Aveva un portamento nobile e orgoglioso.


Gli altri discepoli attorno a Lin Ming la fissavano ad occhi spalancati. Non era difficile capire la loro reazione. Dopotutto Mu Qianyu poteva essere descritta come la donna più bella ed elegante della Regione dell'Orizzonte Sud e emanava una sensazione celestiale, libera dai difetti dei mortali. Insieme alla sua nobile reputazione, questo avrebbe suscitato le brame delle persone.


Nonostante i discepoli principali dei grandi Sect avessero un talento sbalorditivo, alla fine la loro coltivazione non era troppo alta e non sembravano avere un cuore delle arti marziali saldo come Lin Ming o un Cuore della Spada come Jiang Baoyun. Perciò molti erano rimasti storditi vedendola. Fortunatamente la maggior parte di loro erano riusciti a riprendersi.


Ma c'era una piccola minoranza, come Ouyang Ming della Fazione Acacia, che ebbe davvero difficoltà nel riprendersi.


Inoltre c'era anche quel Zhang Shaoshan che aveva sfidato Lin Ming. Stava fissando Mu Qianyu con un'espressione affascinata, le sue guance erano rosse per l'infatuazione. Stava pensando a quanto sarebbe stato bello se fosse stato scelto come talento di grado Heaven per rimanere nell'Isola della Divina Fenice. Pensando a questo, Zhang Shaoshan sussultò. Se fosse vissuto nell'Isola della Divina Fenice forse sarebbe riuscito a vedere questa fata ogni giorno?
                                


                                



