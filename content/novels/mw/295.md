---
weight: 2950
title: Capitolo 295 - Talento di grado Heaven
pubDate: 2025-12-15T08:37:10.195Z
tags:
    - mw
---


<em><strong>CAPITOLO SPONSORIZZATO</strong> ringraziamo Stefano E.!</em>
<em>da editare</em>
<em>-Schadenfreude</em>


Dopo che Mu Qianyu discese dal cielo, gli altri Anziani e Capi dei Sect di terzo livello si alzarono e si inchinarono. La differenza tra loro e Mu Qianyu era la stessa tra Qin Ziya e il Maestro della Valle dei Sette Misteri; c'era un enorme divario che li separava.


Dopotutto, in meno di dieci anni, Mu Qianyu sarebbe avanzata allo stadio del Nucleo e il suo potenziale sarebbe stato illimitato. Gli altri presenti al massimo si sarebbero fermati allo stadio Xiantian, sarebbe stato difficile per loro arrivare al del Nucleo per il resto delle loro vite.


Mu Qianyu diede un'occhiata a tutti i talenti radunati in piazza e il suo sguardo si fermò su Lin Ming per un brevissimo momento prima di continuare. Continuò a guardarsi attorno mostrando indifferenza.


Solo quando Mu Qianyu prese posto nella sua posizione d'onore gli altri Anziani si sedettero. I discepoli nella piazza iniziarono a cercare di immaginarsi cosa stesse succedendo. Un'enorme quantità di leggende e figure importanti si erano affollate qui; che piano era questo programma di allenamento e qual era il suo scopo?


Nonostante non sapessero chi fosse Mu Qianyu, sapevano che proveniva dall'Isola della Divina Fenice e che era una persona molto importante. Era possibile che fosse un'esistenza di massimo livello e che sarebbe stata il prossimo capo dell'Isola della Divina Fenice. Nei milioni di chilometri circostanti, l'Isola della Divina Fenice era il solo Sect di quarto livello. Si poteva dire che controllasse un buon terzo della Regione dell'Orizzonte Sud del continente Tianyan. Si poteva immaginare quanto fosse incredibile la posizione di Mu Qianyu.


In quel momento Shi Zongtian fece da portavoce e andò di fronte alla piazza rivolgendosi ai discepoli principali di tutti i Sect: "Oggi, tutti voi apprendisti siete arrivati qui per due questioni. La prima riguarda la città dell'Imperatore Infernale!"


"La città dell'Imperatore Infernale?"


Per i discepoli presenti, questo nome era un po' strano e non era familiare. Ciò che non sapevano era che negli antichi testi di ogni Sect c'erano delle note al riguardo.


Era un Sect al livello di una Terra Sacra che era stato fondato oltre 3000 anni fa ed era anche un Sect ai livelli alti del quinto livello.


Nell'intero continente Tianyan, c'erano solo poche Terre Sacre.


La differenza principale tra una Terra Sacra e un normale Sect di quinto livello era che una Terra Sacra sarebbe spesso durata per oltre 10.000 anni. Tuttavia la città dell'Imperatore Infernale era stata un'eccezione.


Il Grande Imperatore Infernale che aveva fondato la città era un uomo che praticava le Arti Demoniache. Il cammino delle arti marziali era lento e difficile, c'erano molte persone che non erano disposte ad impiegare il tempo e lo sforzo necessario a percorrerlo. Avrebbero preferito una scorciatoia. Ad esempio tecniche come la Grande Legge dell'Assorbimento della Stella, la Grande Legge dello Scioglimento dell'Energia o metodi di coltivazione che richiedevano la violazione di uomini o di donne, tutte queste tecniche erano Arti Demoniache.


Il Grande Imperatore Infernale aveva commesso ogni sorta di orribile crimine mentre coltivava le Arti Demoniache. Aveva ucciso innumerevoli uomini e donne e al contempo aveva catturato talentuose ragazze per stuprarle. Queste azioni avevano suscitato un'enorme furia.


Dopodiché le sue arti marziali erano diventate quasi impareggiabili. Alla fine aveva quasi violato la figlia di un imperatore del continente Tianyan. Questo aveva provato la furia dell'imperatore, che pagò un grande prezzo per richiedere a diversi imperatori del continente di radunarsi per uccidere questo Demone del Sud. Dopo la morte del Grande Imperatore Infernale, anche la città dell'Imperatore Infernale era caduta.


Alla fine era durata solo per 1000 anni, tuttavia, la città dell'Imperatore Infernale non era stata sradicata completamente. Inizialmente il Grande Imperatore Infernale aveva 36 Generali Demoniaci come sottoposti.
Tra questi 36, 8 di loro erano riusciti a sopravvivere e scappare nel Mare del Sud. Avevano radunato alcuni dei loro ex-seguaci della città dell'Imperatore Infernale e avevano creato la Regione Demoniaca del Mare del Sud.


Non appena il Grande Imperatore Infernale, l'Imperatore del continente Tianyan aveva perso molto supporto ed era in difficoltà, per questo avevano permesso alla Regione Demoniaca del Mare del Sud di continuare ad esistere.


Negli anni la Regione Demoniaca del Mare del Sud si era sviluppata sempre di più e aveva iniziato ad agitarsi. Non erano disposti a rimanere lontani dalla terra principale, ma se fossero tornati avrebbero dovuto attraversare il loro più grande ostacolo, l'isola immortale alla costa del Mare del Sud, l'Isola della Divina Fenice.


In realtà la Regione Demoniaca del Mare del Sud aveva desiderato a lungo l'Isola della Divina Fenice, che aveva molte coltivatrici. Visto che la Regione Demoniaca del Mare del Sud praticava le Arti Demoniache, avevano bisogno di ragazze belle e talentuose come fornaci per coltivare. Se avessero potuto conquistare l'Isola della Divina Fenice, non solo avrebbero ottenuto un'enorme quantità di risorse, ma anche moltissime donne affascinanti e talentuose. Cosa ci sarebbe stato di più perfetto di così?


La Regione Demoniaca del Mare del Sud era a stento considerata un Sect di quinto livello. Comunque la loro potenza era molto più formidabile dell'Isola della Divina Fenice.


E così, l'Isola della Divina Fenice stava affrontando la più grande crisi che aveva attraversato fin dalla sua fondazione.


Prima, Mu Qinghong aveva chiesto a Mu Qianyu di venire non solo per osservare Lin Ming, ma anche per sondare la Valle dei Sette Misteri e la Montagna del Pavone e testare questi Sect di terzo livello per vedere se potessero resistere insieme alla Regione Demoniaca del Mare del Sud. Dato che condividevano un nemico comune, sarebbe stato facile capire per loro.


Dopo che Mu Qianyu arrivò, iniziò subito ad agire. Aveva intenzione di unificare i 19 Sect di terzo livello per resistere alla Regione Demoniaca del Mare del Sud. Naturalmente l'Isola della Divina Fenice avrebbe anche dimostrato la sua sincerità, per questo aveva creato il programma di allenamento per i talenti.


Shi Zongtian era stato breve e conciso nella sua spiegazione. Dopo aver finito continuò a dire: "Per resistere alla minaccia della Regione Demoniaca del Mare del Sud, noi 19 Sect di terzo livello e l'Isola della Divina Fenice abbiamo deciso di unirci e combattere insieme. Cooperare e coltivare talenti insieme è anche un piano importante. Questa è la seconda questione che desidero annunciare oggi."


"Dei discepoli principali nei 19 Sect di terzo livello, ce ne sono 108 che sono stati selezionati per entrare in questo programma di allenamento. Questi 108 individui verranno divisi in tre livelli: Human, Earth e Heaven. Prima annuncerò chi saranno i disepoli di grado Human. Sono 50 persone. Sono..."


"Jiang Lanjian e Ouyang Ming della Valle dei Sette Misteri. Sun Yuwen della Montagna del Pavone, Zhou Guang..."


Al momento c'erano solo venti discepoli circa presenti. La maggior parte delle persone della lista non erano potute arrivare per questioni di tempo. Quelli che erano già qui sapevano di essere candidati al programma e pensavano che il loro grado sarebbe stato alto.
Ma ora molti di loro erano stati classificati nel più basso grado Human.


Quelli chiamati mostrarono un'espressione incupita. Non erano molto convinti, non c'era stato nemmeno un torneo, come potevano essere stati classificati con il grado più basso?


Zhang Shaoshan del Picco Bianco strinse i pugni nervosamente. Credeva nel suo talento ma temeva che l'Isola della Divina Fenice non avesse fatto adeguate ricerche e che l'avessero messo nel grado più basso. Così gli sarebbe stato davvero fatto un torto.


Tuttavia mentre Shi Zongtian lesse i nomi dei discepoli del Picco Bianco, il suo nome non fu chiamato.


Zhang Shaoshan sospirò di sollievo, sentendosi un po' più soddisfatto di sé. Sembrava che l'Isola della Divina Fenice avesse un po' di giudizio dopotutto. Beh, il suo talento sarebbe dovuto essere almeno di grado Earth e forse perfino Heaven. Questo sarebbe dipeso da quanti individui potevano rientrare nella categoria Heaven.


Tuttavia, pensando che l'Isola della Divina Fenice favoriva Lin Ming, Zhang Shaoshan non si sentì troppo bene. Il "Scusa non sono interessato" di Lin Ming gli aveva davvero fatto perdere la faccia e ci stava ancora rimuginando su.


Zhang Shaoshan strinse i pugni <em>'Mi hai sottovalutato, ma tra poco vedrai quanto sono forte!'</em>


Shi Zongtian continuò: "Ora elencherò i talenti di grado Earth, ce ne sono 27. Sono Jiang Baoyun e Mugu Buyu della Valle dei Sette Misteri, Lin Ping della Montagna del Pavone, Yan Gu, Zhou Ze. della setta della Nuvola Cadente..."


Mentre Shi Zongtian lesse i nomi uno alla volta, i presenti divennero confusi. C'erano solo 27 nomi della lista dei talenti di grado Earth?


Se c'era un totale di 108 persone, ce n'erano 50 nel grado Human e 27 nel grado Earth, allora insieme facevano solo 77 persone. Il grado Heaven aveva solo 31 persone? Ce n'erano altri quattro nella lista di grado Earth?


Molti si entusiasmarono pensandoci; sembrava che ci fosse una grande possibilità di essere scelti come talenti di grado Heaven. Specialmente le persone che non erano state ancora chiamate, erano entusiaste al punto da essere incredule. Erano state scelte come talenti di grado Heaven? Allora superavano perfino Jiang Baoyun della Valle dei Sette Misteri e Lin Ping della Montagna del Pavone!


Zhang Shaoshan era incredibilmente nervoso. Mentre Shi Zongtian leggeva i nomi, non elencò il nome di Lin Ming. Sembrava che questo tipo fosse davvero maledettamente fortunato e che fosse stato scelto come talento di grado Heaven. Se non fosse stato selezionato, allora cosa avrebbe fatto?


<em>'Se ci fosse solo una decina circa scelta come talento di grado Heaven, allora non sarei sorpreso se non fossi stato scelto. Ma dato che ci sono 31 persone, allora devo essere per forza scelto! Sennò andrò a sfidare quel talento di grado Heaven!'</em>


<em>'Finché vincerò, potrò chiudere la bocca a tutti quanti.'</em>


Pensando a questo, Zhang Shaoshan sospirò e si calmò.


Alla fine Shi Zongtian finì l'elenco senza leggere il nome di Zhang Shaoshan, che ne rimase sollevato.


<em>'Sembra che l'Isola della Divina Fenice abbia buone capacità di giudizio. Ma per Jiang Baoyun, Lin Ping e perfino Bai Shuxuan della setta della Nuvola Cadente, c'è stato un errore?'</em>


<em>'Queste persone avrebbero dovuto essere considerate talenti di grado Heaven.'</em>


I 19 Sect di terzo livello non comunicavano molto l'uno con l'altro, perciò Zhang Shaoshan capiva poco della forza degli altri qui. Second lui, Lin Ping e Bai Shuxuan erano massimi talenti nel loro Sect. Lin Ping era avanzato allo stadio Houtian a 21 anni e il suo talento era superiore a quello di Zhang Shaoshan. Jiang Baoyun era solo un po' più debole di lui, ma dovrebbe essere paragonabile al suo apprendista junior. Se i suoi apprendisti junior erano stati selezionati come talenti di grado Heaven, come mai Jiang Baoyun non era stato scelto?


Mentre Zhang Shaoshan aveva la sensazione che ci fosse qualcosa di strano, Shi Zongtian continuò a dire: "Per quanto riguarda i talenti tra il grado Human e grado Earth, a causa di una mancanza di informazioni, è difficile definire il loro grado. Quindi c'è bisogno di una valutazione ulteriore.
C'è un totale di 30 persone. Questi 30 sono: Qin Wuxin della Valle dei Sette Misteri..."


"Cosa?"


Queste parole avevano stordito Zhang Shaoshan. Queste erano le 30 persone tra il grado Human e Earth e c'erano altri 77. Insieme facevano 107 persone.


Questo significava che c'era una sola persona con un talento di grado Heaven?


Prima che avesse tempo di pensare a chi potesse essere, Shi Zongtian chiamò il suo nome - Zhang Shaoshan della setta del Picco Bianco.


Zhang Shaoshan rimase sbalordito. Shi Zongtian aveva sbagliato a leggere? Aveva davvero selezionato lui come un talento tra il grado Human e quello Earth? C'erano 28 individui di grado Earth e Heaven, eppure non ne faceva parte? Avevano ignorato un genio come lui?!?!


Zhang Shaoshan non poteva accettarlo e non solo lui, c'erano molte altre persone che non riuscivano a farlo. Avevano pensato di poter essere scelti come talenti di grado Heaven, ma non credevano che sarebbero stati solo candidati al grado Earth!


Questi discepoli non erano convinti della legittimità di queste decisioni.


Per quanto riguarda quelli con il grado non ancora deciso, combattevano raramente contro i geni di altri Sect.
Perciò mancavano informazioni per fare una valutazione corretta. Questi talenti aveva un cuore orgoglioso e un portamento arrogante; non avevano nemmeno combattuto, quindi come si sarebbero arresi così facilmente? Jiang Baoyun aveva certamente vinto contro altri, ma come poteva sconfiggere anche loro?


E questo Mugu Buyu, chi diavolo era?


Non avevano mai sentito parlare di lui prima!


E ciò che era più irritante era che in questo gruppo di 108 talenti, ce n'era solo uno di grado Heaven. Non avevano nemmeno combattuto contro questa persona, quindi come le sarebbero stati inferiori?
                                


                                



