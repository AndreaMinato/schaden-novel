---
weight: 30
title: Capitolo 30 - Picchiare il figlio del generale
pubDate: 2025-10-16T07:28:18.404Z
tags:
    - mw
---


Non appena Lin Ming menzionò i tre mesi, Wang Yigao avvampò. Questa era la più grande umiliazione che avesse sperimentato in tutta la sua vita! "Che cosa state aspettando? Andate! Volete che ve la faccia pagare dopo!?"


In questo gruppo di seguaci, c'erano persone che maltrattavano gli uomini e molestavano donne. Wang Yigao era la loro protezione! Se avesse deciso di cacciarli via, non solo non avrebbero avuto alcuna difesa, ma avrebbero subito ritorsioni e sarebbero stati puniti per i loro crimini. Non avrebbero avuto più alcun posto nella città di Fortuna Celeste.


Pensando a questo il gruppo si fece coraggio e decise di stringere i denti. Non osarono attaccarlo e invece avanzarono solo per sopportare il colpo.


Lo sguardo di Lin Ming era freddo. Usò il piede destro e sollevò la lancia. Tenendola fermamente stretta, la oscillò in direzione dei seguaci. Ogni volta li spazzava via come se stesse scacciando via delle galline! Cinque o sei persone venivano scagliate in aria ad ogni mossa.


La via si riempì di gemiti di dolore. Questi smidollati erano davvero patetici; non appena toccavano terra iniziavano a lamentarsi.


Vedendo questo, Lin Ming era rimasto senza parole. Li aveva solo respinti leggermente, senza nemmeno usare un quarto della sua forza, non avrebbe dovuto far così male.


Nonostante questi piccoli idioti fossero solo dei sacchi di riso e stessero recitando, Lin Ming falciando via sette o otto persone per volta, aveva scioccato i presenti e la folla iniziò a circondarli.


In un attimo il solo rimasto era Wang Yigao, che iniziò a farsi prendere dal panico e a ritirarsi.
Vedendo Lin Ming avvicinarsi a lui, esternamente sembrava accanito, ma in realtà stava quasi per svenire. Disse, "Lin Ming cosa vuoi? Ti ho avvertito di non agire in modo così sconsiderato, altrimenti la tua morte sarà orribile."


Lin Ming lo guardò come se fosse un insetto e disse freddamente, "Anche le foglie secche hanno delle venature chiare. Pratichi le arti marziali, come puoi essere così senza spina dorsale? Mi hai disturbato ripetutamente, ti ho già sopportato due volte. Se sopportassi di nuovo allora per quale motivo mi allenerei nelle arti marziali?"


Mentre Lin Ming disse queste parole, arrivò istantaneamente di fronte a Wang Yigao. Wang Yigao aveva la pelle d'oca e si era quasi pisciato sotto. Pensò; <em>questo Lin Ming, è pazzo?!
Osa colpirmi!?</em>


"Come osi!? Mio padre è...!"


Wang Yigao urlò in modo patetico dopo che Lin Ming gli aveva dato un pugno nello stomaco. Il colpo conteneva energia nascosta. Nonostante non avesse raggiunto lo stadio 'Forza Penetrante', la sua potenza era migliorata. L'energia del pugno penetrò negli organi di Wang Yigao, che sboccò sangue.


Lin Ming usò l'altra mano, mirò e schiaffeggiò la guancia destra di Wang Yigao.
Wang Yigao girò come una trottola e cadde a terra, stava vedendo le stelle.


Parte del labbro era stata ferita dal colpo di palmo e gli era caduto un dente.


"Tu... tu..." Wang Yigao si coprì la bocca. Guardò le sue mani insanguinate e i suoi occhi diventarono rossi per la rabbia. Era cresciuto nello studio del generale fin da quando era piccolo e nessuno aveva mai osato colpirlo. Stese un dito tremante verso Lin Ming. "Ti... Ti ucciderò!"


"Uccidermi? Forse non avrai questa opportunità." Lin Ming avanzò, tenendo la lancia con la mano. Iniziò ad emanare un intento omicida.


Sentendo questo intento omicida e vedendo che il suo collo era a meno di mezzo piede di distanza dalla lancia, Wang Yigao perse tutto il suo coraggio e la sua rabbia. Ruzzolò sul terreno e iniziò a strisciare più veloce che poteva urlando, "Omicidio!"


Lin Ming sapeva che non poteva uccidere il figlio del generale alla luce del giorno. Nonostante il suo pugno fosse pieno di energia nascosta, era un attacco non fatale e avrebbe solo fatto sentire dolore a Wang Yigao. Per quanto riguarda la ferita, nonostante facesse male, poteva essere curata con un po' di medicine.


Ma nella strada principale iniziarono a risuonare altri rumori di zoccoli. Lin Ming vide che era arrivato un uomo di trent'anni. Aveva i baffi e indossava gli abiti di un capitano e aveva una spada appesa alla vita. Cavalcava rapidamente e dietro di lui c'erano altri ufficiali.


Vedendoli, Wang Yigao recuperò le speranze. Gridò rumorosamente, "Salvatemi, vuole uccidermi!" Poi si avvicinò a loro.


Lin Ming vide gli ufficiali e si accigliò. Aveva capito lo scopo delle azioni di Wang Yigao. Il suo obiettivo era di provocare trambusto. La verità era che non si aspettava che l'uomo a cavallo o anche i suoi seguaci potessero ferirlo, voleva solo causare trambusto così da farlo arrestare dalle forze di polizia che mantenevano l'ordine all'esame del Palazzo delle Sette Arti.


Una volta arrestato avrebbe perso l'occasione di partecipare all'esame. Forse sarebbe stato anche condannato ed imprigionato.


"Cosa sta succedendo qui?" Disse il capitano Zhao Mingshan. Aveva trentacinque anni, era al quarto stadio della Trasformazione del Corpo ed aveva la carica di capitano delle Forze di Polizia della città di Fortuna Celeste.


Zhao Mingshan chiese a quelli che stavano strisciando a terra come miserabili insetti. I feriti iniziarono ad avanzare verso di lui come se si fossero rianimati. Era una cosa che Lin Ming aveva intuito già prima. Iniziarono a puntare il dito verso Lin Ming. "Ci ha picchiati!
Ha pianificato di uccidere il nostro signorino!"


"Vostro onore, per favore guardate le nostre ferite. Questo qui stava combattendo con una lancia, fortunatamente ho avuto buoni riflessi e ho ricevuto solo una frattura." Un uomo sollevò la sua camicia. Sul suo petto si poteva vedere una grossa linea blu.


In quel momento Lin Ming stava anche tenendo una lancia. Si poteva dire che 'le prove erano decisive'.


"Fratellone Zhao, lo puoi vedere da te, ah." Non appena Wang Yigao aprì bocca, iniziò a schiumare sangue. Era troppo patetico, non aveva assolutamente un aspetto dignitoso.


Zhao Mingshan gli diede prontamente una medicina. In quanto capitano ne teneva sempre con sé. Naturalmente non era qualcosa di basso valore. Anche se stava gemendo e singhiozzando, Wang Yigao si cosparse la medicina sulla sua bocca. L'unguento era efficace e alleviò un poco il dolore di Wang Yigao.


"Fratellone Zhao, devi fare giustizia per me!" Wang Yigao guardò Lin Ming con odiò. Non credeva che Lin Ming l'avrebbe colpito! Aveva deciso di ucciderlo. Avrebbe solo dovuto imprigionarlo e avrebbe trovato qualche modo per occuparsene. Ucciderlo, menomarlo, non avrebbe avuto via di scampo!


<em>No, ucciderlo era troppo facile. Era meglio farlo soffrire!</em>


Al padre di Wang Yigao non sarebbe importato. Aveva perso una scommessa, facendosi sconfiggere da un giovane al primo stadio della Trasformazione del Corpo e aveva fatto invertire il suo nome. Wang Junhzu ovviamente era furioso per questo.


Anche se avesse maltrattato e anche reso invalidi molti cittadini, finché non avesse causato una perdita di reputazione per la famiglia, Wang Junzhu non ci avrebbe prestato attenzione.


Pensando a questo, Wang Yigao si sentì sollevato. Nonostante fosse stato colpito, il dolore era temporaneo. La cosa più importante era che avrebbe potuto sfogare la sua rabbia. Stava andando come aveva previsto fratello Zhu. Finché potevano decidere qual era la 'verità', allora avrebbero potuto usare le autorità per opprimere gli altri!


Zhao Mingshan non era uno scemo. Era stato nelle Forze di Polizia per molti anni. Era diventato capitano perché era anche intelligente e sveglio. Dando una solo occhiata alla scena aveva capito la maggior parte della situazione. Questo ragazzo aveva offeso la famiglia del generale. Nonostante gli avesse solo fatto passare un brutto momento, questo ragazzo aveva ferito una persona appartenente alla famiglia del generale; la sua vita era finita.


In quanto capitano doveva tenere conto dell'influenza delle grandi forze della città di Fortuna Celeste. La posizione di Zhao Mingshan non era alta; non poteva assolutamente provocare queste potente, quindi Zhao Mingshan aveva imparato a tenere duro. In una questione simile, chi fosse nel giusto e chi avesse sbagliato, non guardò i fatti ma le loro origini.


Non solo il padre di Wang Yigao, un generale delle forze armate, lo aveva promosso, ma anche se non l'avesse fatto avrebbe comunque dovuto rispettare l'importante nome del generale Wang.


Wang Yigao poteva non avere una grande reputazione nella famiglia principale e poteva essere disciplinato quando era a casa sua, ma ora era fuori ed era diventata una questione di reputazione. Se Zhao Mingshan avesse dato l'ordine giusto, allora si sarebbe inimicato il generale Wang.


Lo sapeva bene, quindi fu risoluto nella sua decisione. Mosse la mano e un ufficiale avanzò, iniziando ad ispezionare le ferite degli uomini per terra. Poi controllò la lancia di Lin Ming, confrontandola alle lesioni e disse, "Sì, queste ferite provengono dalla lancia."


Zhao Mingshan annuì e si rivolse a Lin Ming, "Nome?"


Lin Ming aveva già capito cosa stava per fare Zhao Mingshao. Fissò con aria di sfida Zhao Mingshan e rispose con onestà, "Lin Ming."


Guardando gli occhi di Lin Ming, Zhao Mingshan sentì una leggera sensazione di disprezzo che lo fece sentire a disagio. Non si sentiva bene mentre diceva, "Le prove sono evidenti, cos'hai da dire in tua difesa?"


"Le prove sono evidenti?" Lin Ming sbuffò, "Avete provato a chiedere ai passanti? Ascoltate solo le dichiarazioni del gruppo di Wang Yigao?"


Zhao Mingshan si accigliò e pensò che era ammattito.
Non appena era arrivato aveva capito come sarebbero andate le cose, ma sembrava che il ragazzo non si rendesse conto della sua morte imminente. <em>Perché ha colpito Wang Yigao? Non sapeva che suo padre il capo delle forze armate della città di Fortuna Celeste?</em>


Nonostante il generale Wang non tollerasse la stupidità di suoi figlio, e l'avrebbe anche punito frequentemente, questo non significava che avrebbe permesso a qualcuno di picchiare suo figlio, visto che era praticamente come uno schiaffo alla sua reputazione.


Questo ragazzo Lin Ming non poteva avere un'origine particolare... i suoi vestiti potevano solo confermarlo. Dev'essere stata qualche sorta di questione personale.


Zhao Mingshan sospirò e disse, "Certamente interrogherò i passanti, ma prima chiedo che tu ritorni con me in ufficio per ascoltare una confessione. Dovrò incaricare qualcuno di registrare le dichiarazioni. Starai lì finché l'esame non sarà finito." A meno che uno non fosse stupido, non si sarebbe opposto al governo. Se avesse deciso di parlare a vanvera, il risultato non sarebbe stato piacevole.


"Andiamo!" Non appena Zhao Mingshan mosse la mano, i due ufficiali si avvicinarono, avvolgendo della corda tra le mani. Wang Yigao rivelò un sogghigno sinistro sul volto. <em>'Combattere contro di me? Ahah, ora morirai!'</em>


Quando Lin Ming vide i due ufficiali avvicinarsi con la corda in mano, Lin Ming scosse le maniche e disse con freddezza, "Volete legarmi, ma una volta che lo farete non la passerete liscia."
                                


                                



