---
weight: 3060
title: Capitolo 306 - Assumere la Pillola Apertura Celeste
pubDate: 2025-12-15T08:37:10.197Z
tags:
    - mw
---


"Ottimo! E il secondo riguarda la distribuzione delle rune a spirale." Mentre Lin Ming parlava con sicurezza, lo sguardo dell'Antenato Chi Yan si accese sempre di più. Ogni cosa che il ragazzo diceva riguardava le antiche formazioni. Non si immaginava che non solo sarebbe riuscito a notare i difetti, ma anche a dargli delle intuizioni riguardo alle possibili soluzioni!


Scoprire i difetti e trovare le soluzioni erano due concetti completamente diversi. Ad esempio c'erano alcuni problemi che l'Antenato Chi Yan poteva vedere, ma che non poteva risolvere.


Era difficile immaginare che un mero sedicenne capisse già le formazioni antiche fino a questo punto!


"Devo anche fare attenzione agli angoli e alla distanza delle 36 rune a spirale? Prima d'ora non avrei mai pensato che l'angolazione avrebbe avuto un effetto sull'energia Origin di tipo fuoco!" L'Antenato Chi Yan spalancò gli occhi come se avesse avuto un'ispirazione improvvisa. Stava guardando un piatto quadrato e già cominciava ad immaginarsi la disposizione nella sua mente.


"Esatto! Esatto! Ha davvero degli effetti sul campo di forza! Se usati bene possono anche agire come un confine naturale contro l'energia Origin di tipo fuoco! Un'idea così meravigliosamente innovativa! Sembra semplice, ma in una formazione così vasta e complicata è impossibile da scoprire!"


L'Antenato Chi Yan era così entusiasta che stava per danzare di gioia. Continuò ad immaginarsi le diverse combinazioni e faceva domande in continuazione a Lin Ming, che a volte riusciva a rispondere immediatamente, ma in altre avrebbe dovuto riflettere per un molto tempo. La conversazione diventò sempre più affabile e speculativa e Mu Qianyu poté solo guardarli con stupore.


Osservò mentre il giovane e il vecchio discussero allegramente per oltre un'ora finché il sole non iniziò a tramontare e non si erano ancora fermati. Mu Qianyu non capiva cosa si stavano dicendo, ma aveva la sensazione che fossero argomenti molto complessi e misteriosi.


Mentre conversavano, l'Antenato Chi Yan sembrava davvero eccentrico. A volte si accigliava, altre volte rideva, alcune volte si schiaffeggiava le cosce per la felicità e altre perfino la fronte dicendo:"Come ho fatto a non pensarci prima?". Sembrava un bambino vecchio e squinternato mentre mostrava quei movimenti e quelle espressioni così esagerate.


Capendo che questi due probabilmente avrebbero conversato per tutta la notte, Mu Qianyu non sapeva cosa fare. Si alzò, preparò del tè, poi riempì due tazze fino all'orlo e le portò.


In quel momento i due presero spontaneamente le tazze per bere, come se le gole si fossero seccate.


Guardando i due bere in modo così naturale, Mu Qianyu non sapeva se ridere o piangere. Una dignitosa e sacra Sacerdotessa dell'Isola della Divina Fenice era davvero diventata una giovane cameriera per un giorno. Non poteva intervenire in alcun modo nella loro conversazione e poteva solo versare del tè...


In realtà anche Lin Ming stava ottenendo molti benefici da questa conversazione. Nei ricordi del Supremo Anziano del Regno Divino, c'erano molti aspetti che non si addicevano al continente di Sky Spill. Ad esempio c'erano alcuni materiali che si potevano trovare solo nel Regno Divino e avrebbe avuto bisogno di cercare dei sostituti nel continente di Sky Spill. Inoltre, a causa della sua coltivazione limitata, c'erano molti simboli che non poteva controllare.


Queste erano tutte informazioni che l'Antenato Chi Yan aveva ottenuto dopo un lungo periodo di sperimentazione ed esperienza e le disse a Lin Ming senza alcuna riserva.


Il ragazzo si annotò mentalmente tutti questi dati. Nonostante la sua forza fosse insufficiente al momento, in futuro sarebbero state utili se avesse voluto disporre una formazione.


Durante la conversazione, la riverenza e l'ammirazione dell'Antenato Chi Yan per il 'maestro' di Lin Ming aumentò in continuazione. Semplicemente sentendo i nomi dei materiali imposibili da ottenre e dei simboli che nemmeno lui poteva controllare, la potenza e la vastità della conoscenza di questo maestro era evidente.


La conoscenza era davvero infinita. Non importava quanto uno fosse forte, c'era davvero sempre qualcuno di superiore!


L'Antenato Chi Yan sospirò mentre ci pensava nuovamente.


.........


Dopo che passò un'altra ora, il volto dell'Antenato Chi Yan era diventato rosso accesso. Disse:"Caro fratello Lin, è stata una discussione fantastica. Questo mi ha risparmiato almeno trent'anni di isolamento!"


Nota Traduzione: "Caro fratello" sarebbe 贤侄 che letteralmente si traduce con "mio nipote virtuoso" (nipote dello zio/zia non del nonno).
Fa parte degli onorifici intraducibili ed è praticamente come definire qualcuno "fratello" però considerando la differenza generazionale quindi nipote.


Questa affermazione non era troppo esagerata. L'Antenato Chi Yan potrebbe non ottenere risultati del genere anche se avesse meditato per 30 anni.


"Questa chiacchierata è stata di grande beneficio anche per me." Quando sentì il titolo di 'Caro Fratello Lin', pensò che fosse piuttosto strano, ma dato che l'Antenato Chi Yan lo considerava un discepolo dell'Isola della Divina Fenice, chiamarlo così era comprensibile.


"Ahah, non lusingare questo vecchio! Stiamo parlando di te qui! Dopo averti ascoltato ho ottenuto troppe ispirazioni, dovrò ponderare su di esse e migliorare i miei otto trigrammi. Caro fratello Lin, dovrai aspettare finché non migliorerò la formazione. Con il nuovo effetto potrò perfino purificare la Cometa Viola fino ad un certo punto!" La voce dell'Antenato Chi Yan era piena di entusiasmo.
Dopo aver aumentato la potenza della formazione, sarebbe stato un passo più vicino al suo obiettivo finale di raffinare un tesoro di grado Heaven.


"Allora... Caro fratello Lin, ragazzina della famiglia Mu, potrete rimanere nella dimora di questo vecchio. Vi darò il posto migliore per coltivare. L'energia Origin di tipo fuoco è incredibilmente ricca qui ed è assolutamente superiore a quella che si può trovare nell'Isola della Divina Fenice! Se coltiverete qui potrete assorbire quanta energia Origin di tipo fuoco vorrete!"


Quando Mu Qianyu sentì queste parole, non sapeva se ridere o piangere. In qualche modo Lin Ming era riuscito a diventare l'onorabile caro fratello Lin, mentre lei era rimasta la 'ragazzina della famiglia Mu'. Erano accaduti molti eventi stravaganti dopo che avevano porto visita a questo vecchio stravagante.


"È qui."


L'Antenato Chi Yan aprì una spessa porta di legno ricoperta da una formazione. Si diresse verso un altare rosso sul lato più lontano e disse a Lin Ming e Mu Qianyu di seguirlo lì.


Quando la porta si aprì, il ragazzo aveva sentito un'ondata di energia Origin Heaven Earth precipitarsi verso di lui. Era così pura e densa al punto da manifestarsi!


Allenandosi qui, la coltivazione sarebbe avanzata a rotta di collo!


"Un altare di pietra fatto di Minerale di Fuoco Violento che sopprime la vena spirituale del territorio..." Mormorò Mu Qianyu. In effetti questo posto era di un livello superiore alla coltivazione nell'Isola della Divina Fenice.


Vedendo la sorpresa della donna, l'Antenato Chi Yan mostrò un'espressione soddisfatta. Era sicurissimo della sua coltivazione e questo era il posto dove di solito coltivava. Il motivo per cui aveva scelto questa caverna disabitata era per porre la formazione ad otto trigrammi, ma anche per coltivare in questo luogo.


Questo era il centro della vena spirituale di fuoco della catena montuosa. L'energia Origin Heaven Earth qui era così densa al punto da manifestarsi. Inoltre aveva trascorso molto tempo e fatto molti sforzi per disporre una formazione antica per radunare l'energia. Questa era sicuramente una terra sacra per la coltivazione che tutti i praticanti di arti marziali di tipo fuoco avrebbero desiderato!


"Sia il miglioramento degli otto trigrammi, sia la forgiatura della lancia non possono essere fatti in un giorno. Potete coltivare qui per ora, se avete bisogno di qualcosa ditemelo pure."


Dopodiché l'Antenato Chi Yan se ne andò frettolosamente, non vedeva l'ora di sistemare la sua formazione.


<em>Ka!</em>


La porta di legno si chiuse e la formazione sull'ingresso iniziò a brillare. Tutta l'energia Origin di tipo fuoco era completamente contenuta nella stanza.


Mu Qianyu si guardò attorno, non solo c'era l'altare di pietra della coltivazione, ma c'erano anche altre strutture per le necessità giornaliere e altri oggetti. C'era anche una camera da letto a lato.


Naturalmente c'era solo un letto, ma questo non importava a Mu Qianyu. Per le persone al suo livello, rimpiazzare il sonno con la meditazione era semplice ed era anche una buona idea. Non solo, non era abituata ad usare i letti degli altri.


"Lin Ming, credo che avrà bisogno di almeno di un mese di tempo per perfezionare la formazione e completare il raffinamento della lancia. Durante questo tempo dovresti studiare alcuni metodi di coltivazione dell'Isola della Divina Fenice con me; che ne dici?"
Dopo che Mu Qianyu si era guardata attorno, si girò verso Lin Ming e sorrise. Nonostante il maestro del ragazzo potesse essere un qualche imperatore impareggiabile, non si aspettava che avrebbe instaurato qualche rapporto con quella persona tramite Lin Ming. Dopotutto quel genere di esistenza era troppo remota per una persona come lei.


Il ragazzo esitò e disse:"Signorina Mu, ho intenzione di assumere la Pillola Apertura Celeste prima."


Mu Qianyu rimase sorpresa e disse:"Ne vuoi prendere una ora? Credo sia un po' troppo prematuro per te. Una Pillola Apertura Celeste potrebbe essere una medicina di massimo livello, ma mangiarne troppe potrebbe influenzare le tue fondamenta e dovresti anche trascorrere del tempo per consolidare la tua coltivazione. Sarebbe meglio se potessi avanzare all'Houtian prima di assumere la Pillola Apertura Celeste."


Disse Mu Qianyu. Naturalmente non credeva che sarebbe stato uno spreco se Lin Ming l'avesse assunta durante lo stadio Circolazione.


"No, ci ho pensato, la prenderò ora."


Mentre coltivava negli ultimi giorni, Lin Ming aveva iniziato a capire quanto fosse distante lo stadio della Tempra del Midollo. Probabilmente non ci sarebbero stati molti effetti nemmeno se avesse assunto diverse Pillole Aperture Celesti, figuriamoci influenzare negativamente le sue fondamenta.


Ciò che voleva scoprire era, quanti effetti avrebbe avuto una normale Pillola Apertura Celeste? Di quante Pillole Aperture Celesti avrebbe avuto bisogno per completare la Tempra del Midollo?


Mu Qianyu non provò a dissuadere Lin Ming. Era già abituata a credere in lui. Non importava cosa avrebbe cercato di fare Lin Ming, sembrava che una volta avesse deciso, niente sarebbe stato impossibile.


Mu Qianyu si avvicinò, lisciò all'indietro i capelli che erano sulla fronte di Lin Ming e disse:"Allora prendi queste. Ho un po' di bottiglie di Icore Depurativa e qualche altra medicina elementare. Se le assumi con la Pillola Apertura Celeste, gli effetti saranno molto migliori."


Mentre lo diceva, Mu Qianyu girò la mano e tre bottiglie cristalline di medicinali apparvero nel uso palmo.


Bisognava prestare attenzione mentre si ingoiava una Pillola Apertura Celeste. C'erano medicine capaci di direzionare la Pillola Apertura Celeste e permetterle di mostrare un'efficacia superiore. L'Icore Depurativa sarebbe stata solo capace di eliminare le tossine fino ad un certo punto.


Lin Ming ricevette queste bottiglie e poi le svuotò tutte. Poi mandò giù la Pillola Apertura Celeste cristallina delle dimensioni di un longan.


Dopodiché si sedette sull'altare di pietra a meditare.


Una volta che la Pillola Apertura Celeste entrò nella sua bocca, si sciolse trasformandosi in un flusso di calore che si riversò nel suo corpo, fluendo in tutti i suoi meridiani. Ne seguì una leggera sensazione di formicolio. Lin Ming sapeva che una delle funzioni principali della Pillola Apertura Celeste era di depurare il midollo e i muscoli, rimuovendo l'aria contaminata Houtian dal corpo. Naturalmente purificare il midollo e i muscoli era un processo estremamente doloroso.


Mentre i suoi meridiani diventavano sempre più caldi, i suoi arti si raffreddarono incredibilmente.
Questo genere di sensazione alternante era davvero spiacevole.


Quando la pillola si sciolse nel suo organismo, le fluttuazioni d'energia dei suoi meridiani divennero sempre più violente e brutali, scorrendo per il corpo di Lin Ming e provocando un dolore simile ad una salva di aghi che perforavano la pelle. Anche se aveva avuto già delle esperienze nell'assunzione di medicine estremamente forti, il ragazzo strinse i denti per il dolore, gli colavano delle gocce di sudore per la sua fronte.


"Tembra del Midollo..."


Questo pensiero riecheggiò costantemente nella mente di Lin Ming. Strinse i pugni e con una determinazione quasi ossessiva, spinse costantemente l'energia verso le sue ossa, affondando nel suo midollo...
                                


                                



