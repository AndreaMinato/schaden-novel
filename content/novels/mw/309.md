---
weight: 3090
title: Capitolo 309 - Figlio delle Fiamme
pubDate: 2025-12-15T08:37:10.198Z
tags:
    - mw
---


"Solo se cosa?" Chiese perplesso Lin Ming.


"Uh... niente, dimenticatene." Disse imbarazzata Mu Qianyu mentre scuoteva la testa, "Iniziamo."


Mu Qianyu provò a cambiare argomento, ma Lin Ming notò un leggero rossore spuntare dietro le orecchie della donna, sorprendendolo. Tuttavia Mu Qianyu sembrava riluttante a menzionare quell'eventualità, era meglio non insistere.


"Questa è una tavoletta di giada che contiene il primo strato delle 'Divine Cronache Proibite dell'Uccello Vermiglio'.
Prima guarda il metodo di coltivazione e poi ti aiuterò ad iniziare. Dopodiché potrai iniziare ad allenarlo ufficialmente."


Mu Qianyu tirò fuori una tavoletta di giada di colore rosso dal suo anello spaziale. Imprimere un metodo di coltivazione su una tavoletta era molto difficile; prima bisognava raggiungere il Gran Successo e padroneggiarlo personalmente. Il fatto che Mu Qianyu potesse portare in giro una tavoletta di giada delle 'Divine Cronache Proibite dell'Uccello Vermiglio' e guardarla ogni volta che voleva naturalmente era a causa della sua posizione come Grande Sacerdotessa.


Lin Ming ricevette la tavoletta e la sondò con la sua forza dell'anima. All'improvviso si agitò.
Era un manuale antico che unificava i metodi di coltivazione con le tecniche marziali, ma la prima abilità lo face entusiasmare. Era una tecnica per controllare il fuoco!


Il Seme del Dio Blasfemo era incredibilmente forte e poteva assorbire il fuoco; era anche capace di potenziarsi cacciando le altre Essenze di Fuoco, ma Lin Ming doveva cercare da sé il metodo per manipolare le fiamme.


Nonostante avesse un'ottima percezione, per lui era impossibile imparare da solo come controllare il fuoco. Con l'ispirazione ottenuta dalla Perla del Fulmine e del Fuoco Malvagio, Lin Ming era riuscito a creare una sua tecnica, l'Annientamento Thunderfire, ma i suoi altri metodi erano superficiali ed elementari, per lo più consistevano nel bruciare direttamente il nemico.


Ma questa tavoletta di giada conteneva molti metodi per controllare le fiamme.


Ad esempio c'erano dei modi per creare un'armatura, uno scudo, delle barriere, delle corde con il fuoco, per comprimere le fiamme e molte altre abilità. Oltre al controllo diretto del fuoco, c'erano altri metodi particolari come utilizzare il fuoco per porre dei sigilli su un tesoro, aumentare la potenza del proprio equipaggiamento e molte altre tecniche segrete molto interessanti per Lin Ming.


Questa parte era sufficiente a suscitare l'interesse del ragazzo al solo pensare alle 'Divine Cronache Proibite dell'Uccello Vermiglio'.


Mentre era concentrato nello studio della tavoletta, Mu Qianyu si sedette a meditare e ad allenarsi. Occasionalmente la donna sentiva una strana sensazione.


Per coltivare le 'Divine Cronache Proibite dell'Uccello Vermiglio' o il 'Codice Illusorio del Luan Blu' al più alto livello, era necessario avere una stirpe estremamente ricca e pura.


Ma il metodo speciale per trasmettere una certa stirpe in realtà era solo una tecnica arcana per iniettare del sangue estratto dal corpo di un Uccello Vermiglio o di un Luan Blu. Inoltre questo sangue era molto diluito e debole, era ben lontano dall'essere sufficientemente puro.


Però c'era un'eccezione...


Avere rapporti con le persone con la stirpe più ricca e ottenere la loro energia primordiale Yin: facendo questo, si poteva ottenere la stirpe molto pura e ricca di una Bestia Sacra e ottenere l'abilità di coltivare le 'Divine Cronache Proibite dell'Uccello Vermiglio' o il 'Codice Illusorio del Luan Blu' al più alto livello.


Questo cosiddetta persona dalla stirpe più pura era proprio la sacerdotessa dell'Isola della Divina Fenice. In altre parole, Mu Qianyu e la sua sorella minore, Mu Bingyun.


La questione era nota solo a pochi. L'Isola della Divina Fenice avrebbe fatto di tutto per evitare che questo segreto si diffondesse perché, se l'avesse fatto, avrebbe certamente invitato un disastro sul loro Sect. Una volta, tempo fa, c'era stato un uomo malvagio che usava un metodo di coltivazione di tipo fuoco. Aveva catturato la Sacerdotessa dell'Isola della Divina Fenice perché voleva violarla e ottenere la sua energia primordiale Yin, così da poter coltivare le 'Divine Cronache Proibite dell'Uccello Vermiglio'. Per questo l'Isola della Divina Fenice aveva incontrato una calamità.


Questo 'solo se' era qualcosa di inesprimibile per Mu Qianyu.


Così, i due iniziarono a coltivare. Lin Ming era immerso profondamente nelle 'Divine Cronache Proibite dell'Uccello Vermiglio', mentre Mu Qianyu meditava in silenzio assorbendo la ricca energia Origin di tipo fuoco.


Mu Qianyu pensava che con la mostruosa percezione del ragazzo, ci avrebbe messo forse meno di mezz'ora a memorizzare completamente e a comprendere una piccola parte delle 'Divine Cronache Proibite dell'Uccello Vermiglio'. Era un peccato che il suo grado di fusione fosse così restrittivo; non c'era modo di rimediare per questo, non importava quanto fosse alta la sua percezione.


<em>'Che peccato... Spero che non rinunci alle 'Divine Cronache Proibite dell'Uccello Vermiglio'. Sarebbe bello se...'</em> Mu Qianyu sperava che il ragazzo potesse coltivarle fino al livello più alto, così sarebbe diventato davvero un discepolo dell'Isola della Divina Fenice.


Ma questo era impossibile.


Solo se...


Pensando a questo, Mu Qianyu arrossì subito. Nonostante avesse avuto qualche esperienza strana e ambigua con Lin Ming, non lo aveva mai considerato in quel modo.
Ai suoi occhi era troppo giovane.


Mu Qianyu aveva 27 anni mentre Lin Ming ne aveva 16. Per i maestri al del Nucleo che avevano una giovinezza prolungata, una differenza di 11 anni non era nulla, ma per l'attuale Mu Qianyu, Lin Ming era ancora un ragazzo.


Non solo, ma Mu Qianyu non pensava che avrebbe avuto mai dei rapporti con un uomo. Mantenere la sua energia primordiale Yin sarebbe stato di grande beneficio per la sua coltivazione.


Forse perché la stanza era troppo calda o era rimasta a sedere per troppo tempo, ma Mu Qianyu si sentì un po' a disagio. Si preparò a farsi un bagno. Amava essere pulita e farsi un bagno una volta al giorno era già un'abitudine per lei.


Si girò per guardare Lin Ming che era completamente occupato a meditare sulla tavoletta di giada. Poi se ne andò silenziosamente...


.....


<em>'I praticanti di arti marziali non possono controllare direttamente il fuoco... devono unificare l'energia Origin di tipo fuoco per controllare il fuoco con la loro vera essenza e attraverso di essa, questa combinazione...'</em>


Mentre ci pensava, Lin Ming unì le mani e aprì lentamente i palmi. Un piccolo serpente di fuoco apparve tra le sue mani. Mentre faceva circolare la sua vera essenza secondo i metodi iscritti nelle 'Divine Cronache Proibite dell'Uccello Vermiglio', il serpente di fuoco diventò più sottile, più lungo e più denso. Alla fine sembrava un vero serpente.


Sotto il potere assoluto del Seme del Dio Blasfemo, l'energia Origin di tipo fuoco che normalmente era selvaggia, era diventata sorprendentemente docile. Lin Ming era capace di manipolarla e farla muovere come una palla di pasta.


"Solo ancora un po'..."


Lin Ming continuò a far circolare la vera essenza nel suo corpo. Alla fine i due serpenti di fuoco nei suoi palmi si trasformarono in catene rosso fiammanti che si collegavano insieme.


Nel momento dopo le fiamme conversero insieme e le catene sembrarono prendere sostanza. Non c'era quasi alcuna differenza tra queste catene di fuoco e quelle d'acciaio!


"Ce l'ho fatta!"


Linley era estremamente gioioso. Tirò fuori la Lancia Pesante d'Argento Flessibile dall'anello spaziale e poi attaccò le catene di fuoco sulla punta dell'arma.


"Via!"


Lin Ming usò la sua forza e scagliò la Lancia Pesante d'Argento Flessibile di 1200 jin. L'arma volò come una freccia e le catene si restrinsero all'improvviso.


<em>Bang!</em>


Con un'esplosione, la Lancia Pesante d'Argento Flessibile si scontrò con il muro protettivo della formazione della tenuta della caverna, causando la comparsa di una tenda di luce.


La formazione dell'Antenato Chi Yan naturalmente non era qualcosa che Lin Ming potesse danneggiare.


In quel momento Mu Qianyu aveva finito di farsi il bagno ed era tornata nella stanza. Mentre entrava, era riuscita a vedere la catena di fuoco nelle mani di Lin Ming. La donna strabuzzò gli occhi, se non avesse sentito dell'energia Origin di tipo fuoco provenire dagli anelli, avrebbe pensato che le catene fossero vere.


"Hai... hai già imparato a formare delle catene di fuoco?"


Mu Qianyu lo trovò difficile da credere. Creare una catena di fuoco era molto più facile che formare uno scudo o un'armatura di fuoco, Mu Qianyu aveva trascorso un giorno intero per impararlo, ma Lin Ming l'aveva fatto nel tempo in cui ci aveva messo a farsi un bagno?


Come poteva essere così veloce?!?!


La compatibilità con l'energia Origin di tipo fuoco di Lin Ming era di molto inferiore alla sua!


"Sì..." Il ragazzo annuì. Vedendo l'espressione scioccata di Mu Qianyu, si rese conto che probabilmente doveva aver fatto qualcosa di straordinario, ma aveva fatto cose del genere abbastanza spesso, quindi non pensò che importasse troppo.


In realtà la catena di fuoco era solo una manifestazione di vera essenza, simile alla comparsa di un fulmine dove l'energia si era condensata. Lin Ming sapeva che la sua abilità nel controllare facilmente l'energia Origin di tipo fuoco proveniva dal Seme del Dio Blasfemo. Questo Seme del Dio Blasfemo poteva perfino sopprimere un'Anima del Tuono di grado Earth come il Fulmine Divino del Drago del Fiume Viola; sottomettere un po' di energia Origin di tipo fuoco era solo uno scherzo.


Mu Qianyu era senza parole. Aveva valutato personalmente il grado di fusione con l'energia Origin di tipo fuoco di Lin Ming. Credeva che il ragazzo avrebbe incontrato molte difficoltà nell'apprendimento delle 'Divine Cronache Proibite dell'Uccello Vermiglio', ma non si immaginava che in meno di mezz'ora, avrebbe già giocato con le catene di fuoco...


Oh cielo!


Che mostro!


Questa sorta di percezione mostruosa non poteva essere compresa usando criteri normali. Mu Qianyu poteva solo attribuire questo controllo alla sua percezione terrificante. Dopotutto era comunque una tecnica e si dipendeva dalla percezione per comprenderla.


Mentre ci pensava, Mu Qianyu eliminò il dubbio dal suo cuore, ma poi accadde una serie di eventi che la sbalordì più e più volte.


Mezz'ora dopo le fiamme nelle mani di Lin Ming si erano trasformate in uno scudo cremisi.


Poi un'altra mezz'ora dopo apparì un'armatura rosso rubino attorno al ragazzo.


Poi dopo un'altra mezz'ora Lin Ming trasformò una sfera di fuoco in una serie di rune mistiche, incidendole sulla Lancia Pesante d'Argento Flessibile, tingendo di rosso l'argento dell'arma.


....


Mu Qianyu ormai era stordita, non sapeva che espressione fare.


Capiva finalmente perché Lin Ming era riuscito a comprendere le antiche formazioni all'età di 16 anni, al punto da aver creato delle teorie che avevano fatto danzare dalla felicità quell'eccentrico Antenato Chi Yan.


La percezione di Lin Ming era inumana.


Aveva pensato di lasciare che il ragazzo desse un'occhiata alla tavoletta e poi aiutarlo per facilitare il suo percorso. Ora pareva che i suoi pensieri fossero stati solo uno scherzo.


Tuttavia ciò che Mu Qianyu non sapeva era che questi miracoli erano appena iniziati.


Due giorni dopo, quando Lin Ming iniziò davvero ad allenare i metodi di coltivazione delle 'Divine Cronache Proibite dell'Uccello Vermiglio', la sua velocità disorientò di nuovo Mu Qianyu.


Mentre Lin Ming era seduto a meditare, un vortice di energia Origin di tipo fuoco aveva già iniziato a vorticare attorno a lui e tutta la ricchissima e pura energia Origin di tipo fuoco veniva radunata nel vortice. Sembrava una gigantesca balena che risucchiava l'acqua!


Una terrificante quantità di energia Origin di tipo fuoco fluì nel corpo di Lin Ming, senza che ne fuoriuscisse un briciolo. Sembrava che il suo corpo fosse un pozzo senza fondo; una volta che l'energia vi entrava, non ne usciva più.


Questo ritmo di assorbimento spaventoso scioccò Mu Qianyu. Come poteva la compatibilità di Lin Ming essere solo ad un mero livello sei di qualità inferiore?


<em>'C'è qualcosa che non va. La tecnica per controllare il fuoco dipende parzialmente dalla percezione. Se uno avesse una buona percezione, allora avere un ritmo veloce di apprendimento non sarebbe strano. Ma per coltivare si dipende dal grado di compatibilità con il fuoco. Se il grado di fusione non è sufficientemente alto, allora sarebbe inutile perfino con una percezione sbalorditiva! Ma il ritmo di Lin Ming...'</em>


Mu Qianyu era allarmata. La velocità di Lin Ming violava le leggi della natura. Era come il leggendario figlio del fuoco nato dalle ceneri dell'inferno. Un praticante di arti marziali doveva usare la sua vera essenza per controllare il fuoco, ma il figlio delle fiamme poteva domare le fiamme direttamente.
                                


                                



