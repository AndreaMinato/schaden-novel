---
weight: 3110
title: Capitolo 311 - Ritorno nella Landa Selvaggia
pubDate: 2025-12-15T08:37:10.198Z
tags:
    - mw
---


<em><strong>CAPITOLO SPONSORIZZATO</strong> ringraziamo H. Yu</em>
<em>da editare</em>
<em>-Schadenfreude</em>


"La lancia! Fammi vedere!" L'Antenato Chi Yan prese l'arma dalle mani di Lin Ming, ispezionandola da vicino. La base dell'asta era viola scuro, era il colore del Bambù Spirituale. Attorno all'asta c'erano innumerevoli sottili linee rosse, questa era il simbolo della fusione tra il Wutong di fuoco e il Bambù Spirituale dell'Elettricità Viola.


La punta era lunga otto pollici, era affilata e brillava con una luce fredda. Era il prodotto della fusione tra la il metallo divino della Cometa Viola, il fuoco cristallizzato dell'Uccello Vermiglio e la Pietra Nera del Fulmine. Non solo era incredibilmente dura, era molto compatibile con il fuoco e il fulmine, diventando così adatta a Lin Ming.


L'intera lancia, era iscritta con delle rune di una formazione che serviva a condurre vera essenza. Il Bambù Spirituale dell'Elettricità Viola e il Wutong di Fuoco originariamente erano due materiali di massima qualità che potevano incanalare il fulmine e il fuoco.
Ora, con l'aggiunta di una formazione, la vera essenza sarebbe fluita senza ostacoli, ci sarebbe stato anche un estremo aumento di potenza.


Si poteva dire che questa lancia fosse fatta su misura per Lin Ming.


L'Antenato Chi Yan accarezzò la lancia come se fosse la sua amata. Aveva ottenuto il risultato che si aspettava, era un tesoro di grado Earth di alta qualità ed era il migliore nel suo livello.


Normalmente, solo quando si forgiava un tesoro di grado Heaven avrebbe attratto una tribolazione celeste. Se un tesoro potesse essere temprato da un evento del genere, sarebbe diventato più affilato e potente.


La lancia dell'Antenato Chi Yan non aveva raggiunto un livello del genere, ma visto che conteneva troppi materiali di massima qualità ed era stata forgiata vicino al Cielo Primordiale, era riuscita a dirottare l'energia Origin di tipo fulmine e fuoco dal cielo, creando una reazione.


Nonostante non fosse stata una vera e propria tribolazione celeste, aveva comunque svolto un ruolo simile, aumentando la qualità di questa lancia divina.


L'Antenato Chi Yan accarezzò la lancia e poi se ne separò con riluttanza, consegnandola a Lin Ming dicendo:"La lancia è tua, dalle tu un nome."


Il ragazzo prese l'arma e la scosse con noncuranza. La lancia iniziò a tremare con una forza sufficiente a spaccare le ossa di un normale maestro di arti marziali.


Quando ci riversò un po' di vera essenza, il fulmine e il fuoco si intrecciarono per tutta l'arma, emettendo degli scoppiettii. Se avesse usato l'Annientamento Thunderfire insieme a questa forza terrificante, sarebbe stato difficile immaginare quanto sarebbe stato potente.


Lin Ming disse:"Dato che è stata forgiata con il metallo della Cometa Viola, la chiamerò Lancia della Cometa Viola!"


Ora che aveva ottenuto un'arma del genere, Lin Ming non vedeva l'ora di testare quanto fosse potente. Aveva un ottimo soggetto su cui poterlo sperimentare.


Lo sciamano dei Vermi di Fuoco della Landa Selvaggia del Sud.


............


Dieci giorni dopo, catena montuosa di 100.000 chilometri della Landa Selvaggia del Sud.


Il cielo era limpido e i sole brillava. Sopra la foresta della Landa Selvaggia una bestia dall'apertura alare di 60 piedi stava solcando il cielo. Il suo corpo era ricoperto di scaglie e aveva un corpo lungo e una coda simile a quella di un drago.


Le sue ali gettavano grandi ombre sul terreno. Da lontano, questa bestia volante sembrava un Drago del Fiume con due ali particolarmente grandi.


Questa creatura si chiamava Drago del Fiume Alato e possedeva anche la stirpe di una Bestia Sacra, il <a href="https://it.wikipedia.org/wiki/Yinglong" target="_blank" rel="noopener">Drago della Pioggia Alato</a>. Era simile al Drago del Fiume dato che erano entrambe Bestie Sacre, ma il Drago della Pioggia Alato aveva le ali, quindi anche i suoi discendenti potevano volare.


C'era un giovane vestito di nero in piedi sul dorso della creatura, teneva una lancia viola affrontando i venti gelidi. Era Lin Ming.


Dieci giorni fa, il ragazzo aveva lasciato la catena montuosa dell'Antenato Chi Yan e gli era stato donato questo Drago della del Fiume Alato, così da poter volare anziché camminare. In termini di velocità, il Drago del Fiume Alato era di gran lunga superiore ad un'Aquila Celete. Era capace di volare per decine di migliaia di chilometri, era una cavalcatura dal valore inestimabile.


Non solo, l'Antenato Chi Yan aveva creato una formazione per nascondere il bagliore e le fluttuazioni di vera essenza della Lancia della Cometa Viola, in modo che ad uno sguardo esterno, sarebbe sembrato solo un tesoro di grado Human di alta qualità.
Solo qualcuno con una coltivazione superiore a quella dell'Antenato Chi Yan avrebbe potuto capirne la qualità.


Dopotutto la Lancia della Cometa Viola era incredibilmente preziosa. Con l'attuale forza di Lin Ming, brandire un'arma così preziosa in pubblico non era diverso da un suicidio.


Al momento c'erano solo due persone a conoscenza della lancia, Mu Qianyu e l'Antenato Chi Yan.


Mu Qianyu naturalmente era degna di fiducia e nonostante l'Antenato Chi Yan avesse una personalità violenta e capricciosa, aveva comunque delle regole di condotta e generalmente era una persona retta. Inoltre poteva essere considerato un buon amico di Lin Ming e non l'avrebbe tradito, senza contare che era stato lui a forgiare la lancia.


Il Drago del Fiume Alato era veloce come un fulmine. Mentre stava sul dorso della creatura, Lin Ming poteva vedere il paesaggio sotto di lui cambiare rapidamente e non riuscì a trattenere un sospiro.
Erano passati solo pochi mesi, ma ora che era tornato, le sue circostanze erano completamente diverse rispetto a prima.


In passato era stato inseguito e quasi assassinato da Huo Gong. Aveva rischiato la vita per ucciderlo. Dopodiché era stato inseguito anche dallo Sciamano dei Vermi di Fuoco. Se non avesse avuto una fortuna incredibile e non avesse incontrato l'Uccello Vermiglio che si stava dirigendo verso la Montagna Thundercrash, facendo scappare via la Personificazione dell'Essenza di Fuoco, probabilmente sarebbe morto nelle Paludi Acquanera. Anche dopo che era entrato nella Montagna Thundercrash aveva rischiato la vita.


Era come se avesse superato tutti questi pericoli mortali ieri, ma ora che era tornato nella Landa Selvaggia del Sud, la forza di Lin Ming non era paragonabile a quella che aveva in passato. Nella Landa Selvaggia del Sud non c'era più nessuno capace di minacciarlo.


La prima destinazione del ragazzo era la tribù della Valle Nebbiosa, localizzata in una valle profonda che spesso di mattina sarebbe stata piena di una coltre nociva. Il nome della tribù era dovuto a questo fenomeno. Era un gruppo piuttosto vicino alla Tribù dei Vermi di Fuoco e aveva una popolazione di circa quattro o cinquemila persone.


Mentre volava vicino alla sua destinazione, Lin Ming lasciò che il Drago del Fiume Alato andasse a cercare cibo per conto suo nelle giungle dalla Landa Selvaggia del Sud. Era una creatura con una stirpe pura come quella delle Lucertole Fulmine della Montagna Thundercrash. La sua forza era paragonabile a quella di un maestro Houtian. In questo luogo non aveva rivali, quindi non aveva bisogno di preoccuparsi.


Lin Ming saltò giù dal dorso del Drago del Fiume Alato. Dall'altezza di 10.000 piedi era come un pesce che stava nuotando nell'acqua. Scuotendo la manica, riuscì a decelerare usando il Concetto di Vento, diventando leggero come una piuma e cadendo gentilmente a terra.


Lin Ming seguì il percorso che ricordava e presto trovò una piccola casa posizionata in un angolo della Valle Nebbiosa. Il percorso di ghiaia era ricoperto di pietre blu e il tetto di paglia brillava a causa delle gocce di pioggia. Dava una sensazione davvero rinfrescante.


Nel cortile piastrellato di rosso c'era una bella ragazza con uno spesso vestito di cotone. Portava un catino di legno. Stava strizzando degli abiti e li stava appendendo su una corda per farli asciugare sotto il sole caldo del mattino. Sotto la luce del giorno l'avambraccio morbido della ragazza sembrava il ramo di un loto, la sua bella pelle luccicava.


Questa ragazza era una strega dalla Tribù Na, Na Shui. Quando Lin Ming era andato ad assassinare Chi Guda, aveva dato alle sorelle un po' d'oro e le aveva fatte sistemare nella Tribù della Valle Nebbiosa.


Prima di entrare nella Terra Sacra dello Stregone, il ragazzo aveva giurato che si sarebbe vendicato per le sorelle. Lin Ming era una persona retta che non faceva facilmente delle promesse, ma le avrebbe mantenute. Ora era tornato proprio per questo.


"Fratellone Mo Lin?" Quando Na Shui vide che Lin Ming era entrato nel suo cortile, rimase congelata sul posto. I suoi occhi iniziarono ad inumidirsi e mostrò sorpresa, incredulità e gioia.


"Dov'è tua sorella?" Il ragazzo sorrise lievemente. Mo Lin era uno pseudonimo che aveva usato un tempo nella Landa Selvaggia del Sud.


"Lei è... è..." Na Shui annuì energeticamente e poi posò velocemente il catino, corse nella casa gridando:"Sorellona! Il fratellone Mo Lin è tornato!"


Quando Na Shui lo aveva incontrato per la prima volta, era apparso come un salvatore ai suoi occhi. Non solo aveva ucciso i due uomini che avevano rapito lei e sua sorella, dopo aveva anche ucciso l'assassino dei suoi genitori. Dopodiché, nella giungla della Landa Selvaggia del Sud, avevano incontrato una difficoltà dopo l'altra, eppure Lin Ming le aveva superate tutte. Per questo, Na Shui, che aveva iniziato ad interessarsi a persone del sesso opposto, non aveva mai dimenticato Lin Ming. Aveva un posto speciale nel suo cuore.


In un batter d'occhio, Na Yi apparve all'ingresso. Indossava un grembiule sporco e aveva le maniche tirate su. Le sue dita sottili e delicate erano bagnate perché stava lavando dei vegetali e colavano ancora delle gocce d'acqua per terra. Era come il tesoro grazioso di una famiglia.


Quando Na Yi vide Lin Ming, rimase sorpresa. Sapeva bene quanto fosse terrificante e straordinario il talento del ragazzo e sapeva bene che differenza ci fosse tra di loro. Pensava che non avrebbe mai più visto Lin Ming, non si aspettava che sarebbe davvero tornato.


"Benefattore." Na Yi si inchinò, salutando rispettosamente Lin Ming. In confronto all'innocente Na Shui, Na Yi aveva un temperamento calmo che non si addiceva affatto alla sua età. Questo probabilmente era dovuto alle sue esperienze passate, aveva visto il corpo di sua madre per metà divorato e aveva sigillato il suo cuore.


Sentendosi chiamare così, Lin Ming venne preso alla sprovvista, questo titolo lo metteva davvero a disagio. Quando aveva ucciso Chi Guda, aveva vendicato i genitori delle sorelle. Poteva essere davvero considerato un benefattore.


"Andiamo in casa, ci sono un po' di domande che vorrei farvi."


La stanza all'interno della casa era un po' buia. C'era un catino pieno di vegetali lavati e anche un fornello bollente dall'altro lato.


"Ci sono state delle attività nella Tribù dei Vermi di Fuoco in questi giorni?" Lin Ming si diede un'occhiata attorno con noncuranza e notò il tenore di vita semplice delle sorelle.


"Non ce ne sono state." Na Yi scosse la testa. La Tribù della Valle Nebbiosa era molto vicina a quella dei Vermi di Fuoco, se avessero mandato delle truppe a fare guerra, naturalmente l'avrebbe saputo.


"Dato che non è successo nulla, allora tutti i maestri della Tribù devono essere radunati nel loro covo. Umh... sai dov'è il luogo di culto dei Vermi di Fuoco?"


"Dov'è il luogo di culto dei Vermi di Fuoco?" Na Yi esitò con un tono di voce dubbioso:"Lo so, il benefattore..."


Lin Ming disse:"Quando sono andato nella Pagoda dello Stregone, ho promesso che mi sarei vendicato per voi e avrei ucciso Chi Guda e lo Sciamano dei Vermi di Fuoco. Ora il generale è morto e rimane solo lo Sciamano. Non solo questa persona ha ucciso il vostro maestro, ho anche una profonda ostilità nei suoi confronti. Inoltre voglio ottenere la Sacra Fiamma della tribù, per questo sono tornato nella Landa Selvaggia del Sud per ucciderlo."


Na Yi spalancò gli occhi per lo shock. Na Shui sussultò coprendosi la bocca con le mani. Uccidere lo Sciamano dei Vermi di Fuoco? Ottenere la Sacra Fiamma per sé?!?!


La forza dello Sciamano era almeno negli stadi intermedi dell'Houtian. In passato aveva ucciso facilmente il loro maestro. Per le sorelle, un personaggio del genere era al pinnacolo dell'intera Landa Selvaggia del Sud. Era come una montagna insormontabile. Perfino Na Yi che aveva un temperamento estremamente deciso avrebbe sentito un senso di soffocamento e orrore all'idea di dover uccidere una persona del genere per vendicarsi del suo maestro. Sapeva che in tutta la sua vita potrebbe non arrivare mai ad un livello tale da poterci riuscire.


Ma ora Lin Ming aveva davvero intenzione di andare ad uccidere lo Sciamano dei Vermi di Fuoco?


Oh cielo!


Aveva solo 16 anni!


Quando Lin Ming aveva ucciso Chi Guda, questo aveva già scioccato Na Yi. C'erano alcuni talenti impareggiabili di cui si parlava negli antichi testi della Fede dello Stregone che avrebbero potuto riuscirci a 15 o 16 anni d'età. Dopo che Lin Ming era tornato dal Regno Divino e aveva ucciso Chi Guda, Na Yi era rimasta sbalordita, ma era riuscita comunque ad accettarlo.
Ora il ragazzo voleva uccidere anche lo Sciamano dei Vermi di Fuoco... questo era semplicemente inimmaginabile!
                                


                                



