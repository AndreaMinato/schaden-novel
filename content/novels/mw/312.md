---
weight: 3120
title: Capitolo 312 - Lo Sciamano dei Vermi di Fuoco
pubDate: 2025-12-15T08:37:10.198Z
tags:
    - mw
---


<em><strong>CAPITOLO SPONSORIZZATO</strong> ringraziamo H. Yu</em>
<em>da editare</em>
<em>-Schadenfreude</em>


"Benefattore, la coltivazione dello Sciamano è almeno negli stadi intermedi dell'Houtian, potrebbe perfino arrivare agli stadi avanzati!" Na Yi cercò di mantenere la calma, ma la sua voce stava ancora tremando.
Sapeva quanto fosse sbalorditivo il talento di Lin Ming, ma le sembrava impossibile che la sua potenza fosse progredita così tanto in pochi mesi.


Ora non aveva un'informazione accurata di quanto fosse forte lo Sciamano, inoltre sicuramente l'uomo era circondato da innumerevoli maestri. Se Lin Ming avesse voluto ucciderlo in una situazione simile, avrebbe dovuto avere almeno la forza di un maestro al picco dell'Houtian.


Vedendo che l'attuale coltivazione di Lin Ming era negli stadi intermedi del Circolazione, era davvero capace di combattere contro persone di due livelli superiore al suo?


Na Yi lo trovava incredibile. Anche l'Imperatore delle Piume della Landa Selvaggia del Sud di cui parlavano gli antichi testi non sarebbe stato così potente da giovane. Secondo Na Yi, l'Imperatore delle Piume era inferiore solo allo Stregone ed era un maestro impareggiabile che un tempo aveva creato il suo impero che equivaleva ad un Sect di terzo livello. La sua forza era difficile da valutare, era imperscrutabile.


"Benefattore, lascia che faccia qualche ricerca, così da poter capire quanto sia forte lo Sciamano dei Vermi di Fuoco."


Lin Ming disse:"Non importa. Anche se fosse al picco dell'Houtian, ho abbastanza abilità nascoste per ucciderlo o anche ritirarmi liberamente se volessi. Il motivo per cui sono venuto qui era per avvertirvi che manterrò la promessa, non per trovare informazioni."


Na Yi era senza parole. Se Lin Ming fosse tornato nella Landa Selvaggia del Sud per uccidere lo Sciamano, avrebbe già avuto un qualche tipo di piano. Non c'era bisogno di chiederle informazioni su come uccidere lo Sciamano. In ogni caso i dati a sua disposizione erano limitati e non sarebbe comunque riuscita a dare consigli preziosi.


"Capisco." Na Yi annuì. Per lei Lin Ming era un paradosso che era riuscito a fare dei miracoli incredibili. Non credeva che il ragazzo fosse pazzo o avventato, lo trovava solo inconcepibile.


"Quando andrò ad uccidere lo Sciamano, che abbia successo o meno, devi portare via tua sorella il più lontano possibile dalla Tribù dei Vermi di Fuoco. Questo posto è troppo vicino, non sarà sicuro." Mentre diceva questo, Lin Ming tirò fuori una scatola lunga un piede dal suo anello spaziale e la diede a Na Yi dicendo:"Questo è per voi sorelle. In futuro, potrete decidere se vivere una vita ordinaria o provare a rifondare la vostra tribù."


Lin Ming mise la scatola sul tavolo. Le sorelle gli avevano dato un'opportunità davvero preziosa. Questa era la gentilezza che aveva restituito a loro per ripagare completamente il suo debito.


"Fratellone Mo Lin... tu..." Mentre Na Shui vide che Lin Ming stava per andarsene, si morse le labbra con gli occhi inumiditi. Non sapeva cosa dire.


Lin Ming sorrise lievemente, sfregando con gentilezza la testa di Na Shui disse:"Coltiva bene, forse in futuro ci rincontreremo di nuovo."


Dopo aver detto questo, il ragazzo uscì dalla stanza, attivò la sua tecnica di movimento e svanì istantaneamente dall'orizzonte.


Na Yi vide lo sguardo triste di sua sorella, restia a dividersi da lui e poi sospirò scuotendo la testa.


In futuro Lin Ming probabilmente sarebbe diventato un'esistenza simile all'Imperatore delle Piume, una figura che dominava un territorio di diverse centinaia di migliaia di chilometri. Il divario tra di loro era semplicemente una gola invalicabile.


Come poteva rimanere il suo fratellone Mo Lin?


Mentre era assorta, Na Yi aprì con noncuranza la scatola che Lin Ming aveva lasciato. Mentre ne guardò il contenuto, rimase sbalordita.


Era piena di banconote dorate, ognuna del valore di 1000 liang d'oro. A giudicare dalle pile, dovevano essere almeno cento o duecento. Significava che ci dovevano essere qualche centinaia di migliaia liang d'oro. Una persona normale avrebbe potuto condurre una vita sontuosa e non riuscire a spenderli tutti. Anche se li avessero usati per acquistare dei materiali per le arti marziali, non sarebbero comunque riuscite a spenderli tutti. Con questa cifra, le due sorelle non avrebbero mai più dovuto preoccuparsi del denaro.


Vicino alla pila di banconote d'oro c'era una tavoletta di giada e vicino ad essa un po' di bottiglie di pillole. Dopo averle aperte fluttuò una lieve fragranza. Queste erano assolutamente delle pillole di massima qualità!


Mentre Na Yi teneva la tavoletta di giada, sospirò lievemente. Era un metodo di coltivazione di grado Human media qualità. Insieme a queste pillole e alle banconote dorate, gli oggetti in questa scatola ammontavano a più di un milione di liang d'oro.


Nonostante Na Yi fosse stata una strega della grande tribù Na ed era abituata alla ricchezza, la Landa Selvaggia del Sud era molto più povera del territorio principale. Nemmeno una grande tribù di 500.000 persone non sarebbe riuscita ad accumulare così tanto denaro, ma Lin Ming le aveva donato questa cifra con noncuranza, che genere di influenza aveva?


Na Yi sentì all'improvviso che, in confronto a questo vasto mondo, le tribù del sud erano davvero delle formiche insignificanti...


.........


La città dei Vermi di Fuoco era a 900 chilometri della Tribù della Valle Nevviosa, era il centro di comando e l'origine della religione dei Vermi di Fuoco.


Molte tribù della Landa Selvaggia del Sud avevano una teocrazia, i Vermi di Fuoco non facevano eccezione. Lo sciamano Chi Yue aveva molta più autorità del capo tribù.


Al centro della città, c'erano sette grandi torri a spirale. Erano tutte alte più di 200 piedi, e la più ampia al centro superava i 300 piedi.


Il gigantesco complesso circondato da queste sette torri era il luogo di culto dei Vermi di Fuoco.


La notte calò sul territorio. Le strade animate si calmarono e le lampade delle 10.000 famiglie della città dei Vermi di Fuoco iniziarono ad accendersi, brillando sotto il cielo notturno. Questa era una scena rara nella Landa Selvaggia del Sud, in questi ultimi giorni la tribù dei Vermi di Fuoco era stata costantemente in guerra, saccheggiando e schiavizzando le altre popolazioni. Ora la popolazione dei Vermi di Fuoco raggiungeva diversi milioni ed era diventata una delle più grandi città della Landa Selvaggia del Sud.


Nella stanza più alta della torre centrale, erano sedute diverse persone attorno ad un tavolo rotondo. L'uomo nel posto d'onore era pelato e vestito di nero, sul suo capo c'erano degli strani tatuaggi e la sua espressione era calma e indifferente.


Accanto a lui c'era un bastone lungo e spesso, sembrava un fuso e su di esso erano appesi dei teschi bianchi.


Quest'uomo era lo Sciamano dei Vermi di Fuoco, Chi Yue.


Alla sua destra sedeva un uomo di mezz'età grasso. Stava abbracciando una domestica dall'aspetto raffinato e le sue mani tozze stavano frugando tra i vestiti della schiava, sfregandole la pelle. La schiava si era morsa le labbra fino a ferirsele, stava tremando ma non osava parlare né reagire.


Nonostante le azioni del grassone fossero disgustose e il suo sguardo fosse lascivo, mostrava anche una traccia di intento omicida. "Sciamano Chi Yue, i soldati e i cavalli sono già pronti, stiamo solo aspettando che si unisca qualche vostro esperto. Se ci comunicherete un giorno favorevole, avanzeremo e distruggeremo la tribù Agu in una sola carica! Saccheggeremo le loro risorse di coltivazione, le daremo a voi, uccideremo i loro eretici e venderemo gli schiavi per rimpinguare il tesoro. Il resto degli schiavi saranno usati per servirci."


Mentre parlava, il grassone sorrise ancora di più e i suoi gesti divennero più bruschi. La schiava impallidì dal dolore e la sua fronte iniziò a sudore.


Ma strinse i denti senza osare emettere un solo suono. Quest'uomo che la stava palpeggiando era il capo della tribù dei Vermi di Fuoco ed era estremamente crudele, usava dei metodi brutali contro chi non gradiva. Era ancora più crudele dello Sciamano. In questi ultimi anni innumerevoli schiave erano state umiliate e uccise da lui. Se non avesse potuto sopportare il dolore e avesse interrotto la discussione di queste tre persone, il suo fato sarebbe stato davvero miserabile.
Aveva una sorella che non era riuscita a sopportare il dolore e aveva tossito, così era stata mandata in un accampamento dell'esercito come prostituta. Al momento non sapeva se fosse viva o morta.


Chi Yue era seduto nel posto d'onore, rovesciò la mano destra all'insù e il suo pollice picchiettò le altre quattro dita. Sembrava che stesse calcolando qualcosa. Un momento dopo, Chi Yue disse lentamente:"Tra tre mesi, quando la Stella del Lupo si intersecherà con la Stella Celeste, allora potrai cominciare la spedizione."


"Tre mesi? Dev'essere così lungo?" Il grassone si accigliò. Non voleva aspettare e non era soddisfatto della data.


Con la forza attuale della tribù dei Vermi di Fuoco, annientare gli Agu sarebbe stato facile. Il solo problema sarebbero state le perdite. Le parole di Chi Yue rappresentavano tutta la chiesa dei Vermi di Fuoco. Anche se il grassone era il capo tribù, non poteva opporsi a lui.


Mentre il grassone guardava il Grande Generale dei Vermi di Fuoco alla sua destra, annuì e disse:"Allora sarà tra tre mesi. Allora confido che ci aiuterà."


"Naturalmente!" Disse impassibile Chi Yue.


Quando vide l'espressione dello Sciamano, il capo divenne scontento. Ogni volta il grassone avrebbe dovuto pregarlo di mandare degli esperti. Una volta saccheggiate le risorse di coltivazione, sarebbero state tutte consegnate allo Sciamano. Se avesse continuato così, l'esercito non sarebbe mai riuscito ad avere un maestro capace di rivaleggiare con lo Sciamano. Sarebbero stati per sempre dipendenti da lui?


Dato che il grassone non era contento, palpeggiò con ancora più forza. La schiava non riuscì più a sopportare il dolore ed emise un lamento.


"Uh?!" Il grassone si accigliò.


Quando la schiava sentì questo suono, si raggelò.


Iniziò a tremare e riuscì solo a pensare che era spacciata. Il suo fato sarebbe stato peggiore della morte.


Non potevano nemmeno suicidarsi. Secondo le leggi della tribù dei Vermi di Fuoco, gli schiavi che si uccidevano sarebbero stati usati per dare da mangiare alle bestie feroci e, secondo il credo spirituale della Landa Selvaggia del Sud, se i morti fossero stati mangiati dalle bestie feroci o dagli esseri umani, non sarebbero riusciti ad entrare nel ciclo del Samsara e non si sarebbero mai più reincarnati.


Perciò, nonostante molti schiavi desiderassero morire, nessuno osava suicidarsi.


Il grassone sorrise sinistramente. Stava pensando a come avrebbe punito questa schiava per sfogare la sua rabbia, ma in quel momento risuonò una voce dal tono gelido.


"Mi dispiace ma temo che non avrete l'opportunità di aspettare altri tre mesi!"


Questa voce era piena di un intento omicida agghiacciante. Il grassone rimase scioccato, si alzò spaventato e guardò verso l'alto. Vide solo il soffitto oscuro.


"Chi sei?!"


Il grassone scostò via la schiava allarmato, ma pensando che lo Sciamano era vicino a lui, si sentì un po' più tranquillo. Queste persone avrebbero divorato le loro vittime senza nemmeno sputare le ossa, erano davvero potenti.
Altrimenti non sarebbero riusciti a spadroneggiare come avevano fatto fino ad adesso.


Anche Chi Yue cambiò espressione. Questa persona era riuscita davvero a nascondersi dalla sua percezione e si era anche intrufolata nella torre ben difesa dei Vermi di Fuoco.


"Chi va là? Mostrati, non ti nascondere nelle ombre!" Chi Yue mantenne la calma, aveva le capacità per farlo. La sua coltivazione era già negli stadi intermedi dell'Houtian e, con l'aiuto dell'Essenza di Fuoco, sarebbe stato difficile per gli altri maestri di arti marziali riuscire a resistergli.


Nell'intera Landa Selvaggia del Sud, non avrebbe detto di essere il più forte, ma sicuramente era tra le prime cinque persone più potenti. Specialmente perché era nel suo dominio e aveva il supporto dei suoi uomini. Non c'era bisogno di aver paura.        
                                



