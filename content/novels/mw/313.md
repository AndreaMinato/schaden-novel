---
weight: 3130
title: Capitolo 313 - Annientare Chi Yue
pubDate: 2025-12-15T08:37:10.198Z
tags:
    - mw
---


Le fiamme delle candele all'ultimo piano della torre a spirale danzavano sotto il vento della notte, le ombre che gettavano si rimpicciolirono.


Lo Sciamano Chi Yue aveva un'espressione indifferente e toccò lentamente il bastone facendolo tremolare, i teschi appesi su di esso cominciarono a sbatacchiare tra di loro.


Il Grande Generale nominato da poco brandì con calma lo spadone che portava sulle spalle. Era un uomo che aveva lottato e ucciso fino ad arrivare alla sua posizione grazie ai suoi meriti, un vero militare. Aveva assistito ad innumerevoli omicidi e combattimenti, era stato anche preso di mira diverse volte da degli assassini. Ora, di fronte a questo visitatore inaspettato, non sentiva nemmeno un briciolo di paura.


Il vento della notte ululò e un'ombra nera apparve come un fantasma sul limitare della finestra di pietra. Teneva una lancia viola in mano, il suo sguardo era freddo ed emanava un intento omicida soverchiante.


"Uh? Stadi iniziali del Circolazione? Il Gran Generale fece un sorrisetto. Un ragazzo di questo livello stava davvero osando intrufolarsi nella Terra Sacra del loro clan? Questo ragazzo non sapeva chi aveva di fronte!


"Ahah, mi stavo chiedendo chi potesse essere, ma a quanto pare è soltanto un folle stolto. Un ragazzo agli inizi del Circolazione osa davvero venire qui solo per suicidarsi!" Sorrise sinistramente il capo, guardò dietro Lin Ming:"Se hai qualcuno che ti aiuta, allora chiamalo! Non appostarti nell'ombra come un ratto qualunque. Vi ucciderò insieme!"


Mentre parlava, il capo accese un piccolo fuoco nel suo palmo; era un talismano di trasmissione del suono.
Stava trasmettendo un messaggio di avvertimento. Il capo non credeva che Lin Ming fosse un idiota, dato che il ragazzo aveva osato intrufolarsi qui, significava che probabilmente aveva un praticante di arti marziali esperto in attesa di cogliere l'opportunità di colpire.


Nonostante fosse solo una lieve minaccia, il capo non era disposto a rischiare.


Nella Grande Sala, lo Sciamano rimase in silenzio. Quando aveva visto Lin Ming si era bloccato per un momento, poi si ricordò subito di dove l'aveva visto. Diversi mesi fa, questo giovane aveva ucciso Chi Guda, dopodiché aveva mandato la sua Personificazione per inseguire Lin Ming per le Paludi Acquanera. Se non avesse incontrato l'Uccello Vermiglio e non avesse temuto che la sua personificazione venisse divorata, allora avrebbe ucciso da tempo Lin Ming.


Il corpo di questo ragazzo conteneva innumerevoli segreti!


Ricordava che, quando Lin Ming aveva una mera coltivazione al picco della Forgia delle Ossa, era riuscito a volare e la sua forza era superiore. Lo Sciamano pensava che Lin Ming provenisse da una famiglia ricca e che avesse ottenuto un raro tesoro che lo rendeva in grado di volare. Degli oggetti del genere erano assolutamente inestimabili. Se avesse potuto derubarlo, allora la sua forza sarebbe aumentata grandemente.


Chi Yue scosse le dita e accese una lingua di fuoco che balzò fuori dalla finestra e circolò attorno alla torre per poi tornare nella sua mano.


Poi lo Sciamano rise, mostrando un largo sorriso sinistro. I suoi denti affilati erano simili a quelli di un pipistrello succhiasangue, era davvero feroce.


"Così sei davvero tu... sono passati un po' di mesi e sei avanzato fino agli inizi del Circolazione, ma dopo un solo avanzamento credi davvero di potermi uccidere nel covo del clan dei Vermi di Fuoco? Credi davvero di essere la reincarnazione dell'Imperatore delle Piume della Landa Selvaggia?! Eheh, non sai cosa stai facendo!"


Chi Yue si leccò le labbra con la sua lunga lingua cremisi. Per lui Lin Ming era soltanto una borsa i tesori in attesa di essere aperta. Un ragazzo così giovane e ignorante come lui non sapeva cos'era il vero potere, probabilmente credeva che fosse un normale maestro Houtian.


Quando aveva ucciso Chi Guda, la sua coltivazione era al picco della Forgia delle Ossa. Il Gran Generale era ad un passo dall'Houtian e Lin Ming non era riuscito ad ucciderlo facilmente; aveva usato troppi assi nella manica nascosti, inclusa la Forza del Dio Blasfemo e anche l'Annientamento Thunderfire.


In quel momento la forza del ragazzo era paragonabile al più debole dei maestri di arti marziali all'Houtian.


Ora, in soli tre mesi e mezzo, la coltivazione di Lin Ming era aumentata di così poco. Chi Yue non lo riteneva affatto una minaccia. Anche se fosse un'entità divina come l'Imperatore delle Piume adorato dalla Landa Selvaggia del Sud, non sarebbe comunque una minaccia con una coltivazione al Circolazione!


All'improvviso la porta della sala degli incontri si aprì di colpo ed entrò un gruppo di guardie pesantemente armate. Il grassone prese l'opportunità per strisciare dietro di loro. Questi erano i soldati speciali che aveva selezionato personalmente, ognuno di essi disposto a morire per lui. Avevano combattuto molte battaglie e ucciso innumerevoli civili e maestri.


Con l'arrivo di queste guardie del corpo e anche considerando la presenza degli altri innumerevoli guerrieri nella torre a spirale, il capo era diventato molto più calmo. Nonostante fosse un individuo crudele e spietato, in realtà aveva molta paura della morte. Per lui, la sua vita era molto più preziosa dell'oro. Governava un territorio vasto e aveva molte donne con cui divertirsi; aveva una grandissima ricchezza a disposizione.


"Proteggetemi! Lo Sciamano Chi Yue affronterà questo intruso!" Il grassone ordinò attraverso una trasmissione di vera essenza. Poteva essere considerato per metà un praticante di arti marziali, ma il motivo per cui coltivava era principalmente per tenersi in forma e violare donne.


"Non mi importa chi sei, ma dato che sei venuto qui, non credere di poterci sfuggire!" Gridò il Gran Generale dei Vermi di Fuoco precipitandosi verso Lin Ming con il suo spadone!


Il ragazzo reggeva con calma la Lancia della Cometa Viola. Guardò senza muoversi il Gran Generale che avanzava verso di lui pronto a colpire. Ma poi una luce fredda brillò negli occhi di Lin Ming, che pronunciò una sola parola con un tono gelido:


"Muori!"


Era come se la voce del cupo mietitore riecheggiasse da un silenzioso abisso. Non appena il Gran Generale sentì questa voce, iniziò a tremare e il suo sguardo si appannò.


<em>Plop!</em>


L'anima dell'uomo sembrò essere stata risucchiata. Il suo enorme corpo cadde in ginocchio e poi collassò. Non si sapeva se fosse ancora vivo.


"Uh?!" Lo Sciamano dei Vermi di Fuoco cambiò espressione.


Attacco dell'anima?


Non era troppo sorprendente, ma Lin Ming aveva solo una coltivazione agli inizi del Circolazione, eppure era riuscito ad uccidere un maestro al picco del Circolazione in un secondo. Com'era possibile?


Il capo fu colto dal panico. Non sapeva che Lin Ming aveva usato un attacco dell'anima; aveva solo visto che, con una sola parola, era riuscito ad uccidere un Gran Generale al picco del Circolazione. Questo ragazzo era la reincarnazione di un demone?


Anche le guardie del corpo attorno a lui che erano diventate indifferenti agli orrori della morte e della distruzione si innervosirono e istintivamente strinsero i pugni. Non temevano la morte, ma erano comunque abitanti della Landa Selvaggia del Sud. Temevano i demoni e Lin Ming al momento sembrava proprio uno dei diavoli dei racconti popolari.


"Così... pare che tu abbia padroneggiato una tecnica segreta di attacco dell'anima, non c'è da meravigliarsi che tu abbia osato attaccarmi. Comunque una tecnica segreta del genere è inutile contro di me!" Chi Yue si incupì.


Lo Sciamano era ancora sicuro di sé. In quanto praticante di arti marziali negli stadi avanzati dell'Houtian e anche il padrone di un'Essenza di Fuoco, la forza del Gran Generale non era nulla ai suoi occhi. Ucciderlo in un attimo di secondo non significava nulla.


Mosse la mano destra e una massa di fiamme cremisi balzò dal suo palmo:"Ti ridurrò in cenere!"


<em>Chi!</em>


Una luce brillante di colore rosso sfrecciò verso Lin Ming, che però non provò a schivare. Invece emanò un bagliore azzurro, sollevò la mano destra e afferrò la luce rossa.


<em>Bang!</em>


L'attacco esplose come un fuoco d'artificio nel palmo di Lin Ming, ma la mano del ragazzo si limitò soltanto a brillare con una debole traccia dorata; non gli era stato torto nemmeno un capello.


"Cosa?!"


Lo Sciamano dei Vermi di Fuoco, che aveva cercato di mantenere un'espressione indifferente, alla fine perse la calma. Nonostante non avesse usato l'Essenza di Fuoco per attaccare, aveva comunque usato il 60%-70% della sua forza, eppure era stato bloccato dal nemico a mani nude?
Questo... questo era impossibile!


In quel momento lo Sciamano dei Vermi di Fuoco pensò che Lin Ming potesse essere un maestro Xiantian in incognito, ma se fosse così perché avrebbe bisogno di mascherarsi come un giovane agli inizi del Circolazione per ingannarlo?


Non ebbe più tempo di meravigliarsi, in quel momento Lin Ming aveva già sollevato la lancia!


L'arma sfrecciò in avanti, il fulmine sibilò e la vera essenza squarciò l'aria. Il tavolo della sala fu fatto a pezzi e la punta della lancia si diresse verso il petto di Chi Yue!


In questo momento critico, lo Sciamano si morse la lingua e un ragazzo avvolto dalle fiamme spuntò da lui, dirigendosi dritto verso la lancia di Lin Ming!


"Finalmente sei uscito fuori?"


Lin Ming fece un largo sorriso e dal suo corpo si scatenò della vera essenza!


Forza del Dio Blasfemo - apertura!


Il seme del Dio Blasfemo ululò e il potere del fuoco e del fulmine percorse l'asta della Lancia della Cometa Viola, moltiplicandone la forza!


L'arma puntò verso la fronte del ragazzo di fuoco, mentre la vera essenza azzurra fischiava. Questa manifestazione era la Personificazione dello Sciamano dei Vermi di Fuoco e questo colpo aveva come scopo distruggere il marchio dell'anima della fiamma!


"Ahh!!!"


Il ragazzo di fuoco ululò come una bestia impazzita, il suo volto era sfigurato dall'orrore. Le sue piccole mani afferrarono fermamente la punta della Lancia della Cometa Viola!


<em>Chi chi chi!</em>


L'arma era stata forgiata da materiali divini. Quando il ragazzo di fuoco venne a contatto con la lancia, la sue mani iniziarono ad emanare fumo, ma non importava quanto fosse doloroso o quanto si contorcesse per l'agonia, non lasciò andare la lancia!


"Vai a morire!"


Dietro il ragazzo di fuoco, Chi Yue brandì il suo bastone scatenando la sua vera essenza. Cercò di colpire il nemico con tutte le sue forze!


Lin Ming sogghignò e girò la Lancia della Cometa Viola. Un ago d'acciaio percorso dalle spire di un Drago del Fiume Viola emerse dalla punta del suo dito.


<em>Bang!</em>


Il bastone di Chi Yue cadde per terra. Ci fu un esplosione che scosse tutta la torre, comunque Lin Ming era scomparso nel nulla come del fumo.


Nel frattempo l'ago con le spire del drago aveva già colpito la fronte del ragazzo di fuoco!


<em>Pah!</em>


L'ago trapassò la testa della personificazione quasi senza emettere un suono. L'espressione del ragazzo di fuoco si congelò per un momento e poi emise un grido inumano, la sua espressione prima innocente e graziosa era già diventata mostruosa.


"Ahhhhhhhh!!!!!"


I capelli di Chi Yue si erano scompigliati, i suoi occhi iniettati di sangue erano diventati completamente rossi. Dalla fronte gli sporgevano delle vene blu grosse come vermi, stendendosi per la sua testa pelata. "Tu! Hai davvero distrutto la mia Personificazione!"


"Non solo, ti ucciderò!"


Lin Ming aveva deciso da tempo il fato di Chi Yue. Volse la lancia verso la gola di Chi Yue. Grazie al Concetto di Vento infuso nell'arma, la sua velocità era incredibile, lo Sciamano non poteva schivarla!


"Allora moriremo insieme!"


Chi Yue spezzò la punta del bastone, mostrando un coltello brillante!


In quel momento, l'uomo era disperato. Come se fosse impazzito, ignorò l'attacco di Lin Ming, afferrando la lancia e usando il coltello per cercare di infilzare il cuore del ragazzo. Voleva perire insieme a lui!


<em>Pah!</em>


La Lancia della Cometa Viola trapassò la gola di Chi Yue e le mani dello Sciamano si bloccarono. Il suo sguardo diventò confuso e il suo coltello sembrava incredibilmente distante dal suo nemico...


In quel momento Chi Yue aveva già scoperto che Lin Ming si era allontanato. Teneva una lunga catena cremisi che era direttamente connessa con l'asta della lancia viola...
                                


                                



