---
weight: 314
title: Capitolo 314 - Una Notte Sanguinosa
pubDate: 2025-12-15T08:37:10.199Z
tags:
    - mw
---


"Tu... tu...!"


Chi Yue vomitò sangue, stava stringendo l'asta della lancia con la mano sinistra mentre stava stendendo la destra, come se stesse cercando di afferrare qualcosa. La sua espressione era incredula, era di fronte ad una realtà per lui inaccettabile. Non credeva che un giorno sarebbe davvero morto per mano di un ragazzo. Non solo, la sua coltivazione era solo agli inizi della fase della Circolazione!


<em>Plop!</em>


Chi Yue cadde in ginocchio, il suo sguardo si era già spento.


Alla fine lo Sciamano conosceva solo delle tecniche basilari. Il motivo per cui era riuscito a spadroneggiare sulla Landa Selvaggia del Sud era per la posizione remota della zona. Non era nulla in confronto a talenti come Jiang Baoyun o Qin Wuxin.


Il talento più forte di cui Chi Yue avesse sentito parlare era quello dell'Imperatore delle Piume, ma perfino lui non poteva essere paragonato a qualcuno come Lin Ming.


Schizzando sangue sul pavimento, il ragazzo tirò fuori la Lancia della Cometa Viola dal cadavere e poi diede un calcio al corpo. Questa sarebbe stata la tomba dell'uomo dove poteva morire con tutti i suoi rimpianti.


In quel momento il capo era impallidito e stava iniziando a disperarsi. Il suo grasso tremolava. Ciò che era appena successo non era diverso da un incubo per lui.
Il fondatore del clan dei Vermi di Fuoco, lo Sciamano era davvero morto così? Il capo non era ancora riuscito a crederci finché la lancia non aveva trapassato la gola di Chi Yue. Questo ragazzo era un demone!


Tutte le schiave nella stanza sentirono di essere in un sogno. Ai loro occhi, lo Sciamano dei Vermi di Fuoco era una divinità malvagia e incredibilmente potente eppure era stato ucciso da questo ragazzo di 17 o 18 anni?!


Allora quanto doveva essere terrificante questo giovane? Era la reincarnazione dello Stregone venuta a salvarli?


Lin Ming si guardò la mano destra con un sorriso soddisfatto. Con la combinazione della sua vera essenza e della Tempra del Midollo, il suo potere difensivo era aumentato drasticamente. Aveva potuto perfino bloccare a mani nude l'attacco di Chi Yue.


Per quanto riguarda il fuoco che era affondato nel corpo di Lin Ming, era stato soppresso dal Seme del Dio Blasfemo. Non aveva causato alcun danno ai meridiani del ragazzo.


L'ultima volta che aveva incontrato Chi Yue, non poteva nemmeno pensare di controllare le fiamme del nemico.
A quanto pareva l'effetto del Seme del Dio Blasfemo era correlato alla sua forza.


Mentre spegneva i residui della fiamma sul suo palmo, Lin Ming si girò a guardare l'ultimo personaggio importante dei Vermi di Fuoco, il capo.


"Cosa... cosa vuoi? Io... posso darti..." Il grassone tremò mentre indietreggiava con la voce tremante. Le guardie attorno a lui erano solo allo stadio della Forgia delle Ossa. Sul campo di battaglia erano lame affilate che sbaragliavano i nemici, ma in confronto allo Sciamano dei Vermi di Fuoco non erano nient'altro che deboli insetti. Di fronte a questo demone non erano nemmeno degni di essere menzionati; nessuno di loro era in grado di proteggerlo.


Lin Ming guardò il grassone con un'espressione piena di totale disgusto. Questo era un vero degenerato, feccia che non dovrebbe esistere in questo mondo. Mosse con noncuranza la lancia e disse con un tono gelido:"Non hai nulla che possa interessarmi. Voglio solo una cosa da te, la tua morte."


"No... non uccidermi, non uccidermi! Posso darti ricchezze, posso darti belle donne! Anche il trono!" L'espressione del capo era sfigurata dal terrore e il suo grasso stava tremolando. Era davvero disperato, cos'era successo? Aveva mandato un messaggio con il talismano di trasmissione del suono eppure non era venuto nessuno? Dov'erano i maestri del clan dei Vermi di Fuoco? C'erano anche stati dei suoni così rumorosi... se non avessero sentito il messaggio, avrebbero dovuto almeno notare le esplosioni.


Erano stati tutti uccisi?


Capendo questo, il grassone si disperò ancora di più.


Mentre Lin Ming si avvicinava, ogni passo sembrava opprimere il cuore del capoclan. Una pressione invisibile travolse il gruppo, rendendogli difficile respirare. Una schiava si inginocchiò e si prostrò con gli occhi pieni di adorazione, porgendo i rispetti e facendo i rituali dello stregone.


Il corpo del capo era fradicio di sudore, era troppo spaventato; perfino il gruppo di guardie del corpo alla fase della Forgia delle Ossa non poteva resistere a questa pressione terrificante.


"Uccidetelo!"


Gridò all'improvviso il capitano delle guardie e oltre venti persone brandirono le loro armi precipitandosi verso Lin Ming.


Il ragazzo li guardò impassibile e disse freddamente: "Tutti voi... morirete!"


<em>Cha!</em>


Attaccò con la Lancia della Cometa Viola e innumerevoli raggi viola e scariche bianche iniziarono ad ardere sulla punta della lancia. Era come se un sole fosse sorto all'interno della stanza.


<em>Bang! Bang! Bang!</em>


Le guardie furono trapassate da questo bagliore. Il potere del fulmine si scatenò nei loro corpi, distruggendo i loro meridiani e bruciando i loro organi. Morirono ancora prima di cadere a terra.


Con un solo affondo erano morti più di venti soldati. Ora era rimasto solo il capo!


Diverse schiave guardarono la scena con terrore. Con un solo attacco erano stati uccisi più di venti grandi maestri; questo era ancora più scioccante dell'uccisione dello Sciamano. Le tribù di queste donne erano state devastate dagli eserciti dei Vermi di Fuoco. Avevano assistito allo sterminio dei loro guerrieri più coraggiosi per mano di questi soldati, ma ora erano morti tutti a causa della lancia di questo ragazzo!


Che sorta di forza terrificante era questa?


Lo Stregone!


Lo Stregone aveva mandato il suo emissario a salvarli!


Alcune schiave si prostrarono in adorazione devota. Il capo era sempre più disperato; crollò a terra con le ginocchia tremolanti. Era un mostro che giocava con le vite degli altri, sapeva quanto fosse terribile la morte.


Lin Ming sbuffò con disgusto e disse gelidamente: "Ucciderti sporcherebbe la mia lancia."


Le pupille del ragazzo diventarono dei vortici neri.


<em>Bang!</em>


Gli occhi del grassone esplosero e colò del sangue dalle ferite della sua testa. Il grassone aveva a stento raggiunto il picco dello Stadio delle Viscere contando su delle pillole. Sotto il potere dell'intento marziale Samsara, il suo mare spirituale era esploso direttamente, il suo cervello era già diventato una poltiglia di materia grigia.


Ora era rimasto solo un gruppo di schiave nella stanza. Erano in ginocchio di fronte e tremavano.


"Ora potete andare." Lin Ming non era un assassino spietato che uccideva senza rimorso.
Il motivo per cui aveva tolto di mezzo quelle guardie era a causa delle loro aure omicide troppo intense. Avevano seguito la Tribù dei Vermi di Fuoco per molte battaglie e avevano ucciso troppi innocenti. Avevano scelto di intraprendere la via della morte e ora gli assassini erano diventati le vittime.


Mentre parlava, infilzò la lancia nel ragazzo di fuoco che stava morendo a terra. All'improvviso una palla di fuoco rossa sfrecciò dal petto della creatura, sfrecciando dritta verso la finestra!


<em>Bop!</em>


La sfera cremisi volò attraverso la finestra e rimbalzò come se avesse incontrato un muro. L'apertura sembrava essere ricoperta da una pellicola invisibile e indistruttibile.


Lin Ming mise da parte la Lancia della Cometa Viola. Prima di entrare nella torre a spirale aveva già usato la barriera del mondo dei sogni.


L'incantesimo della perla che gli aveva dato Mu Qianyu poteva essere distrutta solo da un maestro uguale o superiore allo Xiantian. Questa piccola Essenza di Fuoco di grado Human media qualità naturalmente non poteva opporsi ad essa.


<em>'Così, la Fiamma Eterna in realtà è un Fiamma Cremisi del Nucleo della Terra...'</em>


Mentre rifletteva, Lin Ming gettò diverse centinaia di fili di vera essenza che imprigionarono l'Essenza di Fuoco. Recentemente aveva letto molti antichi testi che descrivevano le Essenze di Fuoco e le Anime del Tuono, ora aveva un'ottima comprensione al riguardo.
La Fiamma Eterna era solo il nome che la tribù dei Vermi di Fuoco le aveva dato, comunque nel continente Tianyan si chiamava Fiamma Cremisi del Nucleo della Terra.


<em>'È di grado Human media qualità. Nonostante non sia di livello troppo alto, è stata coltivata con cautela per tutti questi anni, il suo potere è già quasi al picco del suo grado.'</em>


Quando un'Essenza di Fuoco nasceva, il suo livello era già deciso e non poteva cambiare, tuttavia la sua forza poteva aumentare lentamente. La Fiamma Cremisi del Nucleo della terra era stata coltivata per un lungo periodo di tempo e la sua energia aveva quasi raggiunto la massima saturazione. Questo aveva fatto risparmiare molto tempo a Lin Ming.


"Una volta che l'assorbirò, mi chiedo a che livello arriverà l'Essenza di Fuoco del Seme del Dio Blasfemo." Mormorò Lin Ming, intrecciò le dita mentre iniziava a sigillarla.


Sia l'Essenza di Fuoco che l'Anima del Tuono erano oggetti che non potevano essere immagazzinati in un anello spaziale; per trasportarle era necessario usare dei sistemi particolari. Un praticante di arti marziali di tipo fuoco o fulmine dovevano usare la loro essenza elementale e sigillarlo. Lin Ming aveva studiato questo genere di metodi apposta e ora poteva sigillare un'Essenza di Fuoco di grado Human.
Comunque non era capace di affrontarne una di grado Earth.


Una volta sigillata l'Essenza di Fuoco, Lin Ming scoprì che il gruppo di schiave non se n'era ancora andato, ma si stava ancora inginocchiando.


"Non ve ne siete ancora andate?"


Le donne continuavano a prostrarsi. Una di loro disse con voce tremante: "Inviato... Inviato dello Stregone. Sono tutti morti, se ce ne andremo moriremo. Imploro l'Inviato dell'Emissario di salvarci... per favore... faremo qualsiasi cosa..."


La voce della donna era sfiduciata. Desiderava ardentemente seguire Lin Ming come sua schiava o domestica, ma sapeva di non avere i requisiti per farlo.


Lin Ming sospirò mentre ascoltava i singhiozzi terrorizzati di queste donne. Era un mondo dove il potere regnava supremo. Il forte governava il debole e il debole capitolava. Era una legge implicita che esisteva da innumerevoli anni.


Lin Ming non era una persona dalla volontà debole. Sapeva che queste tragedie erano la norma, sapeva che venivano commessi crimini odiosi e atti orribili ovunque ed era consapevole che non poteva salvare tutti. Ma dato che aveva incontrato queste donne, naturalmente non avrebbe ignorato le loro difficoltà.


"Ditemi, chi merita di morire qui?"


La donna che aveva parlato rimase sbalordita. Strinse i denti e disse lentamente: "Coloro che possono vivere nel cuore del clan dei Vermi di Fuoco sono tutti membri di alto livello. Se non avessero fatto parte dell'esercito saccheggiando e devastando villaggi, stuprando e uccidendo innumerevoli innocenti, allora come avrebbero accumulato meriti militari e raggiunto le posizioni dove sono ora?"


Lin Ming rimase un po' sorpreso da questa donna. Nonostante fosse una schiava e fosse spaventata, il suo modo di pensare era razionale. Prima di essere catturata molto probabilmente era la figlia di una qualche famiglia aristocratica, in effetti non era strano. Se una schiava fosse stata selezionata per servire il capo dei Vermi di Fuoco, allora le sue origini non dovevano essere comune.


"Capisco."


Lin Ming tirò fuori la Lancia della Cometa Viola dal suo anello spaziale e rimosse l'incantesimo del mondo dei sogni.


Poi saltò fuori dalla finestra sparendo nella notte sconfinata.


Dopo aver visto Lin Ming andarsene, le donne lo fissarono con ansia e impotenza, ma presto sentirono delle grida provenire al di fuori della torre a spirale.


Le schiave si affacciarono alla finestra e videro scariche elettriche balenare nel buio. In un istante sette o otto persone erano state ridotte in cenere. Le donne tremarono, scioccate. I guerrieri che erano morti erano o maestri del clan dei Vermi di Fuoco o personaggi potenti. Uno qualunque di loro sarebbe stata una persona importante, ma ora questo giovane vestito di nero li stava schiacciando come formiche.


Nonostante le donne conoscessero già la forza di Lin Ming, assistere di nuovo ad una scena del genere le scioccò.


La lancia oscillò, il fulmine e il fuoco danzarono insieme. Ad ogni colpo, decine di persone morirono e tra di esse, le peggiori erano alla Forgia delle Ossa e molte di loro erano arrivate alla Fase della Circolazione.


Era destinata ad essere una notte dove il sangue sarebbe scorso a fiumi...
                                


                                



