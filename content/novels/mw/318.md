---
weight: 3180
title: Capitolo 318 - Arriva l'Ondata di Bestie
pubDate: 2025-12-15T08:37:10.199Z
tags:
    - mw
---


<em><strong>CAPITOLO SPONSORIZZATO</strong> da Rastlyn</em>
<em>da editare</em>
<em>1 Capitolo in coda 0/5 euro</em>
<em>-Schadenfreude</em>


"Sua?" Zhao Yanming era sbalordito.


"Sì... un Senior mi ha donato questa cavalcatura." Per un maestro al del Nucleo come l'Antenato Chi Yan, una bestia feroce che poteva raggiungere lo Xiantian naturalmente non era così preziosa.


"Donata..." Zhao Yanming deglutì, incapace di immaginare che genere di persona fosse questo Senior. Poteva davvero regalare così tranquillamente una creatura del genere?


Dei 36 paesi e delle 16 famiglie di coltivatori del territorio Sette Profound, solo la Nazione Jingchan, la famiglia Zhang e poche altre avevano un maestro Xiantian; le altre organizzazioni non avevano la capacità di coltivarne uno. Se un paese aveva un maestro Xiantian a proteggerle, non si sarebbe mai dovuto preoccupare dell'invasione di un nemico. Avrebbe avuto il vantaggio in ogni negoziazione.


Se avessero avuto un nemico, un maestro Xiantian sarebbe stato capace di uccidere direttamente il suo imperatore!


Quindi, una bestia feroce con il potenziale per raggiungere lo Xiantian da adulta aveva un valore incalcolabile.


Eppure questa creatura così potente era stata donata a Lin Ming...


Zhao Yanming non sapeva cosa dire; rimase a fissare il ragazzo a bocca aperta. Alla fine poteva solo rimpiangere che questo giovane Drago del Fiume Alato non fosse ancora cresciuto. Altrimenti, con il supporto di un maestro Xiantian, non ci sarebbero stati problemi nel gestire questa invasione di bestie.


La notizia del ritorno di Lin Ming fu deliberatamente diffusa dall'ufficio di propaganda del Lord della città, diffondendosi come un'onda anomala per l'intera città di Qingsang. Il mattino seguente quasi tutti gli abitanti rinunciarono all'idea di fuggire dalla calamità incombente. Ce ne furono anche alcuni che, dopo essere partiti, erano tornati dopo aver sentito la notizia.


La gente comune non conosceva il ruolo che qualcuno come Lin Ming poteva ricoprire durante un'invasione, ma sapevano che il ragazzo era un vero eroe che aveva camminato per le strade di Qingsang. Con Lin Ming presente, le persone iniziarono a sentire più fiducia.


Mezzogiorno, palazzo del Lord della città -


Il ritorno di Lin Ming aveva allertato tutte le persone di rango elevato a Qingsang. Normalmente, se qualcuno con la posizione di Lin Ming fosse tornato in città, sarebbe stato accolto con un banchetto su larga scala. L'intera Qingsang, incluse tutte le celebrità e le figure di spicco delle altre città vicine si sarebbero radunate e avrebbero goduto della presenza di questo eroe.


Ma ora, di fronte ad un nemico che rischiava di annientarli, erano stati tutti colti dal panico e non erano riusciti a preparare un banchetto.


Nella sala conferenze al centro del Palazzo del Lord della città, c'erano sei o sette persone radunate attorno ad un tavolo. Erano le persone più potenti a Qingsang. C'erano i capi delle più grandi famiglie, insieme al Lord della città e al suo vice.


Zhao Yanming si alzò per primo e disse: "Giovane Eroe Lin. Vorrei prima ringraziarla per conto di tutti i cittadini di Qingsang. Dopo l'invasione delle bestie, il Giovane Eroe Lin ha percorso una grande distanza per tornare a casa."


Lin Ming fece un cenno e disse: "Lord della città Zhao, non c'è bisogno di essere così cortesi. Sono anche io un cittadino di Qingsang."


"Mmh... Allora salterò i convenevoli. Il motivo per cui siamo radunati qui in questa sala di incontri è per discutere su come dovremmo resistere ad una potenziale invasione di bestie. Prima lasciate che presenti gli altri. Questo è il comandante delle truppe di guarnigione di 10.000 uomini, il Generale Zhu Ping."


Zhao Yanming indicò un uomo di mezz'età seduto ad un lato del tavolo. La coltivazione di quest'uomo era negli stadi intermedi del Circolazione e aveva un paio di sopracciglia spesse.
Aveva lo sguardo vigile e attento.


"Zhu Ping porge i suoi saluti al Giovane Eroe Lin." Zhu Ping si alzò dal suo posto mettendo le mani a coppa in segno di rispetto.
Anche se lo stava salutando rispettosamente, Lin Ming sentì un lieve intento omicida dal suo volto sorridente.


Zhu Ping?


Una persona della famiglia Zhu?


Qingsang aveva molte famiglie illustri: Lin, Zhu, Zhuang, Xie e Lu. Di queste, la famiglia Zhu un tempo era stata quella più potente della città. Questo perché una donna della loro famiglia era diventata la concubina dell'imperatore che aveva generato un figlio che era diventato un principe. L'attuale Decimo Principe Yang Zhen, che era anche la maggiore minaccia all'ascesa al trono del Principe Ereditario.


Ma in seguito, il genio della famiglia Zhu, Zhu Yan, era entrato in conflitto con Lin Ming fino ad arrivare ad una situazione senza via d'uscita.
La famiglia Zhu era stata costretta ad espellere Zhu Yan.


Anche così, le discordie tra la famiglia Zhu e Lin Ming non si erano risolte. Il ragazzo sosteneva il Principe Ereditario, ma la famiglia Zhu era strettamente legata al Decimo Principe. Dopodiché, Lin Ming era diventato un discepolo diretto della Valle dei Sette Misteri e così il Principe Ereditario era riuscito a salire al potere. La posizione del Decimo Principe era precaria; si poteva immaginare in che situazione fosse la famiglia Zhu.


Come poteva il comandante delle forze armate di Qingsang, Zhu Ping, non odiare Lin Ming?


Non solo, Zhu Yan era suo nipote, lo aveva visto crescere. Questo giovane pieno di talento che era riuscito ad entrare nella Dimora Celeste del Palazzo delle sette arti probabilmente sarebbe diventato il successore della famiglia Zhu. Ma alla fine era stato costretto da Lin Ming ad intraprendere una strada solitaria e desolata. Zhu Yan aveva perso ogni contatto con la sua famiglia e nessuno sapeva se fosse vivo o morto.


Mentre Zhao Yanming lo presentava, Lin Ming rispose solo con un sorriso. Ma sentiva che l'espressione sorridente di Zhu Ping conteneva un lieve intento omicida molto difficile da individuare. Se non fosse stato per la forza dell'anima e la percezione superiore di Lin Ming non l'avrebbe mai notato.


Dopo aver presentato tutti, Zhao Yanming disse: "Così ora, vorrei esporvi brevemente la situazione della catena montuosa Qingsang. La catena montuosa Qingsang è lunga 6000 chilometri e il confine meridionale si estende per la Landa Selvaggia del Sud. Poi diventa la catena montuosa Zhao del sud. È piena di giungle lussureggianti e innumerevoli bestie di secondo e terzo livello. Ci sono anche molte creature al Circolazione e anche di quarto livello, uguali quindi ad un maestro Houtian.


"Se arrivasse davvero un'ondata, sarebbe difficile per noi difendere Qingsang, ma credo che ci siano pochissime possibilità che arrivi davvero. Le bestie feroci della catena montuosa Zhao del sud sono molto più vicine alla Landa Selvaggia del Sud. È più probabile che attacchino le tribù del sud, non sono troppo lontane. Non c'è motivo per cui le bestie feroci percorrano cinque o seimila chilometri per attaccare Qingsang."


Mentre parlava, Zhao Yanming rivolse lo sguardo verso Lin Ming. Ora la maggior parte delle persone di Qingsang si sentirono fortunate, dato che l'invasione era troppo lontana, era difficile che ne venissero coinvolte. Se le creature fossero davvero arrivate, allora decine di migliaia o anche centinaia di migliaia di bestie feroci avrebbero attaccato Qingsang. A quel punto, le truppe di guarnigione della città probabilmente non sarebbero riuscite nemmeno ad affrontarne l'avanguardia, sarebbe stato incredibilmente difficile resistere fino all'arrivo dell'esercito.


Lin Ming rifletté per un momento e poi disse lentamente: "Non so se arriverà davvero un'invasione dalla catena montuosa Zhao del sud, ma so che una volta che emergerà, non attaccherà assolutamente la Landa Selvaggia del Sud. Scaleranno le montagne, attraverseranno i fiumi e viaggeranno per cinque o seimila chilometri per attaccare Qingsang."


"Uh? Perché?" Zhao Yanming si raggelò sentendo queste parole. Nonostante fosse giovane, Lin Ming non avrebbe detto assurdità.


Lin Ming rispose: "Perché questa invasione è pianificata dagli uomini. L'obiettivo del nemico è di annettere con la forza l'intera Provincia della Divina Fenice, i 19 Sect di terzo livello in essa e i paesi sotto la sua giurisdizione. Anche la nostra Valle dei Sette Misteri è inclusa tra di essi. Ma la Landa Selvaggia del Sud è una terra remota senza grandi Sect; naturalmente non verrebbe considerata un obiettivo."


Cosa?


Le parole di Lin Ming spaventarono tutti i presenti!


Pianificata dagli uomini?


Annettere l'intera Provincia della Divina Fenice?


La Valle dei Sette Misteri era solo un'area tra le tante?


Questo era troppo scioccante! Tutti i presenti non avevano mai sentito parlare della Provincia della Divina Fenice prima d'ora, ma dalle parole di Lin MIng sembrava che la Valle dei Sette Misteri fosse solo uno dei 19 Sect di terzo livello. La portata della Provincia della Divina Fenice potrebbe essere diverse volte più ampia di centinaia di migliaia di chilometri del territorio Sette Profound o ancora di più!


Che genere di potere terrificante poteva guidare tutte le bestie feroci nel raggio di milioni di chilometri?


Questo era un atto incomprensibile per loro.


"Giovane Eroe Lin, le sue parole sembrano un po' fantasiose..." Le dita di Zhu Ping picchiettarono gentilmente sul tavolo, si stava allargando un sorriso sul suo volto. Anche se stava sorridendo, le sue parole avevano un tono di derisione.


"Il Comandante dell'Esercito Zhu non mi crede?" Chiese stringendo gli occhi Lin Ming.


"Naturalmente le credo! Con la sua posizione, il Giovane Eroe Lin non direbbe mai delle assurdità, le sue parole sono sicuramente vere. Sono solo una persona miope e irrilevante, non diversa da una rana in un pozzo. La mia esperienza è limitata, è difficile per me immaginare un potere del genere." Mentre parlava, Zhu Ping manteneva sempre un'espressione rispettosa, come se credesse alle parole che stava dicendo.


Lin Ming sorrise lievemente senza rispondere.


Zhu Ping poi disse: "Dato che il Giovane Eroe Lin è così sicuro, allora una volta che si scatenerà l'ondata di bestie, arriverà inevitabilmente a Qingsang. Come crede che dovremmo affrontare questa crisi?"


"Mantenere una difesa salda finché non arriva aiuto."


"Mmh... per quanto ne so, il Giovane Eroe Lin ha una cavalcatura equivalente ad un maestro negli stadi avanzati dell'Houtian, un Drago del Fiume Alato. Al momento dovrebbe essere la forza di combattimento più potente a Qingsang. Mi chiedo se il Giovane Eroe Lin possa prestarlo all'esercito?" Disse lentamente Zhu Ping mentre sollevava le sopracciglia.


"Uh?" Lin Ming si accigliò. Voleva che gli prestassi il Drago del Fiume Alato?


Perché lo vorrebbe? Un Drago del Fiume Alato non sarebbe stato molto utile ai militari.


Non era ancora un adulto. In un'invasione su così larga scala, se fosse stato comandato scorrettamente, avrebbe corso il rischio di essere ucciso. Lin Ming non voleva prestare il suo Drago del Fiume Alato, se fosse davvero morto, tutto quello che avrebbero potuto fare sarebbe stato scusarsi e Lin Ming l'avrebbe davvero rimpianto.


Pensando a questo, il ragazzo rispose: "Il Drago del Fiume Alato ha una natura molto selvaggia; è impossibile che i vostri soldati possano comandarlo. Se ve lo prestassi, allora non sareste capaci di usarlo. Lo terrò con me dove potrà usare al meglio le sue forze."


"Naturalmente... che peccato." Le labbra di Zhu Ping fremettero e sospirò.


Questa invasione era l'opportunità perfetta per uccidere Lin Ming!


La famiglia Zhu e il Decimo Principe erano strettamente legati, non c'era via di fuga per loro. Finché Lin Ming fosse rimasto vivo, sarebbero stati sconfitti.


Due giorni fa, Ouyang Boyan era stato richiamato alla Valle dei Sette Misteri a causa della distruzione della setta Conquista Luna. Prima della sua partenza, Ouyang Boyan aveva lasciato dietro due sottoposti fidati per fare un agguato a Lin Ming; uno nella città di Fortuna Celeste e l'altro a Qingsang.


Quello che era appostato a Qingsang era negli stadi avanzati dell'Houtian. La sua forza era solo ad un passo di distanza dal picco dell'Houtian.


Secondo Zhu Ping, se Lin Ming fosse tornato da solo, allora il sottoposto fidato di Ouyang Boyan sarebbe stato riuscito ad assassinare il ragazzo.


Ma ora Lin Ming aveva un Drago del Fiume Alato. Non solo era una creatura molto veloce, ma la sua forza arrivava agli stadi avanzati dell'Houtian. Così sarebbe stato molto difficile uccidere Lin Ming...


Quindi Zhu Ping aveva pensato ad una scusa per farsi prestare il Drago del Fiume Alato, ma la sua proposta era stata rifiutata!
                                


                                



