---
weight: 319
title: Capitolo 319 - Mischia Brutale
pubDate: 2025-12-15T08:37:10.199Z
tags:
    - mw
---


<em><strong>CAPITOLO SPONSORIZZATO</strong> da Rastlyn</em>
<em>da editare</em>
<em>0 Capitoli in coda 0/5 euro</em>
<em>-Schadenfreude</em>


Mentre Zhu Ping stava pensando ad un modo per uccidere Lin Ming nel bel mezzo del caos del campo di battaglia, una fiamma si illuminò all'improvviso di fronte a lui, era il messaggio di un talismano del suono di un ricognitore.


Dopo aver sentito questa trasmissione, il colorito di Zhu Ping cambiò.


"Comandante dell'Esercito Zhu? Cosa c'è?" Chiese Zhao Yanming alzandosi.


"L'invasione è arrivata. In meno di mezz'ora raggiungerà Qingsang." Sussurrò Zhu Ping con un tono di voce roco. I militari avevano mandato dei perlustratori per sorvegliare la catena montuosa Qingsang. Aveva appena ricevuto le notizie di uno di questi ricognitori attraverso una serie di talismani di trasmissione del suono.


"Così sono arrivate..." Le labbra di Zhao Yanming fremettero e si accasciò sul posto. Prima aveva una debole speranza che non sarebbero stati attaccati, ma ora era stata infranta brutalmente.


"Quanto è seria la situazione?" Chiese Zhuang Fan.


"Sono coperte dalla foresta, i ricognitori non sono stati in grado di capire quante ce ne fossero. La più potente è di terzo livello, probabilmente uguale ad un maestro al Circolazione." Mentre parlava, Zhu Ping indossò un elmo di ferro. La truppa di 10.000 persone di Qingsang si era già schierata in formazione nella periferia di Qingsang. Mezz'ora era un periodo di tempo appena sufficiente per prepararsi.


Zhu Ping diede un'occhiata a Lin Ming: "Giovane Eroe Lin, andrà..."


"Sì, andrò in battaglia con voi." In questo momento difficile, Lin Ming non era il tipo di persona che si sarebbe sottratta alle sue responsabilità.


Con la sua posizione attuale, se la situazione fosse normale e avesse notato l'ostilità di Zhu Ping, l'avrebbe ucciso con noncuranza anche senza avere un minimo di prva e nessuno avrebbe osato mormorare una sola parola di protesta. Ma ora le bestie feroci si stavano avvicinando alla città e Zhu Ping era il comandante delle truppe di guarnigione di Qingsang. A causa di questo, al momento per Lin Ming era impossibile ucciderlo.


"La ringrazio Giovane Eroe Lin. Partiamo insieme."


.........


Le truppe di guarnigione erano disposte a 10 chilometri a sud di Qingsang.


Il cielo era pieno di nuvole nere. Nonostante fosse primavera, il gelo dell'inverno non si era ancora dissipato e un vento freddo soffiava tra le pianure. Le truppe di 10.000 uomini erano disposti in una gigantesca formazione, aspettavano in silenzio l'inizio della battaglia cruenta.


Le bandiere svolazzavano al vento e le punte fredde delle alabarde, delle spade e delle altre armi brillavano piene di intento omicida. In realtà tutti i migliori soldati del regno di Fortuna Celeste si erano uniti all'esercito del fronte. Le truppe di guarnigione di Qingsang potevano essere considerate un esercito di seconda categoria. Ma in questa situazione difficile, mostrarono una ferocia e uno spirito indomito che avevano solo i veterani più esperti; abituati al sangue e al ferro, con un temperamento saldo e impavido nei confronti della morte.


Questo perché non era una lotta per il territorio, né politica. Era una battaglia per la sopravvivenza. La loro città era dietro di loro. Se fossero morti, anche i loro genitori, le loro mogli e i loro bambini sarebbero morti.


Insieme a queste forze armate c'erano oltre 100 praticanti di arti marziali stranieri. Questi individui si erano uniti volontariamente all'esercito in questo momento di necessità. Avevano un aspetto strano. Ce n'erano alcuni che portavano delle bandiere piene di simboli e sembravano dei vecchi chiromanti.
Altri indossavano dei cappelli a cono di bambù e sembravano dei boscaioli. E altri ancora indossavano abiti lungi e ampi, non sembravano diversi da uno scolaro. Queste persone erano tutte tra i 20 e i 50 anni ed emanavano l'aura potente del Jianghu mortale.


E ciò che sorprendeva di più Lin Ming era che sei di loro erano al Circolazione. Si doveva sapere che la maggior parte dei maestri al Circolazione si sarebbero uniti ad un governo e avrebbero ricevuto un titolo nobiliare. Ce n'erano pochissimi che vagavano per il mondo. Anche così, sarebbe stato quasi impossibile che sei di loro si radunassero all'improvviso a Qingsang.


Il Lord della città Zhao Yanming disse: "Lascia che vi presenti. Questo è il capo del clan del Sale di Qingsang, Shi Linkai." Zhao Yanming indicò un uomo di mezz'età che indossava una pelle di lupo, presentandolo a Lin Ming.


Fin dai tempi antichi, le dinastie avevano assunto il controllo delle industrie di sale e di ferro per gestire l'economia delle loro terre. Potevano vendere il sale con un profitto di dieci o anche diverse decine di volte.


Questo cosiddetto clan del Sale in realtà era un gruppo di banditi che commerciavano sale. Questo tipo di gruppi esistevano in ogni era e si estendevano su un'enorme scala. Spesso contenevano il 90% dei praticanti di arti marziali del mondo mortale. Queste erano le persone del cosiddetto 'Jianghu' ed erano gli individui che disprezzavano il governo. Avevano le loro cerchie e formavano i loro clan e gruppi, dando molto valore alla lealtà.


Il clan del sale di Qingsang era l'organizzazione privata più grande dell'intero regno di Fortuna Celeste. Normalmente il clan del sale sarebbe stato in conflitto con i militari, ma in questa situazione i due gruppi si erano alleati e avevano assunto un fronte unito contro l'invasione.


"Eroe Lin! Ho sentito parlare così tanto di lei e finalmente posso vederla oggi." Shi Linkai porse i suoi saluti. Conosceva già la posizione di Lin Ming. I criminali e i vagabondi rispettavano gli eroi potenti. Shi Linkai non faceva eccezione.


"Il capoclan Shi è troppo gentile." Lin Ming mise le mani a coppa in segno di rispetto, era un po' sorpreso. La coltivazione di questo Shi Linkai era davvero negli stadi avanzati del Circolazione. Nonostante fosse ovvio che fosse avanzato a stento, le sue fondamenta fossero traballanti e non avrebbe avuto speranza di arrivare all'Houtian. Comunque era difficile per un vagabondo del mondo mortale raggiungere un livello del genere.


Dopo aver salutato frettolosamente le persone del clan del sale, Lin Ming andò velocemente al fronte. L'invasione di bestie sarebbe arrivata tra meno di un quarto d'ora.


Dopo che Lin Ming se ne andò, Shi Linkai scosse la testa con ammirazione, sorpreso dal talento incredibile del ragazzo.


"Capo, è solo un ragazzino. La sua coltivazione arriva appena agli stadi intermedi del Circolazione eppure è riuscito a vincere un qualche incontro di arti marziali e diventare un campione? Che genere di maestro è?" L'uomo di mezz'età che stava parlando indossava un cappello a cono di bambù e teneva un bastone di ferro, il tono della sua voce era dubbioso. Pensava che un incontro di arti marziali fosse un raduno di veri maestri e il campione sarebbe dovuto essere almeno all'Houtian.


In realtà, nonostante sapessero quanto fosse incredibile la posizione di Lin Ming, questi vagabondi non sapevano bene quanto fossero davvero potenti i maestri come lui.


Per la gente comune, la Valle dei Sette Misteri era un'esistenza remota. Prima di entrarci, Lin Ming ne aveva solo sentito il nome, ma non sapeva cosa fosse o quanto fosse potente. Per questi discepoli del clan del Sale, la Valle dei Sette Misteri era come loro; un clan però di più larga scala.


"Che assurdità. L'Incontro di Arti Marziali tra le Fazioni è una gara tra giovani talenti, naturalmente il campione sarebbe un ragazzino. Non considerarlo solo per la sua coltivazione. Se combattessimo, anche se io, il Secondo e il Terzo Fratello lo attaccassimo, probabilmente non vinceremmo." Shi Linkai fissò l'uomo di mezz'età con il cappello a cono di bambù parlando con un tono saggio ed esperto. I fratelli che aveva menzionato erano il secondo e il terzo in comando del clan del Sale. Le loro coltivazioni erano rispettivamente negli stadi intermedi e iniziali del Circolazione.


"Come potrebbe essere... Il Secondo Fratello è negli stadi intermedi del Circolazione da 10 anni ed è solo ad un passo dal raggiungere i livelli avanzati del Circolazione. Se il capo e il terzo fratello si unissero al secondo fratello, voi tre perdereste comunque contro un ragazzino che ha appena raggiunto gli stadi intermedi del Circolazione?"


"Aspetta e vedrai. La differenza tra la Valle dei Sette Misteri e noi è come quella tra la famiglia reale e un ricco mercante di paese. Forse la forza di questo Giovane Eroe ha già raggiunto quella di un maestro Houtian!"


.........


Mentre Lin Ming era di fronte all'esercito, prese la Lancia della Cometa Viola inclinando la punta verso il terreno. In questa battaglia imminente, una delle due parti sarebe stata annientata ed era agitato. Nel caso peggiore, Qingsang sarebbe stata travolta e la sua casa distrutta completamente.


Tuttavia, i genitori di Lin Ming e il suo migliore amico Lin Xiaodong non erano più a Qingsang. Per quanto riguarda la famiglia Lin, i sentimenti di Lin Ming nei suoi confronti erano molto più lievi. Se la famiglia Lin fosse stata distrutta, per lui non sarebbe stato un colpo insopportabile. Nel caso peggiore, avrebbe usato il Drago del Fiume Alato per salvare diversi giovani della famiglia e si sarebbe assicurato che la stirpe della loro famiglia fosse preservata.


Forse... Lin Wanshan aveva già trasferito parte della famiglia.


Mentre rifletteva, Lin Ming vide delle ombre sfocate apparire all'orizzonte. All'inizio erano delle dimensioni di un insetto, ma in poche decine di respiri di tempo ricoprirono il cielo e la terra.


L'ondata di bestie alla fine era arrivata!


Le prima ad arrivare naturalmente erano state le più rapide bestie feroci volanti. Sembrava che ce ne fossero diverse centinaia.


"Ce ne sono solo poche centinaia e la maggior parte di loro sono al primo e al secondo livello. Le più potenti sono solo al terzo livello. Così possiamo ancora farcela."


Lin Ming sapeva bene che le bestie feroci che vivevano nelle profondità della Landa Selvaggia del Sud non erano radunate insieme, ma disperse in gruppi. Tutte le creature sarebbero emerse dalla catena montuosa Zhao del Sud, formando un'invasione. Ma le ondate sarebbero state intermittenti, i più deboli stuzzichini sarebbero stati di fronte e i gruppi successivi sarebbero diventati sempre più potenti. Questo dava un po' di speranza a Qingsang. Grazie a questo fattore, sarebbero potuti resistere fino all'arrivo dei rinforzi.


"Lanciatori di giavellotto, arcieri, preparatevi!"


Al grido di Zhu Ping, 200 lanciatori di giavellotto e 500 arcieri si prepararono immediatamente.


Le truppe di giavellotto che il regno di Fortuna Celeste aveva allenato erano state create per affrontare le falangi di fanteria pesante. I loro giavellotti potevano trapassare uno scudo spesso un palmo e, contro queste bestie volanti, solo un giavellotto sarebbe stato capace di minacciare le creature più grosse. Un arco era troppo leggero, non poteva danneggiarle.


Ma le truppe di guarnigione di Qingsang non erano un'élite. Era piuttosto costoso allenare un lanciatore di giavellotti, quindi ce n'erano solo 200.


Mentre le bestie feroci entrarono nel raggio d'azione dei dardi, un messaggero alzò la bandiera di segnalazione e 700 soldati iniziarono a scagliare i loro proiettili!


<em>Whiz whiz whiz!</em>


Squarciando l'aria, i giavellotti e le frecce si sollevarono come un uragano.
Molte delle creature volanti furono trapassate dalle frecce e alcune di primo e secondo livello furono ferite e caddero a terra.


Dato che volavano a diverse centinaia di piedi d'altezza, morirono subito mentre si schiantavano a terra. Non c'era bisogno che le truppe si precipitassero ad finirle.


In quel momento, delle diverse centinaia di bestie feroci, ne erano morte subito decine.
Tuttavia queste erano solo le bestie feroci di livello più basso. C'era una decina di creature di terzo livello con una forza uguale a quella di un maestro al Circolazione che era rimasta illesa.


Inoltre, dopo questa raffica, il gruppo di bestie aveva già raggiunto l'esercito. Una creatura che sembrava un gigantesco falco dagli occhi blu si precipitò su un gruppo di soldati, causando immediatamente una pioggia di sangue.


"Figlio di pu****a! Vieni giù da me!"


Mentre la creatura di terzo livello stava per sollevarsi di nuovo in volo, il clan del sale aiutò Shi Linkai a balzare in alto. La sua sciabola menò un fendente, tagliando un'ala del falco.


"Craaaaa!"


Il falco gemette mentre cadeva, atterrando tra un gruppo di soldati dove fu infilzato a morte.


"Capo, bel lavoro!"


I giovani del clan del sale gridarono per l'entusiasmo. Un solo colpo di sciabola aveva atterrato una bestia feroce di terzo livello, questo aveva aumentato di molto il morale dell'esercito di coalizione!


"Forte!"


"Davvero degno di un maestro negli stadi avanzati del Circolazione!"


"Fratelli, cosa state aspettando, uccidiamoli tutti!"


Le grida dei soldati erano tonanti. I giavellotti, le frecce e le lance infilzarono le bestie feroci!


Il metallo brillava, il sangue pioveva come gli scrosci di una sorgente, i maestri del clan del sale divennero la spada e la sciabola dell'esercito, ma il loro potere attrasse l'attenzione delle altre creature di terzo livello.


Le bestie feroci iniziarono a dirigersi verso i maestri del clan del sale.
                                


                                



