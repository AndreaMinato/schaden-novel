---
weight: 32
title: Capitolo 32 - Opprimere usando il potere degli altri
pubDate: 2025-10-16T07:28:18.405Z
tags:
    - mw
---


Zhao Mingshan guardò Lin Ming a bocca aperta. Si ricordava delle parole "Volete legarmi, ma una volta che lo farete, non la passerete liscia."


Di fronte ad un persona con delle relazioni del genere, Zhao Mingshan non aveva altra scelta se non abbassare la testa e umiliarsi di fronte a lui. Anche se era un gran colpo per la sua reputazione, non era nulla in confronto al rischio che stava correndo la sua vita.


Zhao Mingshan cambiò immediatamente espressione. Fece un sorriso forzato mentre diceva, "Sembra che abbiamo accidentalmente disturbato due draghi. Cari fratelli, oggi c'è stato semplicemente uno stupido malinteso. Spero che possiate mostrare un po' di pietà e perdonare le mie azioni. Voi, presto slegateli!"


Nonostante non fossero stati ancora slegati, a Lin Xiaodong era stato tolto il bavaglio.
Era sbalordito, ma Lin Ming gli aveva dato molte sorprese ultimamente, quindi si adattò velocemente.


<em>Era quel maestro misterioso di cui Lin Ming aveva parlato?</em>


Per Lin Xiaodong, un'esistenza così potente era un concetto estraneo per lui. Ma in ogni caso, con qualcuno del genere a sostenerli, non aveva alcun bisogno di temere questi idioti!


"Che vada a fa****o la tua intera famiglia, tua madre e tua sorella, piccoli figli di p*****a!" Lin Xiadong snocciolò una sequela di insulti mentre gli ufficiali lottavano per slegare il suo grosso corpo. Furono spinti da Lin Xiaodong mentre barcollava.


"Credete che possiate imprigionarmi e poi lasciarmi andare come vi pare?" All'inizio era stato Lin Xiaodong ad essere oppresso, ma ora che era in vantaggio, naturalmente avrebbe ricambiato il favore.


Zhao Mingshan non poteva far altro se non ascoltare e soffrire in silenzio. Sorrise e disse in tono scrupoloso, "Fratelli, sono stato cieco e stolto, potreste essere clementi e ignorare ciò che è successo? Vi sarei veramente grato se potesse permetterci di compensarvi in qualche modo..."


Lin Xiaodong torse il collo. Questi ufficiali del Dipartimento di Polizia avevano solo un piccolo salario e un po' d'oro che si procuravano di nascosto. Lin Xiaodong non voleva i suoi soldi, che motivo c'era di offrirglielo.


In quel momento Lin Xiaodong vide Wang Yigao lì accanto. Stava cercando di avvantaggiarsi della distrazione generale per fuggire. Lin Xiaodong disse con rabbia, "Fermo! Chi ha detto a quel moccioso di andarsene! Torna qui subito!"


Wang Yigao, quando sentì quelle parole, quasi cadde da cavallo. Lo stravolgimento inatteso degli eventi l'avevano terrorizzato. Suo padre lo stava aspettando a casa per dargli una punizione, era un incubo assoluto.


Ora anche solo guardare Lin Ming lo faceva tremare. Figuriamoci vendicarsi, se l'avesse anche solo visto da lontano se la sarebbe data a gambe. Non solo lo temeva, non sapeva nemmeno che genere di sostegno avesse Lin Ming.
Chiunque fosse, non poteva nemmeno essere paragonato alle sue connessioni!


Perdendo l'unico vantaggio che aveva, Wang Yigao alla fine capì che non aveva alcuna possibilità contro Lin Ming.


"Tu... cosa vuoi?"


"Vuoi scappare? Credi che sarà così facile?" Lin Xiaodong ebbe un'improvvisa ispirazione. Si volse verso gli ufficiali. "Voi lì, picchiatelo."


Wang Yigao tremò mentre sentì quelle parole. Zhao Mingshan fece una smorfia; come avrebbe potuto tenere la testa. Se avessero colpito ancora Wang Yigao, sarebbe potuto davvero morire.


Zhao Mingshan si volse a guardare Lin Ming con uno sguardo supplichevole.


Alla fine Lin Ming disse, "Considerate conclusa la questione. Non c'è bisogno di perdere tempo con questo tipo di persone."


Guardò Wang Yigao e chiese, "Ti chiedo, quando sei venuto a causare guai, ho visto che c'erano alcune persone che mi stavano spiando dalla carrozza blu. Era Zhu Yan?"


Lo stomaco di Wang Yigao si contorse. <em>Ha gli occhi sulla nuca?</em>


Già aveva paura di Lin Ming, ma ora era terrorizzato.


Non aveva ancora parlato, quindi Lin Ming fece un passo verso di lui e disse in tono impassibile, "Sì o no?"


Il cuore di Wang Yigao sussultò e lui strinse i denti. Annuì.


"Anche il piano di oggi è stato pensato da Zhu Yan?"


Wang Yigao annuì di nuovo.


"Bene. Puoi andare."


Lin Ming aveva già intuito che fosse così. Zhu Yan non voleva che entrasse nel Palazzo delle Sette Arti. Wang Yigao era solo una pedina usata per impedirgli di partecipare all'esame; Lin Ming non voleva più perdere tempo con qualcuno di così insignificante. Questo perché il padre di Wang Yigao era un generale. Comunque Lin Ming fu accorto abbastanza da lasciare della vera essenza nascosta, che l'avrebbe fatto rimanere confinato nel suo letto per un po'.


Zhao Mingshan sospirò di sollievo dopo aver sentito le parole di Lin Ming. Si affrettò a slegarlo personalmente.


Lin Xiaodong flesse i suoi polsi paffuti e guardò Zhao Mingshan scendere dal suo cavallo dalla criniera nera. Lin Xiaodong aveva un buon occhio e aveva capito subito che questo cavallo era di buona razza. Nonostante non potesse essere paragonato ai destrieri bianchi della tenuta del Maresciallo, il suo valore non era meno di 500 liang d'oro.


"Siamo a posto, non c'è bisogno che ci accompagniate. Lasciate dietro due cavalli. Quel cavallo dalla criniera nera sembra buono. Prenderò quello."


La bocca di Zhao Mingshan si contorse sentendo quelle parole. Questa cavalla era il suo amato tesoro. Ma strinse i denti e disse, "Se questi cari fratelli desiderano la mia cavalla, sentitevi liberi di cavalcarla."


"Ahah. Allora non farò complimenti." Lin Xiaodong disse. Fece un balzo e montò sul cavallo dalla criniera nera. "Eheh, andiamo!"


Mentre se ne andavano, Lin Xiaodong era di umore eccellente. "C***o, è stato ancora meglio che prendere soldi! Non mi sono mai sentito così bene in vita mia. Non solo quell'idiota 'Gao Yiwang' ha avuto una bella lezione, ma anche il capitano mi ha dato il suo cavallo. Ahah, questa sì che è vita!"


Lin Ming sorrise e disse, "Abbiamo usato la potenza e l'influenza degli altri oggi, ma chiunque può contare sulle connessioni per farlo. Se vogliamo sentirci davvero bene, allora dobbiamo diventare noi stessi forti e contare sulle nostre stesse forze per intimidire il mondo. Allora nessuno oserebbe disturbarci. Quello sì che sarebbe bello."


"Intimidire il mondo? Ahah, Fratello Lin, non ho dei sogni così grandi come te; sono a posto contando sul potere e l'influenza altrui. Che ne dici Fratello Lin, quando un giorno il tuo nome sarà conosciuto in tutto il mondo, mi coprirai le spalle. Dirò il tuo nome e li spaventerò."


"Va bene!" Lin Ming rise rumorosamente.


Alla fine avevano percorso solo tre o quattro chilometri di strada. Galopparono con i loro cavalli e in breve tempo tornarono in piazza. Nella piazza c'era ancora una marea di persone; sembrava che la Prova della Forza fosse appena iniziata.


In quel momento Lin Ming si ricordò della carrozza blu; aveva notato che era ancora lì. Ma in quel momento Zhu Yan fuori. Portava una lunga spada e lo fissava con uno sguardo gelido.


"Sembra che ti abbia sottovalutato. Hai proprio talento." Zhu Yan aveva trasmesso la sua voce a Lin Ming. Erano a 200 metri di distanza, ma era come se Zhu Yan gli stesse parlando accanto.


Questo era un messaggio mandato attraverso vera essenza. Richiedeva un altissimo grado di controllo per farlo. Zhu Yan doveva aver raggiunto il picco del terzo stadio negli ultimi sei mesi.


"Non credere di essere speciale solo perché hai raggiunto il secondo stadio della Trasformazione del Corpo. Sconfiggere degli inutili sacchi di patate che sono al tuo stesso livello non è niente di che. Hai detto che un giorno mi avresti sorpassato? Bene. Ti aspetterò. Ti farò capire la differenza tra te e me, non sei destinato a diventare l'élite di questo mondo.


"L'élite di questo mondo?" Lin Ming osservò Zhu Yan e sorrise. "Certamente non di questo mondo..."
                                


                                



