---
weight: 320
title: Capitolo 320 - Spazzare Via Tutti
pubDate: 2025-12-15T08:37:10.199Z
tags:
    - mw
---


<em>da editare</em>
<em>-Schadenfreude</em>


Anche le bestie feroci di terzo livello avevano un forza variabile che poteva andare dagli stadi avanzati della Forgia delle Ossa al picco del Circolazione.


Il falco dagli occhi blu colpito dalla sciabola di Shi Linkai era la bestia feroce di terzo livello più debole e la sua potenza equivaleva solo ad un maestro di arti marziali agli inizi del Circolazione.


Oltre una decina di creature di terzo livello si diressero verso i guerrieri del clan del sale. I sei maestri al Circolazione del clan del sale furono immediatamente sopraffatti.


"Andate a morire!"


Il secondo in comando del clan del sale brandì una sciabola dalla lama spessa, menando un fendente verso un lupo alato. Ma provocò solo un taglio, il corpo della creatura era duro come un diamante. Non era stato gravemente ferito.


In un attimo di secondo, la situazione si era ribaltata e i maestri del clan del sale furono circondati. Ma lo sguardo di Lin Ming si animò. Naturalmente aveva intenzione di uccidere quelle bestie, ma temeva che sarebbero state troppo disperse e sarebbe stato difficile ucciderle tutte. Non si aspettava che Shi Linkai sarebbe riuscito ad attrarre la loro attenzione, facendole radunare insieme. Questa era un'opportunità perfetta per spazzarle via tutte.


"Prima squadra delle lance, aiutateli!" Nonostante Zhu Ping avesse sperato che questi soldati che drenavano le tasse di Qingsang ogni anno morissero, in questo momento doveva contare su di loro per difendere la città.


I maestri del clan del sale in origine erano con i lanciatori di giavellotto e gli arcieri, ma ora che gli arcieri si erano ritirati, la loro posizione era occupata da un denso gruppo di soldati muniti di lancia. Uno spostamento del genere non era facile. Le truppe di guarnigione di Qingsang non erano un'unità d'élite, così le loro formazioni e i loro movimenti divennero un po' caotici.


"Oh|"


Un Corvo Sanguinario gridò. La sua forza equivaleva agli stadi avanzati di un coltivatore al Circolazione e voleva travolgere le truppe. Comunque, proprio quando aveva preso qualche soldato e stava per tornare di nuovo in volo, centinaia di migliaia di raggi azzurri sfrecciarono in avanti.


I bagliori puntarono su un solo obiettivo, affondando direttamente nel corpo del corvo.


<em>Bang!</em>


Con un suono smorzato, il Corvo Sanguinario tremò e poi schizzò del sangue dal suo capo. Cadde dal cielo, ma visto che era troppo veloce e stava cadendo da cento piedi di altezza, dei soldati furono sbalzati via dall'impatto. Gli altri uomini sollevarono le lance per infilzare la creatura ma scoprirono che gli occhi del Corvo Sanguinario erano esplosi e stava sputando pezzi di organi interni dal pezzo. Era già morto.


In realtà, dal momento in cui la vera essenza azzurra aveva colpito, i suoi organi interni erano già stati tutti distrutti dal potere della vibrazione.


"È... È morto?"


I soldati non riuscirono nemmeno a reagire prima di sentire diversi rumori di fischi nell'aria. Stavano sfrecciando diversi raggi di vera essenza azzurra.


Ogni luce avrebbe colpito il suo bersaglio affondando nel corpo di una bestia feroce di terzo livello.
Un momento fa, queste creature erano dei selvaggi mostri assassini, ma dopo essere stati colpiti ruzzolarono giù come aquiloni rotti mentre i loro corpi si contorcevano e sanguinavano dai loro orifizi.


In pochi respiri di tempo, 11 delle 13 bestie feroci di terzo livello erano morte e le ultime due rimaste non erano in gran forma. I sopravvissuti cercarono di scappare via, ma naturalmente Lin Ming non se li sarebbe lasciati sfuggire. Scosse le dita e piovvero due raggi di vera essenza blu. Con due lievi rumori, le due bestie feroci iniziarono a precipitare.


Quando si schiantarono a terra furono ridotte in poltiglia. Una cadde tra i maestri del clan del sale e l'altra su una falange di soldati che brandivano delle picche.


Mentre gli uomini guardarono le bestie i terzo livello che erano morte in modo così pietoso, quasi non ci credettero.


Erano morte... in quel modo?


Dall'inizio alla fine Lin Ming non aveva nemmeno usato la sua lancia. Aveva soltanto sparato dei raggi azzurri e ogni bagliore avrebbe ucciso istantaneamente una bestia feroce in modo semplice e spietato.


"Ka! Ka!"


Dopo che le bestie feroci di terzo livello furono uccise, quelle di primo e secondo livello gridarono allarmate e cercarono di volare via.


"Bloccatele!"


Lin Ming strinse gli occhi. Queste creature erano solo l'avanguardia. Una volta che le bestie feroci a terra si fossero fatte strada fino a qui, sarebbe iniziata la vera guerra. Allora, se fossero tornate, quelle bestie volanti avrebbero causato molti guai. Ora che erano state sconfitte e si stavano ritirando, era meglio ucciderne il più possibile.


Dopo la dimostrazione di potere incredibile di Lin Ming, sembrava che le sue parole fossero diventate un ordine militare per i soldati. Tutti i lanciatori di giavellotto e gli arcieri sussultarono e poi reagirono immediatamente, scagliando dardi più velocemente che potevano.


Lin Ming iniziò a sparare altri raggi di vera essenza vibrante, puntando verso le bestie feroci di secondo livello più potenti. Per quanto riguarda quelle di primo, praticamente le ignorò.


I raggi di vera essenza azzurra erano il metodo d'attacco che consumava meno energia per Lin Ming. Prima che iniziasse la vera battaglia, il ragazzo voleva risparmiare più energia possibile; ogni colpo che scagliava conteneva la giusta quantità di forza. Sapeva bene che durante una battaglia prolungata doveva conservare le sue energie.


<em>Puff! Puff! Puff! Puff! Puff! Puff!</em>


Le bestie feroci volanti iniziarono a cadere dal cielo, il sangue e i pezzi di carne piovevano ovunque. Delle diverse centinaia di creature volanti che erano venute, solo poche decine erano riuscite a fuggire.


Quando l'uomo con il cappello a cono di bambù vide le bestie feroci morte a causa di Lin Ming e il resto delle creature che fuggiva, deglutì e disse con voce tremante:"Capo... tu... avevi ragione. Anche se ci fossero il secondo e il terzo fratello, non potresti affrontare quel ragazzo. È... è davvero un praticante di arti marziali negli stadi intermedi del Circolazione?"


Shi Linkai fremette e sorrise con amarezza. Figuriamoci loro tre, perfino decine di loro non sarebbero riusciti a fare nulla. Se fossero stati colpiti da quei raggi di luce, sarebbero senza dubbio morti!


Cos'erano quegli attacchi di vera essenza azzurra?


Erano tutti coltivatori al Circolazione, vero? Come poteva essere così grande il divario tra di loro?


Mentre Shi Linkai si meravigliava del potere di Lin Ming, non aveva notato che dietro di lui, proprio vicino ai soldati con le lance, c'era un uomo di mezz'età vestito di nero che fissava Lin Ming con uno sguardo incupito e le labbra frementi.


"Non ha nemmeno bisogno della sua lancia per raggiungere questo livello? Ah, questo rende le cose molto più difficili..."


Le bestie volanti si erano appena ritirate. L'esercito non ebbe nemmeno il tempo di riprendersi, quando all'improvviso risuonarono dei ruggiti terrificanti e dei sibili in lontananza.


"Roar!"


"Roar!"


Le bestie feroci che viaggiavano via terra stavano per attaccare! Questa era la vera battaglia; c'erano molte più creature a terra che in aria!


<em>Rumble rumble rumble!</em>


La carica delle bestie feroci tuonava. Decine di migliaia di creature avanzarono con ferocia. Era una scena terrificante e allo stesso tempo impressionante, la terra tremava!


Le bestie feroci di fronte erano Lupi Putrescenti. Erano creature di secondo livello con una forza equivalente ad un praticante di arti marziali all'Alterazione dei Muscoli.
Assochilometrivano a cani rabbiosi mentre si precipitavano in avanti con le lingue e le zanne di fuori, gli occhi verdi pieni di folle intento omicida. Queste bestie feroci desideravano fare a pezzi i corpi dei loro nemici!


Un Lupo Putrescente era un mostro che esisteva solo nella Landa Selvaggia del Sud. Dopo che Lin Ming era uscito dalla Terra Sacra dello Stregone, aveva visto che due Lupi Putrescenti avevano quasi ucciso le sorelle Na. Divoravano i corpi dei cadaveri e i loro artigli erano tossici. Dopo essere stati colpiti da essi, era molto facile morire a causa del veleno.


Esisteva un antidoto, ma nel bel mezzo di una battaglia all'ultimo sangue chi aveva il tempo di applicarlo?


"Maledizione! È davvero seccante!"


"I soldati con lo scudo vadano di fronte, proteggete i soldati con le lance lunghe!" Dopo aver sentito questo ordine, i soldati che portavano un'armatura che pesava 100 jin sollevarono enormi scudi e formarono una barriera. I soldati con le lance si posizionarono tra gli scudi con l'intenzione di colpire dalle aperture.


All'improvviso l'intera formazione di soldati diventò una linea difensiva popolata da una foresta di lance. Lo slancio di questa carica non era inferiore alle decine di migliaia di bestie feroci!


Questo era il potere di un esercito. Non importava quanto fosse potente Lin Ming, era impossibile per una sola persona bloccare l'intera ondata di bestie dal raggiungere Qingsang. Ma se 10.000 soldati avessero formato un muro di carne e acciaio, sarebbe stato possibile!


"Ahoo! Ahoo! Ahooo! Ao! Ao! Ahoo!"


Mentre i Lupi Putrescenti caricavano, iniziarono ad ululare uno alla volta inciampando. Furono calpestati dal resto della carica di bestie che correva a tutta velocità. Quando un Lupo Putrescente cadeva a terra, era facile che facesse inciampare anche un'altra bestia lì vicino.
Di conseguenza, un'enorme quantità di Lupi Putrescenti furono schiacciati dalla carica!


Per mancanza di tempo, le truppe di guarnigione di Qingsang non erano riuscite a preparare troppe trappole. Dopo che morirono diverse migliaia di Lupi Putrescenti, il resto alla fine raggiunse la prima linea dell'esercito.


"Rilasciate la formazione pali affilati!"


Dopo il grido di un messaggero, una fila di tronchi appuntiti furono inclinati in avanti, le loro punte erano rivolte verso i Lupi Putrescenti.


<em>Puff! Puff! Puff!</em>


Molti dei Lupi Putrescenti non riuscirono a schivare. Piombarono direttamente sui tronchi affilati.
Mentre si precipitavano ad una velocità così elevata, furono trapassati dalla testa fino alla coda, venendo uccisi istantaneamente.


<em>Bang bang bang!</em>


Dopo i tronchi c'era l'ultima linea difensiva. Un'enorme quantità di Lupi Putrescenti sbatterono con violenza sugli scudi e alcuni soldati che non riuscirono a sopportare l'impatto furono scagliati all'indietro.


"Formazione di lance!"


I 1000 soldati con brandivano le lance lunghe attaccarono attraverso le aperture degli scudi torreggianti, infilzando le pance dei Lupi Putrescenti, schizzando sangue e facendo esplodere i loro organi interni.


Nonostante i soldati fossero individualmente più deboli dei Lupi Putrescenti, con la coordinazione di una formazione potevano mostrare una potenza molto più incredibile.


Lin Ming scosse la lancia e uscì di corsa dall'accampamento militare. Dietro di lui c'erano i maestri del clan del sale. Gli altri coltivatori delle famiglie ricche non si tirarono indietro, perfino i capi della più grandi famiglie come Lin Wanshan e Zhuang Fan stavano conducendo gli eserciti.


In questo momento critico, nessuno osava trattenersi.


Shi Linkai si precipitò in avanti, la sua sciabola lunga cinque piedi menava fendenti maestosi. Ad ogni taglio, schizzava grandi quantità di sangue nell'aria.


Lo stile di Shi Linkai era il più adatto a questo genere di furia omicida visto che la sua sciabola era fatta apposta per avanzare tagliando ogni cosa sul suo cammino. Insieme alla sua coltivazione negli stadi avanzati del Circolazione, era capace di massacrare i Lupi Putrescenti all'Alterazione dei Muscoli come se fossero delle galline.


Gli altri praticanti di arti marziali, inclusi Lin Wanshan, Zhuang Fan, Lu Wuyin e gli altri erano leggermente più deboli e le loro spade non erano così adatte a combattere contro grandi gruppi, ma non erano lenti. Ad ogni fendente avrebbero ucciso un Lupo Putrescente.


Shi Linkai era pieno di sete di sangue. In poche decine di respiri di tempo aveva ucciso una decina di Lupi Putrescenti! Praticamente in media ne ammazzava uno al secondo!


Un uomo e la sua sciabola, inarrestabili!


Era una velocità terrificante, ma quando Shi Linkai vide di sfuggita Lin Ming, sussultò.


Con un cenno, il ragazzo scagliò la sua lancia come una freccia. Aveva trafitto sette o otto Lupi Putrescenti con un solo colpo!
                                


                                



