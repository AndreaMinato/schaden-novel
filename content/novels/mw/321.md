---
weight: 321
title: Capitolo 321 - Intento Omicida Nascosto
pubDate: 2025-12-15T08:37:10.200Z
tags:
    - mw
---


<em>da editare</em>
<em>-Schadenfreude</em>


Lin Ming scagliò la lunga lancia. Con un fragore metallico, la base della Cometa Viola si attaccò ad una catena rossa tesa!


Del fuoco che si era condensato in una catena cremisi si era attaccato all'estremità della lancia!


"Annientamento totale!"


Lin Ming mosse la catena disegnando un arco di 360 gradi con la lancia. Ovunque andasse, la sua arma faceva esplodere i Lupi Putrescenti come sacche di sangue!


In un solo respiro di tempo erano morti 20 Lupi Putrescenti. Poi Lin Ming si mosse, apparendo istantaneamente in un altro luogo sul campo di battaglia!


Con un grido tracciò nuovamente un altro cerchio con la sua lancia decimando un'altra decina di Lupi Putrescenti!


"È davvero inumano..."


Shi Linkai deglutì. Nonostante un Lupo Putrescente non fosse troppo forte, aveva un corpo robusto e resistente. Per tagliarlo in due Shi Linkai doveva utilizzare l'80 o il 90% delle sue forze.
Dopo diversi fendenti, il suo braccio iniziò ad indolenzirsi.


Ma ogni volta che Lin Ming scagliava la sua lancia avrebbe infilzato sette o otto bestie. Con una spazzata ne sarebbero morte più di una decina!


Questo era un potere inumano!


La forza di Lin Ming era già di molto superiore a quella di un normale praticante di arti marziali. Specialmente dopo aver completato una piccola porzione della Tempra del Midollo della sua mano destra, la sua forza era aumentata di un altro livello. Poteva essere considerato inarrestabile, capace di trapassare anche le difese più resistenti.


Non solo, la Lancia della Cometa Viola era un'arma estremamente affilata. Nonostante il Lupo Putrescente avesse una forte difesa, questo era solo in confronto ad un normale coltivatore. Di fronte ad un'arma di grado Earth di alta qualità non era diverso da del tofu!


Mentre Lin Ming si faceva strada sul campo di battaglia, mieteva Lupi Putrescenti come se fossero grano. Contro queste creature non c'era bisogno di usare la sua vera essenza vibrante. Distruggerli con la sua lancia era il modo migliore di conservare le energie.


La lancia era un'arma creata per i conflitti su vasta scala.


In quel momento Lin Ming sentì un ruggito e vide un enorme lupo nero a due teste che si precipitava verso di lui. Un Lupo Putrescente a Due Teste?


Questa era una bestia feroce di terzo livello molto potente e la sua forza era paragonabile ad un maestro al picco del Circolazione.


Poi risuonò un altro ruggito e vicino al lupo spuntò un enorme Orso Corazzato. La sua potenza non era inferiore a quella del Lupo Putrescente a due teste. E ciò che era ancora più terrificante era che possedeva una difesa sbalorditiva. Tra tutte le bestie feroci di terzo livello del territorio Sette Profound, aveva la difesa più formidabile!


Tra un'enorme assalto, una creatura con questa caratteristica era molto più temibile rispetto ad un mostro agile!


Due bestie feroci di terzo livello molto potenti caricarono verso la formazione dell'esercito!


Se queste creature si fossero precipitate verso i soldati, sarebbero riusciti a creare un'enorme apertura tra gli scudi. Una volta che si fosse formato un punto debole, le bestie feroci avrebbero iniziato a caricare da lì!


Lin Ming scelse di ucciderle prima.


Shi Linkai spalancò gli occhi mentre guardava il ragazzo correre via. Anche lui voleva andare ad aiutare, se non altro per distrarre i Lupi Putrescenti che lo circondavano in modo che Lin Ming riuscisse ad uccidere più facilmente le due potenti bestie feroci di terzo livello. Ma in questo momento, Lin Ming sfrecciò ad altissima velocità trasformandosi improvvisamente in un'immagine residua che scomparve lentamente.


Mentre avanzava usando il Roc Dorato che Squarcia il Vuoto, i branchi di Lupi Putrescenti attorno non riuscirono affatto a bloccarlo.


<em>Pu pu pu!</em>


Sangue schizzò a mezz'aria. Tutti i Lupi Putrescenti sul cammino di Lin Ming furono fatti a pezzi dalla sua lancia! Mentre il ragazzo avanzava rapidamente, tutto ciò che lasciava dietro era una nebbia di sangue luccicante!


"Roar!"


Di fronte a questo umano insolente, l'Orso Corazzato ruggì con rabbia. Anche il Lupo Putrescente a due teste ululò, precipitandosi verso Lin Ming.


Il ragazzo non si fermò nemmeno, avanzava con la sua lancia!


<em>Ka!</em>


Una lancia azzurra squarciò il vuoto, puntando verso l'Orso Corazzato. Il suo petto fu strappato in due, schizzando sangue!


La lancia trapassò il corpo resistente dell'Orso Corazzato senza alcuna difficoltà. Questa era una creatura di terzo livello nota nel territorio Sette Profound per le sue difese, ma di fronte alla Lancia della Cometa Viola, le sue difese sembravano un sottile strato di carta!


Dopo che la lancia attraversò l'Orso Corazzato, non si fermò e continuò fino a trapassare il Lupo Putrescente a Due Teste. Nonostante il mostro fosse famoso per la sua velocità, non ebbe alcuna possibilità di reagire, venne diviso a metà, una testa per ciascuna parte!


Una sola mossa aveva ucciso due bestie feroci di terzo livello molto potenti! Non era stato diverso dall'uccidere un normale Lupo Putrescente!


Shi Linkai era esterrefatto. Perfino Zhuang Fan, Lu Wuyin e gli altri sussultarono. Che genere di coltivazione era quella? Non potevano immaginare come un praticante di arti marziali agli inizi del Circolazione potesse essere così potente da uccidere istantaneamente due bestie feroci di terzo livello equivalenti ad un praticante di arti marziali al picco del Circolazione. Non solo, aveva usato solo una mossa per ucciderle entrambe!


Prima non avevano capito cosa significasse essere i campioni dell'Incontro di Arti Marziali tra le Fazioni. Sapevano solo che Lin Ming era potente e che, arrivando al primo posto nell'Incontro di Arti Marziali tra le Fazioni, aveva creato un primato senza precedenti nei 36 paesi. Ma ora che lo vedevano di persona, avevano capito cosa significava davvero.


Dopo aver ucciso due bestie feroci di terzo livello, Lin Ming si fermò all'improvviso e la sua lancia rallentò. In quel momento aveva sentito di nuovo un lieve intento omicida dalla folla di persona intorno a lui...


<em>'Vuoi nasconderti tra la folla?'</em>


Lin Ming sbuffò freddamente. La sua forza dell'anima e percezione aveva già superato di gran lunga la Fazione Miraggio della Valle dei Sette Misteri. Quando aveva colpito, aveva sentito questo lieve intento omicida. Ora, dopo aver ucciso le due bestie feroci di terzo livello, lo aveva sentito di nuovo.


Ma quando aveva cercato di percepirne la fonte, aveva perso le tracce di questa persona e non era riuscito a trovarla.


Questo fece aggrottare le sopracciglia a Lin Ming. Questo suo nemico doveva essere un esperto nelle tecniche di occultamento e riusciva ad usare l'intento omicida di 10.000 persone per nascondersi. Era un assassino mandato da Ouyang Boyan?


Dopo che la setta Conquista Luna era stato annientato, tutti i maestri Xiantian erano stati richiamati dalla Valle dei Sette Misteri. Con la collaborazione della Fazione delle Formazioni e un maestro dell'Isola della Divina Fenice, erano riusciti a creare una barriera enorme attorno alla catena montuosa per chiuderla e prevenire un attacco a sorpresa della Regione Demoniaca del Mare del Sud. Dato che era successo questo, Ouyang Boyan probabilmente aveva lasciato molti sottoposti fidati nel regno di Fortuna Celeste.


Assassinare un discepolo diretto della Valle dei Sette Misteri non era una questione da nulla. Se questo crimine fosse stato reso pubblico, allora Ouyang Boyan sarebbe stato condannato a morte. Probabilmente poteva fidarsi solo del suo apprendista personale...


Logicamente parlando, un apprendista di Ouyang Boyan doveva essere qualcuno della Fazione Acacia, ma Lin Ming non credeva che un discepolo di questo gruppo sarebbe stato così abile nelle tecniche di occultamento. Se non fosse stato per la sua prodigiosa percezione, Lin Ming non se ne sarebbe mai accorto.


Con un nemico nascosto in agguato, Lin Ming non poteva sentirsi tranquillo. <em>'Non posso far vedere quanto sono forte! Probabilmente non ha capito che l'ho scoperto. In tal caso, devo tenere nascosti i miei assi nella manica ed attirarlo, coglierlo di sorpresa e ucciderlo in quel momento'.</em>


La mossa con cui aveva ucciso due bestie feroci di terzo livello potrebbe essere scioccante per un normale praticante di arti marziali, ma non era nulla per un genio della Valle dei Sette Misteri. Figuriamoci Lin Ming, Jiang Lanjian, Qin Wuxing o anche il discepolo diretto più deludente, Fang Qi, sarebbero riusciti a fare la stessa cosa.


Quei due mostri erano come un normale maestro al picco del Circolazione, ma la potenza di Huan Xiaodie e Fang Qi aveva raggiunto gli inizi dell'Houtian o anche gli stadi intermedi.


Con questa differenza di forza, uccidere istantaneamente un paio di bestie feroci di terzo livello era semplice!


Quindi questa mossa non aveva stupito affatto questo assassino nascosto.


Lin Ming aveva davvero tenuto nascoste le sue abilità. Doveva farlo così da poter attirare il nemico.


'Mostrerò una forza al picco di un normale maestro negli stadi intermedi dell'Houtian e ti attirerò!'


Durante l'assalto delle bestie, questo caos naturalmente era il momento migliore per assassinare Lin Ming, ma era anche un'opportunità per il ragazzo di uccidere questo suo nemico nascosto.
Lin Ming non voleva rimandare la questione; doveva sradicare completamente l'influenza di Ouyang Boyan.


"Annientamento Totale!"


"Raffiche che Spazzano le Nuvole!"


Ogni mossa che faceva era un attacco ad ampio raggio. Con la catena di fuoco all'estremità della lancia, la Cometa Viola era come un Drago del Fiume che nuotava in un mare cremisi. Ovunque andasse pioveva sangue!


Nel caos tra forze contrastanti, la lancia era l'arma migliore!


Naturalmente era necessario avere una vera essenza incredibilmente densa e un'ottima resistenza per mantenere una velocità così terrificante!


Ma questi due aspetti non erano affatto un problema per Lin Ming; non era affatto carente.


La sua vitalità era potente e ogni respiro formava grossi serpenti di vapore.


"Muori!"


Lin Ming afferrò la catena di fuoco, la punta della lancia disegnò un enorme arco a mezza luna. Il sangue schizzò sul ragazzo, tingendo tutti i suoi muscoli di cremisi. Le vene sporsero dalla sua pelle come dei vermi scarlatti che si contorcevano.


<em>Puff puff puff!</em>


L'esercito di guarnigione di Qingsang marciò in avanti coraggiosamente seguendo Lin Ming. Le bestie feroci non potevano avvicinarsi nel raggio di 100 piedi da Lin Ming, una volta che l'avessero fatto sarebbero state distrutte dalla luce della lancia!


Anche se occasionalmente sarebbe apparsa un mostro di terzo livello con un potere paragonabile ad un maestro al Circolazione, non avrebbe fatto eccezione. Sarebbe stata come una normale bestia feroce, uccisa istantaneamente da Lin Ming!


"Troppo violento, è questo il potere del campione dell'Incontro di Arti Marziali tra le Fazioni?"


"Le bestie feroci che ha ucciso sono più di quelle che il resto di noi ha ucciso combinate!" La coltivazione di Zhuang Fang era appena sufficiente per raggiungere il Circolazione e combatteva con una spada, quindi era più lento ad attaccare. Quando vedeva Lin Ming precipitarsi in mezzo ai branchi di bestie feroci sembrando una tigre in mezzo ad un gregge di pecore, non poté trattenersi dall'invidiarlo. "Fratello Wanshan, la tua famiglia Lin ha davvero prodotto un talento mostruoso.
Nei prossimi secoli, la tua famiglia Lin probabilmente diventerà la più potente nel regno di Fortuna Celeste."


Lin Wanshan non era contento come si era aspettato Zhuang Fan. Invece sospirò, scuotendo la testa con amarezza.


Un po' di tempo fa, quando la neve stava ancora cadendo, Lin Ming aveva ottenuto un grande onore per la famiglia Lin.


Ma ora che Lin Wanshan aveva visto quanto fosse formidabile, all'improvviso sentì una serie di emozioni contrastanti. Non poteva fare a meno di pensare: "Lin Ming può davvero essere considerato un discepolo della famiglia Lin?


Non aveva usato un briciolo delle risorse della famiglia Lin!


Lin Wanshan sapeva anche che, quando la ragazza d'infanzia di Lin Ming l'aveva abbandonato, non aveva ricevuto alcun aiuto dalla sua famiglia. Lin Ming probabilmente non sentiva alcun senso di appartenenza alla famiglia Lin...


Se Lin Wanshan avesse dovuto biasimare qualcuno, poteva solo biasimare la sua famiglia Lin per non essere stata capace di vedere il talento sbalorditivo del ragazzo. Aveva perso l'opportunità di coltivare una giada grezza così preziosa. Altrimenti, se avessero offerto il loro aiuto fin da subito, provvedendo risorse e aiutandolo a riconquistare il suo primo amore o anche confrontandosi con la famiglia Zhu, allora Lin Ming avrebbe avuto un profondo senso di appartenenza, ma ora...


Lin Wanshan sospirò, ma all'improvviso sussultò. Spalancò gli occhi mentre guardava un'ombra rossa non troppo lontana che si stava dirigendo verso di loro.


"Oh no, questa... è una bestia feroce di quarto livello, il Pitone del Fiume Scarlatto!"
                                


                                



