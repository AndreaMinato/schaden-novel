---
weight: 326
title: Capitolo 326 - Assassino
pubDate: 2025-12-15T08:37:10.200Z
tags:
    - mw
---


<em><strong>CAPITOLO SPONSORIZZATO</strong> ringraziamo Rastlyn!</em>
<em>1 Capitolo in coda, 0/5€ Donazione</em>
<em>-Schadenfreude</em>


Con la forza di Lin Ming, precipitarsi nei gruppi di bestie non era diverso come una sciabola che tagliava della seta soffice, impareggiabile e inarrestabile. In un istante si era addentrato per dieci chilometri, al momento era quasi vicino al limitare dell'orda di bestie feroci.


L'ombra che lo seguiva diventò sospettosa, <em>'Perché è andato così avanti? Mi ha scoperto?'</em>


Quella persona aveva pensato che Lin Ming fosse stato spronato dalla velocità del giovane vestito di giallo e che non avesse più la faccia di rimanere accanto a lui, così si era precipitato nella carica di bestie. Ma in un solo respiro di tempo si era precipitato sul limitare dell'orda, era andato troppo oltre.


<em>'Questo ragazzo sta cercando di farmi uscire allo scoperto?'</em> Quella persona si incupì quando ci pensò.


<em>'Non sa quanto io sia potente eppure osa cercare di affrontarmi? Vuole cercare di ribaltare la situazione ed uccidermi? Questo ragazzo è davvero sicuro di sé da essere arrogante, crede di essere invincibile in questo mondo?!'</em>


Quest'ombra confusa non aveva la sicurezza di riuscire ad assassinare Lin Ming.
Dopotutto il ragazzo era un talento innaturale che aveva attirato perfino l'attenzione dell'Isola della Divina Fenice. Prima non sarebbe stato sorpreso se avesse nascosto la sua forza o qualche asso nella manica, ma non credeva che Lin Ming avrebbe avuto la capacità di ucciderlo.


Era un discepolo ufficiale di una fazione, la sua coltivazione era negli stadi avanzati dell'Houtian e aveva delle basi solide. Come poteva essere ucciso da Lin Ming, un ragazzino negli stadi intermedi del Circolazione? Figuriamoci Lin Ming, non considerava nemmeno quel giovane leccato della setta Conquista Luna.


Considerando tutto questo, anche se non avesse potuto sconfiggerlo, si sarebbe comunque potuto ritirare in tutta sicurezza. Dopotutto era un praticante di arti marziali negli stadi avanzati dell'Houtian. Se avesse usato tutte le sue forze per scappare sarebbe stato difficile fermarlo, figuriamoci ucciderlo.


Nonostante non avesse compreso pienamente le forze di Lin Ming, doveva agire. Altrimenti se fossero arrivati dei rinforzi a Qingsang non avrebbe più avuto questa opportunità. La sua vita era legata a Ouyang Boyan. Quando Lin Ming sarebbe cresciuto al punto da poter ignorare le regole della Valle dei Sette Misteri, sarebbe stato il giorno in cui sarebbe morto.


"Muori!"


L'ombra confusa accelerò all'improvviso e radunò tutto il suo intento omicida. Il suo corpo brillò di una luce nera che sembrava stesse sciogliendo l'aria, era nascosto nel vuoto.


"Lama Trapassa Cuore!"


La luce della spada era nascosta quasi completamente nell'oscurità della notte. Usando le bestie feroci come copertura, puntò verso il cuore di Lin Ming!


"Finalmente sei arrivato!"


Sogghignò Lin Ming. Temeva solo i nemici che si nascondevano nell'ombra. Se fossero usciti allo scoperto non avrebbe avuto nulla di cui aver paura.


La vera essenza circolò nel suo corpo. La lancia di Lin Ming sfrecciò come un fulmine in avanti!


"Lancia di Ritorno!"


Questa era una delle Tecniche elementari per la lancia, però sotto il potenziamento della vera essenza azzurra e del potere del fulmine, la forza del colpo raggiungeva un livello terrificante.


<em>Kacha!</em>


L'energia nera della spada fu dispersa, Lin Ming si precipitò in avanti puntando verso la gola dell'ombra!


"Uh? Immagine residua? No... è un'illusione!"


In quell'attimo di secondo fu troppo tardi per ritirare la lancia. Il vento ululò mentre una lama affilata puntava verso di lui da un angolo nascosto; mirava verso la parte sinistra delle gabbia toracica di Lin Ming, aveva intenzione di trapassargli il cuore!


Potere del fulmine!


<em>Bang!</em>


Accompagnato da un'esplosione, l'ago con le spire del drago entrò in scena.
Innumerevole scariche elettriche sfrecciarono nell'aria, contorcendosi come serpenti. L'ombra tossì con fare soffocato e poi si ritirò rapidamente.


Lin Ming sentì dolore alle costole. I suoi abiti erano stati strappati e c'era una lieve macchia di sangue sulla parte sinistra del suo tronco.


L'ago d'acciaio fuso col suo corpo poteva essere usato per difendersi dagli attacchi ravvicinati. Questa era una mossa che aveva usato per difendersi da Jiang Baoyun e aveva contato su di essa per affrontare la sua velocità impareggiabile.


"Finalmente sei uscito fuori." Lin Ming si pulì con noncuranza la macchia di sangue; era rimasta solo una ferita profonda un pollice.


L'assassino era un vecchio. Era alto e curvo, il suo volto era coperto da una maschera nera.
Portava una spada estremamente sottile lunga solo due piedi. Questo genere di lama era adatta per gli assassini. Due piedi erano sufficienti per raggiungere il cuore da ogni angolo e una lama sottile e corta era più facile da nascondere.


Mentre il vecchio guardava Lin Ming, non riuscì a credere che il colpo non avesse ferito il ragazzo. La sua espressione si incupì. Nonostante l'attacco fosse stato attenuato a causa del potere del fulmine, non avrebbe dovuto causare così pochi danni. Lin Ming aveva qualche metodo particolare per aumentare la sua difesa?


"Sei un tirapiedi di Ouyang Boyan?" Chiese con tranquillità il ragazzo alzando le sopracciglia.


"Eheh, non c'è bisogno di trucchetti. Non c'è alcuna ostilità né inimicizia tra di noi. Sono venuto ad ucciderti per soldi. Ti manderò all'inferno, ma non biasimare me..." Mentre parlava, la voce del vecchio era estremamente roca e la maschera sul suo volto si mosse. Guardando più da vicino si potevano vedere perfino i lineamenti del volto di quest'uomo; non sembrava diverso da uno scheletro.


Lin Ming sorrise: "La maschera che usi per recitare è piuttosto buona."


Il vecchio si incupì: "Cosa intendi?"


"Ahah, Maestro del Palazzo Marziale Bi, anche ora fingi e provi a nasconderti. Con la tua abilità perché hai bisogno di una maschera? Toglitela pure. Ho già sperimentato la tua tecnica prima e ne sono stato ingannato in pieno. Credi di potermi ingannare di nuovo con lo stesso metodo?"


Lin Ming pensò che la persona nell'ombra fosse un apprendista di Ouyang Boyan. Dopotutto era una questione che poteva essere affidata solo ad un discepolo personale, altrimenti Ouyang Boyan non si sarebbe mai sentito al sicuro.


Dato che Ouyang Boyan faceva parte della Fazione Acacia, anche il suo discepolo sarebbe appartenuto alla stessa fazione, ma perché questa persona era così abile nelle tecniche di occultamento? Questa abilità sarebbe dovuta provenire da un discepolo della Fazione Miraggio.


E la sola persona di questa fazione che provava ostilità nei confronti di Lin Ming e che era arrivata all'Houtian era Bi Luo!


Solo lui poteva aver pianificato tutto questo insieme a Ouyang Boyan. I due dovevano aver cooperato con l'intenzione di assassinarlo.


Lin Ming ricordava che prima la coltivazione di Bi Luo era al picco degli stadi intermedi dell'Houtian, ma ora era avanzato di livello. Poteva essere dovuto all'aiuto di Ouyang Boyan.


Naturalmente queste erano solo ipotesi. Lin Ming non poteva smascherare la tecnica di Bi Luo, quindi stava solo fingendo di essere sicuro.


Il vecchio rimase impassibile e disse freddamente: "Non ho idea di cosa tu stia dicendo. Temporeggiare è inutile. Non puoi battermi e oggi morirai."


"Oh? Credi di potercela fare?" Lin Ming schioccò le labbra con gli occhi pieni di spirito combattivo.


Dopo che la coltivazione del ragazzo era avanzata negli stadi intermedi del Circolazione e aveva ottenuto la Lancia della Cometa Viola e la Fiamma Cremisi del Nucleo della Terra, la sua forza era aumentata di molto. Sperava di trovare un buon avversario con cui misurarsi.
Il giovane vestito di giallo che aveva abbaiato di fronte a lui non destava alcun interesse da parte di Lin Ming.


Bi Luo invece era un'ottima scelta.


"Per un giovane è normale essere arroganti, ma essere troppo arroganti equivale ad essere stupidi! Muori!"


<em>Xiu!</em>


Il vecchio si mosse emanando una luce grigia. Ogni volta che splendeva questo bagliore, appariva un suo sosia.


In un istante si formarono 36 cloni dietro il vecchio.


Era così veloce che un normale praticante di arti marziali non sarebbe riuscito a vederlo. Avrebbe lasciato un breve barlume nel campo visivo dell'iride, un'immagine residua.


Ma la percezione di Lin Ming era incredibilmente acuta. Era impossibile che questo vecchio creasse 36 immagini residue, quindi significava che erano illusioni.


Anche questo era un metodo di coltivazione della Fazione Miraggio!


Lin Ming sorrise: "Hai camuffato il tuo aspetto, ma non puoi nascondere il tuo metodo di coltivazione. Quello che hai appena usato è un metodo di coltivazione della Fazione Miraggio."


"Cos'è un metodo di coltivazione della Fazione Miraggio' Una volta che andrai all'inferno, vedremo quanto continuerai a tirare ad indovinare!"


Allo stesso tempo i 36 vecchi menarono dei fendenti; 36 spade di luce brillarono!


"Formazione d'Assalto delle 36 Spade!"


<em>Cha cha cha cha cha cha cha!</em>


36 raggi di luce puntarono verso Lin Ming da ogni direzione, facendo tremare l'aria. La vera essenza era dieci volte più densa rispetto al giovane vestito di giallo della setta Conquista Luna!


Il vecchio aveva usato all'improvviso il suo colpo finale. Dato che la situazione era arrivata a questo punto, naturalmente Lin Ming non doveva più nascondere la sua forza. La vera essenza fluì nel Seme del Dio Blasfemo.


Forza del Dio Blasfemo - apertura!


<em>Bang!!!</em>


La vera essenza azzurra si precipitò fuori dal Seme del Dio Blasfemo come un'onda anomala. Le 36 luci furono trapassate dalle onde azzurre e furono annegate dalla forza di un Vero Drago!


"Cosa?!"


L'espressione del vecchio cambiò immediatamente. La forza della Formazione d'Assalto delle 36 Spade era una delle tre migliori tecniche che conosceva, eppure era stata facilmente bloccata da Lin Ming.


Aveva indovinato: Lin Ming stava nascondendo la sua forza, ma il vecchio non si sarebbe mai immaginato che il ragazzo fosse così potente. Se Lin Ming fosse dipeso da qualche oggetto speciale o qualche metodo di coltivazione incredibile per evitarlo, non ne sarebbe rimasto sorpreso. Ma un momento fa il ragazzo aveva affrontato direttamente la collisione delle energie di spada!


In un assalto frontale ciò che importava era la densità della vera essenza, ma questo era correlato alla coltivazione. Come poteva la vera essenza di un maestro negli stadi avanzati dell'Houtian essere travolta da quella di un neofita negli stadi intermedi del Circolazione?


<em>Com'è possibile?!</em>


Lin Ming sogghignò. Da quando aveva aperto la Forza del Dio Blasfemo, aveva intenzione di concludere velocemente questa battaglia. "Maestro del Palazzo Marziale Bi, è un peccato che né tu né Ouyang Boyan siate andati all'Incontro di Arti Marziali tra le Fazioni. Le dicerie non sono affidabili. Hai fatto un errore di giudizio e per questo la pagherai cara!"


"Umpf! Che assurdità!" Il vecchio non era intimidito. Avrebbe usato tutta la sua vera essenza per usare una Formazione d'Assalto delle 36 Spade ancora più potente e sarebbe riuscito ad uccidere il ragazzo in un solo colpo. Ma la sua espressione cambiò, perché sopra la punta della lancia di Lin Ming erano apparsi una lingua di fuoco rossa e un piccolo ago d'acciaio.


Nella vastità della notte, le due piccole luci sembravano insignificanti, ma il vecchio strabuzzò gli occhi così tanto che quasi li rovesciò all'indietro.


<em>'Quella... quella è...'</em>


<em>'Impossibile! È impossibile! Non può essere un'Essenza di Fuoco!'</em>


Il vecchio impallidì. Quasi non credette ai suoi occhi, ma sentì il potere terrificante contenuto in quella piccola fiammella.


"Impossibile, no, non può essere... un corpo doppio attributo. Un mero sedicenne può controllare una potente arma di tipo fulmine, ma anche un'Essenza di Fuoco; probabilmente non esiste una sola persona del genere nell'intero continente."


Il vecchio mormorava tra sé e sé come se fosse in trance.


"Credi che sia un'arma di tipo fulmine?" Lin Ming sorrise e stese la mano. L'ago d'acciaio con le spire del drago spuntò dal suo palmo, girando su sé stesso.
"Apri bene gli occhi e guarda. Questo è uno strumento condensato da pura energia di fulmine."
                                


                                



