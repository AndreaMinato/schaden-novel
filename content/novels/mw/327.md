---
weight: 327
title: Capitolo 327 - Non Puoi Fermarmi
pubDate: 2025-12-15T08:37:10.201Z
tags:
    - mw
---


<em><strong>CAPITOLO SPONSORIZZATO</strong> ringraziamo Rastlyn!</em>
<em>0 Capitoli in coda, 0/5€ Donazione</em>
<em>-Schadenfreude</em>


Il potere brutale del fulmine si disperse.


Un semplice ago di due pollici. Su di esso era scolpito un Drago del Fiume Viola circolava attorno all'ago per nove volte.


Visto che l'arma era in una condizione statica, stava controllando completamente il potere del fulmine. Il vecchio ebbe tempo a sufficienza per osservare la struttura dell'energia dell'arma dato che la sua percezione non ne era stata respinta.


Mentre sentiva il potere del fulmine compresso fino a questo punto, le labbra del vecchio iniziarono a fremere.


"Questa... questa è..."


Il vecchio non aveva mai visto un'Anima del Tuono, ma in quanto discepolo della Fazione Miraggio sapeva che il nemico con le tecniche più adatte a sconfiggerli erano il praticante di arti marziali di tipo fulmine. Il potere del tuono era capace di disperdere illusioni, fantasmi e poteri malvagi. Questo era qualcosa che il vecchio aveva imparato leggendo molti antichi testi.


Questo ago di fronte a lui non emanava il minimo potere al momento. Tutte le scariche elettriche sembravano avere una propria coscienza, erano vive.


Coscienza... fulmine vitale e concentrato; questi erano i simboli di un'Anima del Tuono!


In confronto ad un'Essenza di Fuoco, un'Anima del Tuono era molto più rara. Perfino un'Anima del Tuono di grado Human bassa qualità era un tesoro incredibilmente prezioso. Una di un livello superiore era sufficiente a scatenare delle stragi tra maestri Xiantian...


Vedendo quanto era terrificante l'energia nella mano di Lin Ming, quest'Anima del Tuono doveva essere almeno di grado Human medio livello... o forse perfino di alto livello?!


Il vecchio non riusciva ad accettare che un praticante di arti marziali al Circolazione avesse potuto assorbire un'Anima del Tuono che solo un maestro Xiantian avrebbe potuto assimilare!


Perfino l'Isola della Divina Fenice non avrebbe potuto ottenere un risultato del genere. Per assorbire un'Anima del Tuono bisognava dipendere da sé stessi, l'aiuto che si poteva ricevere era limitato.


Non solo, il ragazzo aveva anche un'Essenza di Fuoco!


Un'Essenza di Fuoco di grado Human media qualità e un'Anima del Tuono che probabilmente era di un livello superiore!


Era questa la forza che poteva possedere un sedicenne?!


Il vecchio si impaurì. Sentiva che questo Lin Ming fosse troppo strano, sembrava un re demoniaco che si nascondeva tra gli esseri umani!


Iniziò a ritirarsi. Non aveva mostrato la sua vera identità e, anche se Lin Ming non stesse bluffando dicendo di sapere la sua identità, non aveva comunque rivelato alcun indizio. Se non avesse potuto vincere, allora sarebbe fuggito!


In quanto discepolo della Fazione Miraggio, era un esperto nelle tecniche di occultamento. Finché fosse stato in grado di scappare dal raggio d'azione di Lin Ming, sarebbe potuto fuggire facilmente di notte, seminandolo.


Nel peggiore dei casi non sarebbe tornato nella Valle dei Sette Misteri. Anche se così avesse rinunciato alla possibilità di diventare un maestro Xiantian, preservare la sua vita era molto più importante.


Il vecchio ci teneva molto a sopravvivere. Il motivo per cui aveva accettato questa missione era perché desiderava avanzare allo Xiantian e vivere fino a 180 anni.


Il vecchio girò il palmo e apparì una piccola perla. Era un arnese della Fazione delle Formazioni. Una volta tirato sarebbe esploso e avrebbe creato un'enorme quantità di nebbia. Sarebbe riuscito ad usare questa opportunità e scappare usando le sue tecniche illusorie.


Tuttavia, prima che potesse lanciarla, la lancia di Lin Ming iniziò a brillare di viola e di rosso. Nell'oscurità della notte sembrava un sole che si levava al cielo!


Il fuoco e il fulmine si intersecarono!


Lin Ming attaccò. All'improvviso il mondo si ammutolì e lo spazio circostante si contorse.


L'espressione del vecchio si riempì di paura; un attacco duale composto da fulmini e fuoco?!


Era troppo tardi per scappare. Il vecchio strinse i denti, usando la sua forza vitale per evocare con forza la vera essenza nel suo corpo.


"Formazione d'Assalto delle 72 Spade!"


Questa era la mossa più potente del vecchio. Una volta che l'avesse usata, si sarebbe indebolito per un breve periodo di tempo. Per questo non osava usarla troppo imprudentemente, ma non aveva altra scelta. Il potere di quell'arma era troppo terrificante.


<em>Bang!</em>


La luce della lancia e della lama si scontrarono. Una terrificante corrente di vera essenza esplose e tutte le energie di spada furono ridotte in frantumi!


"Cosa?!"


Il vecchio si aspettava che il colpo di Lin Ming sarebbe stato terrificante, ma non si immaginava che il suo attacco finale sarebbe stato distrutto così facilmente!


...


...


Intanto la carica delle bestie stava ancora continuando. Il giovane vestito di giallo aveva già ucciso migliaia di bestie feroci e il sangue delle creature pioveva sulla terra, tingendo di cremisi la terra attorno a lui.


Ogni attacco avrebbe rilasciato decine di energie di spada e ognuna di esse era capace di uccidere una bestia feroce. Con un solo colpo il giovane avrebbe massacrato decine di bestie feroci. Se non fossero rimaste poche creature attorno a lui, ne avrebbe uccise ancora di più.


Per quanto riguarda le bestie feroci di terzo livello, erano fragili come la carta di fronte all'uomo. Era capace di ucciderle con un solo fendente, non doveva nemmeno fermarsi.


Ci avrebbe messo al massimo dieci respiri di tempo per uccidere una bestia feroce di quarto livello. Aveva tolto di mezzo facilmente anche le due Lucertole Corazzate di prima!


Che genere di forza terrificante era questa?


Zhuang Fan, Lin Wanshan e tutti gli altri poterono solo sospirare con rassegnazione; i praticanti di arti marziali dei grandi Sect erano troppo formidabili.


Anche i soldati comuni erano sbalorditi. Per loro questo giovane vestito di giallo era come un dio della guerra.


L'uomo si godeva molto questa ammirazione. Quando era stato nella setta Conquista Luna era solo un discepolo della corte interna ed era avanzato all'Houtian quando aveva 26 anni. Era un risultato che poteva essere considerato nella media. C'erano fin troppi geni e talenti di massimo livello che lo soverchiavano, facendolo sentire debole.


Negli anni il giovane con gli abiti gialli era stato praticamente invisibile, ma ora aveva dimostrato il suo potere di fronte a così tante persone, diventando la stella nascente in questo campo di battaglia. Questo lo rendeva estremamente felice; perfino la vera essenza nel suo corpo sembrò fluire molto più scorrevolmente rispetto a prima.


Non solo, presto avrebbe conquistato il cuore della sua apprendista junior. Se fosse riuscito ad ottenerla, avrebbe avuto abbastanza Pillole Aperture Celesti per avanzare allo Xiantian!


Doveva ringraziare la Regione Demoniaca del Mare del Sud. Se non fosse stato per lei non avrebbe mai avuto questa opportunità. Molto probabilmente non avrebbe nemmeno avuto la possibilità di ottenere una Pillola Apertura Celeste.


Più bestie uccideva e più il giovane si entusiasmava. All'inizio aveva esitato a scendere in battaglia, ma ora sperava di poter continuare a combattere per molto tempo.


Tuttavia all'improvviso sentì un'esplosione e la terra stessa tremò a causa di un tuono assordante. Il giovane si girò verso un punto distante tra la carica strabuzzando gli occhi. Un fulmine viola sfrecciò verso il cielo, scontrandosi con le nuvole e insieme ad esso ascese un gigantesco pilastro di fuoco. Sembrava che fosse avvenuta una tribolazione celeste!


'<em>Uh? Cosa sta succedendo?'</em>


Nonostante il giovane vestito di giallo fosse estremamente lontano dal punto di impatto, poteva comunque sentire l'energia terrificante contenuta in quell'esplosione.


Un maestro al picco dell'Houtian di tipo fulmine e uno di tipo fuoco stavano combattendo tra di loro?


Come sarebbe stato possibile? Perché due grandi Anziani avrebbero lottato qui in questo piccolo territorio?


Il giovane vestito di giallo esitò, pensava di poter andare a dare un'occhiata, ma poi le fluttuazioni terrificanti si fermarono in un istante, come se fossero state completamente sigillate.


<em>'È sparito?'</em>


"Apprendista Senior, cos'è stata quell'energia di un momento fa?" La trasmissione di vera essenza della ragazza vestita di bianco risuonò nelle orecchie del giovane, che mascherò la sua espressione scioccata e rispose con noncuranza: "Eh, probabilmente qualche fulmine."


"Fulmine?"


"Sì." Il giovane analizzò con calma la situazione. "Se quello scoppio d'energia fosse continuato, molto probabilmente sarebbe stato il segno di un conflitto tra due grandi maestri, ma dato che è svanito all'istante, molto probabilmente è stato un fulmine che è caduto provocando un incendio.
Questo genere di fenomeno non è così raro."


"Ma Apprendista Senior... guarda il cielo."


"Uh?"


Il giovane alzò lo sguardo e iniziò a sudare copiosamente. Sopra di lui la luna piena stava brillando come un piatto d'argento, il cielo stellato era privo di nuvole.


Come poteva esserci un fulmine in condizioni del genere?


.............


A dieci chilometri di distanza, un uomo vestito di nero era inginocchiato a terra e si reggeva a stento con la sua spada. Metà del suo corpo era ricoperto di fuliggine e l'altra metà era bruciata. L'armatura flessibile al di sotto dei suoi vestiti era stata fatta a pezzi e il suo tronco e le sue gambe erano cosparsi di sangue.


Quest'uomo era Bi Luo, era appena caduto dal cielo e la sua tecnica illusoria era stata dispersa automaticamente, rivelando il suo vero aspetto.


Se non fosse stato per la Perla Armatura di Ghiaccio che aveva usato all'ultimo momento, sarebbe stato ferito così gravemente da perdere tutte le sue forze. In quel caso si poteva immaginare cosa gli sarebbe accaduto.


"Maestro del Palazzo Marziale Bi, la tua mossa di prima ha usato troppa vera essenza facendoti perdere il controllo della tua illusione?" Chiese Lin Ming con un lieve sorriso.


Il ragazzo non aveva usato tutta la potenza dell'Annientamento Thunderfire, utilizzandone solo il 40%.


Era una tecnica che aveva analizzato con cura e l'aveva padroneggiata durante il mese che aveva trascorso nella catena montuosa dell'Antenato Chi Yan.


La versione completa dell'Annientamento Thunderfire era molto lenta, aveva un lungo periodo di attivazione. Inoltre consumava molta energia. Non solo, con l'attuale coltivazione di Lin Ming, controllare simultaneamente il Fulmine Divino del Drago del Fiume Viola di grado Earth bassa qualità e una Fiamma Cremisi del Nucleo della Terra di grado Human media qualità era impossibile.


Se avesse usato imprudentemente l'Annientamento Thunderfire non sarebbe riuscito a controllarne la forza e probabilmente sarebbe rimasto ucciso dall'esplosione.


"Tu..." Bi Luo aveva un'espressione incredula. La forza di Lin Ming superava la sua comprensione, era impossibile che un sedicenne fosse così potente.


"Ahahahahah!" Bi Luo rise fragorosamente all'improvviso.


"Credi di potermi uccidere? Potrei non essere al tuo livello, ma se voglio andarmene non potrai fermarmi! Hai un'Anima del Tuono di grado Human alta qualità? Se diffondessi questa notizia quanti maestri Xiantian si interesserebbero a te?" Bi Luo mostrò un sorriso sinistro e vendicativo.


Lin Ming lo fissò impassibile, non sembrava che gli importasse.


"Normalmente, anche se qualcuno fosse interessato a te, potresti rimanere nella setta e nessuno oserebbe toccarti. Ma ora... l'Isola della Divina Fenice e la Regione Demoniaca del Mare del Sud stanno per fare una guerra. In un caos del genere, credi di poter essere protetto?"


"Lin Ming, sei troppo sicuro di te stesso, ma alla fine i geni sono sempre troppo sicuri di sé, per questo muoiono così facilmente! Credevi di potermi attirare allo scoperto nascondendo la tua forza? Credi di potermi uccidere? Dato che ho osato attaccarti, naturalmente ho dei metodi per proteggermi. Tu... non puoi fermarmi!"


"Credi che non possa farlo?" Lin Ming sorrise lievemente mostrando un'espressione pensierosa.
                                


                                



