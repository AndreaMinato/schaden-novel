---
weight: 3280
title: Capitolo 328 - Situazione Disperata
pubDate: 2025-12-15T08:37:10.201Z
tags:
    - mw
---


Nota traduzione: il titolo (上天无路入地无门) letteralmente si traduce con "Nessuna Via verso il Cielo, nessuna Porta verso la Terra".


Vedendo il sorriso di Lin Ming, Bi Luo si raggelò:"Questo ragazzo aveva un piano?"


Bi Luo teneva molto alla vita. Conosceva diversi metodi di fuga e la Fazione Miraggio in origine era un Sect che si specializzava nel camuffamento e nelle tecniche di evasione.


A meno che non si trovasse di fronte ad un esperto Xiantian, Bi Luo era sicuro di potercela fare. Sarebbe stato sicuro di poter scappare perfino da un maestro ad un passo dallo Xiantian.


"Lin Ming, sei ancora così arrogante! Allora perché non provi a fermarmi!"


Mentre parlava, Bi Luo iniziò a tremare e il suo aspetto impallidì mortalmente.
Sputò una boccata di sangue che si disperse nell'aria. L'uomo si trasformò in un bagliore rosso sangue mentre sfrecciava nella direzione opposta, la sua velocità era diventata inconcepibile!


Tecnica di Fuga Illusoria del Sangue!


Era un'abilità che danneggiava l'essenza di sangue e la vitalità di una persona per poter aumentare la propria velocità di dieci volte per un breve periodo di tempo. Questa era una rapidità che nemmeno un maestro Xiantian avrebbe potuto raggiungere.


Questo era anche il motivo per cui Bi Luo era così sicuro di sé. Naturalmente avrebbe potuto mantenere questo ritmo solo per un bastoncino di incenso di tempo, ma era più che sufficiente per seminare Lin Ming e un qualunque maestro Houtian. Poteva cercare un posto sicuro dove nascondersi e riprendersi.


Questa tecnica era l'ultima risorsa di un illusionista. Dopo averla usata sarebbe stato difficile tornare al picco delle sue condizioni nei prossimi sei mesi. Se non fosse stato costretto, Bi Luo non avrebbe mai usato una tecnica così drastica.


Vuoi scappare?


Lin Ming sogghignò e non si mosse nemmeno. Non avrebbe avuto nemmeno il tempo di attaccare, Bi Luo era così veloce.


L'aria tremò, il vento fischiava; l'uomo sembrava una meteora rossa come il sangue mentre sfrecciava all'orizzonte.


<em>Bang!!!</em>


Ci fu un rumore soffocato mentre Bi Luo si schiantò contro una barriera invisibile. In quell'istante la sua carne esplose per l'impatto e il sangue fresco schizzò al cielo.


Era come un pomodoro maturo che era stato lanciato a piena forza contro il vetro di una finestra; si era ridotto in poltiglia.


La barriera tremò per un breve momento e poi... Bi Luo strisciò lentamente a terra, era cosparso di sangue.


Lin Ming non si era nemmeno mosso.


Bi Luo era in uno stato pietoso, quasi ogni singolo osso del suo corpo si era spezzato:"Io... Io..."


Non appena aprì la bocca, sputò sangue e pezzi di organi interni.


Stese il suo braccio rotto e tremante, era cosparso di sangue, la sua espressione si riempì di rimpianto e incredulità.


"Maestro del Palazzo Marziale Bi, hai speso la tua essenza di sangue per raggiungere una velocità incredibile eppure ti sei schiantato contro la barriera. Nel mondo dei mortali ci sono persone che si suicidano picchiando la testa contro un muro, ma non mi aspettavo che valesse anche per i praticanti di arti marziali..." Mentre Lin Ming parlava lentamente, Bi Luo si infuriò così tanto che quasi perse i sensi.


"Quando sei stato colpito dal mio Annientamento Thunderfire avevo già creato un mondo dei sogni attorno a noi. Mi è stato detto che questo incantesimo può essere rotto solo da un Maestro Xiantian e avrebbe isolato dal mondo esterno. Il Maestro del Palazzo Marziale è fuggito subito senza nemmeno notare che avevo creato questa barriera?"


Con la coltivazione di Bi Luo, se fosse stato allerta, sarebbe riuscito a scoprire le fluttuazioni di energia del mondo dei sogni. Però era stato spaventato troppo da Lin Ming e aveva cercato di scappare frettolosamente.


"In... incantesimo illusorio..." Le labbra di Bi Luo tremarono mentre guardava la Lancia della Cometa Viola avvicinarsi sempre di più, il suo volto era incredibilmente pallido. Un uomo che temeva la morte, quando stava per arrivare la sua ora, avrebbe avuto ancora più paura:"Lin Ming... ti prego... non uccidermi. Sono un Vice Maestro del Palazzo delle sette arti di Fortuna Celeste. Nel bene o nel male sono comunque il tuo maestro. In futuro diventerai un Imperatore Impareggiabile. Non vale la pena avere una cattiva reputazione per una persona indegna come me..."


Lin Ming si fermò un po' sorpreso, poi iniziò a ridere. Questo era la battuta più stupida che avesse mai sentito in tutta la sua vita:"Credi di essere il mio maestro? Ahah... ho visto persone sfacciate, ma tu le batti tutte. Hai usato le tue illusioni per intrappolarmi; quando mai mi hai considerato un tuo discepolo?"


"Mi sbagliavo, ero preso dalle mie ossessioni. Se mi lascerai vivere, potrò aiutarti a testimoniare contro Ouyang Boyan e rivelare tutto. Con la tua posizione, finché potrai provare che Ouyang Boyan ha provato a farti del male, allora Shi Zongtian ti aiuterà assolutamente... potrebbe perfino ucciderlo!" Mentre era in pericolo mortale, Bi Luo si riprese e la sua mente diventò più lucida. Questa era l'ultima ancora di salvezza che aveva.


Era solo una persona irrilevante, era Ouyang Boyan la vera minaccia per Lin Ming. Secondo Bi Luo, era impossibile che il ragazzo superasse l'Anziano in breve tempo.


"Testimoniare contro Ouyang Boyan?" Lin Ming esitò. Non sembrava un piano assurdo.


"...Sì, sì! Se testimonierò e darò a lui la colpa, Shi Zongtian inizierà a sospettare di lui anche senza alcuna prova. Così manderà delle persone a tenerlo d'occhio. Quando arriverà qual momento..."


Sembrava che Bi Luo avesse trovato una via di salvezza. Parlò con sempre più entusiasmo cercando di alzarsi da terra, ma in quel momento brillò un bagliore freddo; la Lancia della Cometa Viola aveva trapassato la gola di Bi Luo.


Era tutto finito in un momento, come se non fosse cambiato nulla a parte quel buco cremisi nel collo di Bi Luo.


Gli occhi dell'uomo sembravano aver perso il loro spirito. Sporse la mano come se stesse cercando di afferrare qualcosa:"...Perché..." Dato che le sue corde vocali erano state strappate, la voce di Bi Luo era roca.


"Mi dispiace ma non ti credo. Inoltre... se non ti uccidessi qui, non sarei a posto con la mia coscienza" Disse con indifferenza Lin Ming mentre ritraeva la sua lancia.


"A posto... con... la coscienza per... questo... ahah..." Bi Luo rise e poi si accasciò a terra, senza vita.


Nonostante Lin Ming sapesse che, usando il modo suggerito da Bi Luo, ci sarebbe stata una probabilità del 70% o dell'80% di risolvere la crisi causata da Ouyang Boyan, Bi Luo provava ostilità nei suoi confronti ed era anche una persona che lo disgustava. La via marziale di Lin Ming agiva in base ai suoi pensieri e alla sua natura. Non voleva risparmiare la misera vita di Bi Luo solo perché temeva dei potenziali pericoli.


E se Bi Luo avesse davvero testimoniato contro Ouyang Boyan, gli avrebbe fatto giurare sul suo cuore delle arti marziali di non ucciderlo.


Lin Ming non avrebbe fatto un compromesso del genere con una persona malvagia.


Inoltre il ragazzo aveva un piano folle in mente, voleva uccidere Ouyang Boyan e testare una sua ipotesi.


Lin Ming guardò il corpo di Bi Luo, poi prese un pugnale dal suo anello spaziale. Prese un po' dell'essenza di sangue dell'uomo e provò a farla assorbire al Cubo Magico. Il risultato fu deludente. Sembrava che l'oggetto avesse perso tutto il suo interesse nei confronti dell'essenza di sangue di un Maestro Houtian una volta che si era aperto una seconda volta.


Bi Luo era il secondo maestro Houtian che Lin Ming aveva ucciso. Era riuscito a confermare che l'essenza di sangue Houtian non era più utile al Cubo Magico.


"La mia ipotesi non è sbagliata, solo che non so se l'essenza di sangue di un maestro Xiantian potrà aprire di nuovo il Cubo Magico..." Mormorò tra sé e sé Lin Ming.


Dopo aver ucciso Ouyang Boyan e aver preso la sua essenza di sangue avrebbe provato ad aprire di nuovo il Cubo Magico...


Questo era il piano di Lin Ming.


Il Cubo Magico proveniva dal Regno Divino. Lì i maestri Houtian e Xiantian erano come delle formiche. Se il Cubo Magico era un oggetto divino per cui innumerevoli Anziani Esperti avrebbe lottato, come poteva essere soddisfatta dell'essenza di sangue di un mero maestro Houtian?


Forse la sola essenza che poteva suscitare l'interesse del Cubo Magico era al livello della scaglia inversa?


Lin Ming si ricordava ancora di quando aveva assorbito la scaglia. Allora la sua coltivazione era insufficiente e Yan Mo aveva intenzione di sigillare il sangue della scaglia inversa nel suo corpo e aspettare che aumentasse di livello per poi assorbirla lentamente.


Non appena il sangue della scaglia inversa era entrato nel corpo di Lin Ming, il Cubo Magico si era agitato e aveva iniziato ad emanare una forte pressione e quasi aveva sottratto il sangue della scaglia inversa al ragazzo.


Quando stava quasi per essere inghiottito dal Cubo Magico, colto dal panico, il sangue della scaglia inversa aveva deciso di fondersi con Lin Ming.


Dopo questo incidente, il Cubo Magico aveva davvero smesso di provare ad assorbire il sangue e invece aveva aiutato il ragazzo a fondersi con la scaglia.


Per questo Lin Ming era riuscito a raggiungere una conclusione.


Il Cubo Magico era intelligente e non era un oggetto inanimato.


Lin Ming aveva un vago presentimento. Ciò che il Cubo Magico desiderava non era l'essenza di sangue di un maestro Houtian, Xiantian o del Nucleo; non poteva gradire un'energia di così basso livello. Ciò che desiderava era l'essenza di sangue di un vero guerriero; ad esempio degli Anziani Esperti del Regno Divino.


Il motivo per cui aveva assorbito l'essenza di sangue di un maestro Houtian era stato solo per mandare un segnale, che aveva bisogno di essenza di sangue!


Ma per quale motivo doveva farlo?


Lin Ming aveva sempre pensato che il Cubo Magico fosse strano.


Quando era nel suo mondo aveva inghiottito le anime di così tanti Esperti del Regno Divino, causando una calamità e ora che era nelle mani di Lin Ming aveva iniziato ad assorbire sangue!


Divorare anime!


Assorbire sangue!


Questi erano concetti che si potevano trovare solo nei metodi di coltivazioni di creature demoniache. Che la persona che aveva creato il Cubo Magico fosse un Dio Demoniaco?


Lin Ming non era contrario alle vie demoniache. Poteva usare qualsiasi energia, purché fosse potente e non tradisse la sua coscienza.


Dopo aver visto che non c'era alcun risultato, Lin Ming mise da parte il corpo di Bi Luo e tornò velocemente al fronte.


Dopo essersi fatto strada, Lin Ming scoprì che, non solo la carica non si era fermata, ma era diventata anche più intensa e pericolosa. Stavano arrivando sempre più bestie feroci!


"Bestie feroci di quarto livello e anche due di loro?" Lin Ming aggrottò le sopracciglia. Di questo passo prima o poi sarebbe arrivata anche una creatura di quinto livello!


Perfino lui avrebbe avuto problemi nell'affrontare una bestia feroce di quinto livello!


"Questo è un po' problematico..." L'espressione di Lin Ming divenne solenne.


Non lo pensava solo Lin Ming, ma anche tutte le persone più importanti di Qingsang. Questa carica era molto più terrificante rispetto a quella precedente. Arrivavano sempre più bestie feroci; era stato spazzato via oltre metà dell'esercito.


Senza l'aiuto del giovane vestito di giallo, la carica avrebbe già assalito la città.


"Questo Lin Ming, stanno quasi per invaderci, dov'è andato? Se non ci possiamo affidare a lui in questo momento critico, tanto vale considerarlo un estraneo!"


Zhu Ping sbuffò freddamente mostrando un'aria arrogante. Di tutti i presenti, solo lui sapeva di Bi Luo ed era estremamente agitato. Non sapeva se fosse riuscito ad uccidere Lin Ming. Se avesse portato a termine la sua missione allora perché non era tornato? Per difendere Qingsang contava anche su di lui.
                                


                                



