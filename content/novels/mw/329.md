---
weight: 3290
title: Capitolo 329 - La Sensazione di Essere Ignorati
pubDate: 2025-12-15T08:37:10.201Z
tags:
    - mw
---


Sentendo le parole piene di ironia di Zhu Ping, Lin Wanshan si irritò. "Cosa intende dire? Lin Ming non è forse andato a combattere?"


"Non ho detto questo. Sto solo dicendo quello che so. Fin dall'inizio si è addentrato tra il branco di bestie ed è sparito. Se non fosse stato per quel cavaliere vestito di giallo, il nostro esercito sarebbe già stato spazzato via."


Mentre parlava, Zhu Ping guardò con disprezzo Shi Linkai. All'inizio il capoclan voleva cacciare via il giovane vestito di giallo e aveva quasi scatenato uno scontro. Zhu Ping invece era stato molto rispettoso ed era riuscito a far rimanere il giovane nella città di Qingsang. Se non fosse stato per il suo intervento, chissà cosa sarebbe successo durante la battaglia di oggi.


Shi Linkai si era appena ritirato per riposarsi e sentì le parole di Zhu Ping. Divenne rosso di rabbia e disse: "Cosa intende dire?!"


"Cosa? Il capoclan Shi la pensa differentemente? Crede che avreste vinto se avesse combattuto contro quel cavaliere vestito di giallo?"


Shi Linkai si ammutolì. Se avesse davvero lottato contro quel giovane sarebbe stato picchiato e forse anche ucciso.


Mentre il gruppo stava discutendo, il giovane era impegnato a lottare contro le bestie feroci di quarto livello.


C'erano due Lupi Putrescenti a Due Teste, delle bestie feroci dalla velocità incredibile. Attaccarono il giovane accerchiandolo, ma non riuscirono ad ucciderlo. Con pochi fendenti le creature furono ridotte in poltiglia.


"Forte!"


Lin Wanshan non poteva non riconoscere la potenza di quest'uomo. Aveva resistito per così tanto tempo, aveva ucciso migliaia di bestie feroci e non sembrava stesse esaurendo vera essenza.


Lui, Zhuang Fan, Shi Linkai e gli altri avevano combattuto per un quarto d'ora e avevano esaurito le forze. Si erano dovuti ritirare nell'accampamento per recuperare le energie.


Insieme, loro tre erano riusciti ad uccidere due o trecento bestie feroci, una misera parte di quelle che aveva massacrato il giovane vestito di giallo. Il divario tra di loro era troppo vasto.


Mentre distoglieva lo sguardo dall'uomo, Lin Wanshan guardò verso la direzione in cui era scomparso Lin Ming, si stava preoccupando. Dov'era andato il ragazzo? Erano passati solo due o tre quarti d'ora, ma non aveva più visto traccia di lui. Era anche apparso un fulmine un momento fa, perché ci sarebbe stato un tuono in un cielo così limpido?


Vedendo l'espressione tesa di Lin Wanshan, Zhuang Fan disse: "Vecchio Lin, non si preoccupi, dovrebbe andare tutto bene. Nemmeno le bestie feroci di quarto livello sarebbero una minaccia per lui. E con la sua velocità, l'Eroe Lin può ritirarsi quando vuole, è molto più rapido delle bestie feroci."


Dopo aver sentito queste parole, Zhu Ping sogghignò internamente. Bestie feroci di quarto livello? E se dovesse affrontare creature del genere e fosse stato attaccato di sorpresa da un maestro?


La forza del vecchio aveva raggiunto gli stadi avanzati dell'Houtian. Lin Ming era un coltivatore di un Sect, ma anche il vecchio lo era!


Non solo, l'assassino era abile negli attacchi a sorpresa e nelle tecniche di occultamento. Con queste tecniche e la sua coltivazione in confronto a quella negli stadi intermedi di Lin Ming, avrebbe potuto uccidere sicuramente il ragazzo nel bel mezzo di una battaglia così caotica. Anche se Lin Ming avesse avuto degli assi nella manica non sarebbe riuscito a bloccare un attacco del genere!


Nonostante non avesse conosciuto da tempo il vecchio, Zhu Ping aveva notato la sua cautela. Non avrebbe fatto nulla di avventato. Se il vecchio aveva detto di avere il 70% circa di probabilità di successo allora non avrebbe fallito!


Zhu Ping era entusiasta al pensiero della morte di Lin Ming. <em>'Aspetta e vedrai, la fortuna della tua famiglia Lin sta per finire. Non appena Lin Ming morirà e il Decimo Principe ascenderà al trono, la famiglia Zhu gli darà in sposa un'altra donna facendola diventare imperatrice. Allora la mia famiglia Zhu diventerà una delle tre più grandi famiglie del regno di Fortuna Celeste, mentre il tuo Lin Ming diventerà storia!'</em>


Pensando al magnifico futuro della sua famiglia, Zhu Ping si fece trascinare dalla fantasia. Non poté trattenersi dal gongolare e disse: "Certamente, il Giovane Eroe Lin è veloce, ma a volte nel campo di battaglia non va tutto come previsto. Un errore può costare la vita. Un uomo virtuoso e generoso come il Giovane Eroe Lin sarà sicuramente benedetto dal cielo, quindi dovrebbe essere al sicuro. Ma il fratello Wanshan dovrebbe prepararsi nel caso succedesse qualcosa..."


Lin Wanshan era furioso. Stava per scoppiare di rabbia quando all'improvviso sentì uno sbuffo freddo, simile al rimbombo di un tuono.
Quando Zhu Ping sentì questo suono, iniziò a tremare, il suo volto impallidì e fu costretto ad arretrare. Il sangue nel suo corpo si agitò con violenza e ne fu quasi ferito.


"Comandante dell'esercito Zhu, mi dispiace deluderla."


Era emersa una figura dalle ombre, la sua mano stava tenendo una lunga lancia viola. Era Lin Ming.


In quell'istante Zhu Ping impallidì mortalmente!


No... impossibile... quel vecchio non ha detto che avrebbe ucciso il ragazzo?


Questo non significava che era stato Lin Ming ad uccidere quel vecchio?


No, era impossibile, assolutamente impossibile! La forza del vecchio aveva raggiunto gli stadi avanzati dell'Houtian e proveniva anche da un Sect. Anche se Lin Ming l'avesse sconfitto, sarebbe stato impossibile che non fosse rimasto ferito.


Dov'era andato il vecchio? A giudicare dal tono delle parole di Lin Ming, aveva già dedotto cos'era successo!


Vedendo l'espressione spaventata di Zhu Ping, Lin Ming disse sorridendo lievemente: "Sembra davvero nervoso di vedermi sano e salvo. Sembro più spaventoso di qualche bestia feroce?"


Il ragazzo sorrise, ma il suo sguardo era freddo e spietato, era pieno di intento omicida.
Zhu Ping rabbrividì. Prima, Lin Ming gli aveva sempre dato l'impressione di essere un ragazzo comune e innocuo. Sembrava perfino facile da maltrattare. Questa era l'impressione che aveva dato Lin Ming nei quindici anni in cui aveva vissuto a Qingsang, era un'immagine impressa da tempo nelle menti di molti ed era difficile da cambiare.


Nonostante Zhu Ping conoscesse la posizione attuale di Lin Ming, aveva pensato che il ragazzo sarebbe morto da un momento all'altro grazie all'aiuto del vecchio. Si era rivolto a Lin Ming con rispetto, ma non lo temeva.


Ma ora Zhu Ping sentiva che questo sguardo spietato lo stesse trapassando. Una forza invisibile lo stava schiacciando, facendolo iniziare a sudare!


Era terrorizzato ora che aveva visto che Lin Ming non era più il giovane inesperto e ingenuo che era facile da maltrattare, ma era invece un esperto che poteva disporre come voleva della vita dei mortali!


Zhu Ping deglutì, forzò un sorriso e disse: "Giovane Eroe Lin, per favore non scherzi con me... naturalmente sono incredibilmente lieto per il suo ritorno. Con lei qui difendere Qingsang sarà molto più facile."


"Oh? Allora è così? Ahah..." Lin Ming stava ancora sorridendo, ma la sua espressione stava facendo tremare Zhu Ping; era una pressione emanata da una pura forza dominante.


<em>'Calmati... calmati...'</em> Si ripeté mentalmente il Comandante. Anche se l'attacco a sorpresa del vecchio era fallito, Lin Ming non avrebbe saputo necessariamente che avesse qualche rapporto con lui. Al massimo ora avrebbe avuto un sospetto, non c'erano prove.


Zhu Ping si confortò pensando questo. Ciò di cui non si era accorto, o di cui non voleva rendersi conto, era che cose come le prove, le regole e le leggi si applicavano a persone di posizione simile. Come le dispute tra la gente comune o tra un praticante di arti marziali che accusava un altro coltivatore dello stesso livello.


Quando c'era un'enorme divario come tra Lin Ming e Zhu Ping, non erano necessarie delle prove. Le parole del ragazzo sarebbero state determinanti; sarebbero diventate regole e leggi!


In quel momento Lin Ming sentì una voce piacevole: "Sei il Giovane Eroe Lin Ming? Il mio nome è Lan Yi, vorrei porgerti i miei saluti."


Lin Ming si girò e vide che la persona che stava parlando era la ragazza vestita di bianco che proveniva dal Sect Conquista Luna.


Dopo che era arrivata a Qingsang si era lavata e aveva indossato un abito fatto di seta nivea. Aveva dei bei lineamenti e i suoi abiti erano fatti su misura, accentuando la sua vita snella e graziosa. Sembrava dolce e raffinata, era facile rimanere incantati da lei.


<em>Lan Yi?</em>


Lin Ming aveva una memoria molto buona. Ripensò per un momento e non si ricordò il nome di questa persona nel programma di allenamento.


Una ragazza di diciotto o diciannove anni che aveva raggiunto il picco del Circolazione e che non era nel programma? O stava nascondendo il suo vero nome?


Lin Ming stava solo riflettendo con noncuranza. La salutò con cortesia: "Così sei la Signorina Lan, piacere di conoscerti."


Lan Yi mostrò un lieve sorriso e disse: "Giovane Eroe Lin, un momento fa a sud-est da qui c'è stato un fulmine. Mi chiedo se il Giovane Eroe Lin l'abbia visto?"


Chiese la ragazza spalancando i suoi bellissimi occhi. Quando era stato annunciato il programma di allenamento congiunto non era andata ai Sette Profoun Valley, ma aveva sentito diverse dicerie riguardo a Lin Ming. Aveva saputo che aveva sedici anni e che aveva appena raggiunto gli inizi del Circolazione, ma era riuscito a sconfiggere molti geni al picco del Circolazione. Si diceva anche che Lin Ming fosse un praticante di arti marziali con una compatibilità di fusione incredibilmente alta e controllava un'arma potentissima fatta di tuoni.


Anche il giovane di fronte a lei si chiamava Lin Ming e sembrava avesse circa sedici anni.
Comunque la sua coltivazione era negli stadi intermedi del Circolazione, solo un po' più alta del Lin Ming della Valle dei Sette Misteri. Ma se il ragazzo fosse avanzato di recente, questo avrebbe avuto senso.


Questo aveva fatto riflettere Lan Yi. Il terrificante fulmine che era caduto prima era stato causato da Lin Ming? Il miglior discepolo della Valle dei Sette Misteri e il solo talento di grado Heaven dell'Isola della Divina Fenice? Quel Lin Ming?


Era appena tornata in questa città, ma aveva incontrato il leggendario talento dei 19 Sect di terzo livello. Le circostanze erano davvero troppo bizzarre.


Lan Yi non aveva molte speranze che fosse vero, stava solo considerandone l'eventualità. Se fosse stato davvero Lin Ming... allora avrebbe potuto aiutarla ad esaudire i suoi desideri...


Pensando a questo, la ragazza allargò il suo sorriso cercando di sembrare più amichevole, ma non aveva mai usato approcci del genere, così si sentì un po' in imbarazzo.


Lin Ming vide il sorriso di Lan Yi e iniziò a provare dei sospetti. La ragazza gli aveva dato l'impressione di essere molto fredda e naturalmente il suo comportamento era ragionevole. Solo pochi giorni fa il suo intero Sect era stato distrutto insieme a tutte le persone che conosceva, quindi doveva essere di pessimo umore. Ma perché gli stava sorridendo all'improvviso?


Lin Ming annuì: "Ho visto il fulmine. Perché? La signorina Lan crede che un raro tesoro celeste sia caduto dal cielo?"


.....


Mentre i due stavano parlando, il giovane vestito di giallo rilasciò una tecnica sbalorditiva sul campo di battaglia, uccidendo un altro Lupo Putrescente a due teste. I soldati sul campo esultarono.


Al giovane piaceva molto questa sensazione. Era cresciuto nella setta Conquista Luna e si era sempre sentito invisibile, non era mai stato oggetto di ammirazione.


Si girò a guardare verso l'accampamento con uno sguardo pieno di aspettativa. Il giovane voleva vedere la sua apprendista junior guardarlo mentre uccideva la bestia feroce di quarto livello in modo maestoso. Tuttavia vide Lan Yi accanto a Lin Ming con un dolce sorriso, come se stesse conversando contenta con lui.


Non gli aveva dato nemmeno uno sguardo...
                                


                                



