---
weight: 331
title: Capitolo 331 - Mostro di Melma
pubDate: 2025-12-15T08:37:10.201Z
tags:
    - mw
---


Il giovane vestito di giallo rimase scioccato da questo contrattacco. Questo ragazzo era davvero abile!


Non si era trattenuto nell'ultimo colpo, ma dato che aveva attaccato così velocemente non aveva usato le tecniche di spada e i metodi di coltivazione della setta Conquista Luna. La forza di quell'ultima mossa equivaleva solo al 20-30% della sua mossa più potente.


"Mi chiedo quanti colpi potrai bloccare? Energia di Spada Trasversale!"


L'aura del giovane cambiò all'improvviso, la vera essenza si intrecciò per il suo corpo, diventando letale e affilata. Emanò dell'intento omicida.


Il giovane vestito di giallo si stava preparando a combattere con tutte le sue forze.


Lin Ming si incupì. Pensava solo che questo malinteso fosse bizzarro. Anche se avesse provato a spiegarsi, il giovane con l'abito giallo avrebbe mai creduto che la sua dea si era avvicinata a Lin Ming di sua iniziativa? Anche se avesse potuto provarlo, questo giovane non l'avrebbe comunque accettato.


Lin Ming tirò fuori la sua lancia percorsa da fulmini scintillanti. La vera essenza zampillò nell'aria come del tessuto strappato di colpo.


Nonostante il giovane vestito di giallo non fosse troppo talentuoso, era comunque un maestro Houtian di un Sect. Se avesse voluto finire velocemente questa battaglia, Lin Ming avrebbe dovuto prenderlo sul serio. La Forza del Dio Blasfemo non si era ancora ripristinata completamente, ma anche se lo fosse stata, Lin Ming non l'avrebbe usata solo per questo.


Mentre la battaglia stava per cominciare, in quel momento risuonò un ruggito per tutto il campo di battaglia, un rumore così potente da sembrare un tuono.


Il giovane vestito di giallo sussultò. Guardò nelle profondità dell'orda di bestie e vide un'ombra che si stava dirigendo verso di loro, sochilometriva ad una collina.


Il giovane vestito di giallo era scioccato, cos'era quella?!


Anche Lin Ming era esterrefatto e la sua espressione divenne solenne.


"Bestia feroce di quinto livello?"


Una creatura di quarto livello equivaleva ad un normale praticante di arti marziali all'Houtian, mentre una di quinto aveva la stessa potenza di un normale maestro Xiantian!


Naturalmente, dato che i praticanti di arti marziali del mondo dei mortali avevano delle fondamenta instabili, non avevano alcuna possibilità di raggiungere lo Xiantian. Quindi non sarebbe potuto esistere un livello del genere. Una bestia di quinto livello equivaleva ad un maestro al picco dell'Houtian di un Sect o perfino ad una persona ad un passo dallo Xiantian.


Questo era anche il livello di Qin Ziya.


"ROAR!"


Il ruggito terrificante era travolgente come una valanga o uno tsunami, il terreno tremò.


Una persona comune sarebbe rimasta assordata e stordita da questo suono. Molti soldati che erano già stremati quasi caddero a terra dopo averlo sentito.


Di conseguenza la formazione dell'esercito iniziò a scomporsi, erano in una situazione precaria!


Invece le decine di migliaia di bestie feroci divennero ancora più violente.


L'intero campo di battaglia entrò nel caos.


Zhuang Fan e Lin Wanshan impallidirono. La situazione era cambiata così velocemente che non avevano nemmeno il tempo di rispondere. Cosa avrebbero potuto fare contro una bestia feroce di quinto livello?


Ora Lin Ming era troppo occupato per affrontare il giovane vestito di giallo. Se avesse lasciato che la creatura superasse la linea difensiva, le truppe sarebbero crollate. Una volta accaduto, Qingsang sarebbe stata sopraffatta.


Doveva distrarre la creatura in qualche modo. Lin Ming non era sicuro di poter sconfiggere quella bestia in uno scontro frontale. La sua forza era superiore e, sopratutto, la Forza del Dio Blasfemo si era ricaricata solo circa del 70-80%. Se avesse usato l'Annientamento Thunderfire in quel momento, non sarebbe riuscito a scatenarne il massimo potere.


Doveva prendere tempo.


Lin Ming si girò e vide che il giovane vestito di giallo era un po' impallidito. Il ragazzo rise fragorosamente e disse: "Uh, cosa c'è? Hai paura?"


Il giovane vestito di giallo rimase sbalordito per un momento prima di ribattere con furia: "Hai il coraggio di dire che io ho paura? Chi credi sia la tartaruga? Fin dall'inizio ti sei nascosto e sei tornato solo ora!"


Lin Ming non sembrò sentire la provocazione del giovane. Disse: "Vuoi fare una scommessa?
Vediamo chi può resistere contro questa bestia feroce di quinto livello più a lungo e chi la può ferire di più. Il perdente dovrà stare lontano da Lan Yi, che ne dici?"


Il giovane vestito di giallo disse sorridendo: "Il perdente dovrà stare lontano da Lan Yi? Ahah, chi ti credi di essere? Sei un rospo che desidera mangiare carne di cigno, credi di avere i requisiti per poter fare una scommessa con me?"


Lin Ming rispose con indifferenza: "Non importano i requisiti, solo chi ha il coraggio. Se non vuoi scommettere allora andrò da solo."


Dopo che finì di parlare, Lin Ming ignorò il giovane vestito di giallo e si precipitò sul campo di battaglia!


Il giovane rimase esterrefatto. Questo ragazzo era davvero andato ad affrontare la bestia da solo?!


Credeva che Lin Ming lo stesse deliberatamente punzecchiando cercando di fargli fare qualcosa di stupido e che non avesse il coraggio di farsi avanti. Non credeva che sarebbe davvero sceso in campo. Poteva sentire gli occhi di Lan Yi puntati su di lui da dietro, sembrava che la ragazza avesse già una buona impressione di Lin Ming; come poteva lasciare che si mettesse di nuovo in mostra?


Il giovane vestito di giallo aveva capito il piano di Lin Ming. La bestia feroce di quinto livello era molto forte, ma era lenta a causa delle sue enormi dimensioni. Finché fosse stato attento e non si fosse avvicinato troppo non sarebbe stato in pericolo. Questo ragazzo stava cercando di scommettere contro di lui così da poter dimostrare il proprio coraggio, ma senza mettersi in pericolo. Questo piano era davvero astuto!


Pensando a questo, il giovane vestito di giallo strinse i denti per la rabbia, era stato quasi ingannato di nuovo da lui!


Brandì la sua spada e seguì Lin Ming.


I due ci misero un momento per attraversare cinque chilometri. Dopo essersi avvicinati videro quanto era enorme la bestia feroce. Era alta oltre 200 piedi e il suo corpo era color grigio sporco. Sembrava un gigantesco polpo ed era ricoperto da decine di tentacoli spessi e ruvidi.


"Mostro di Melma."


Lin Ming aveva visto delle note riguardo a questa bestia feroce negli antichi testi del Palazzo delle sette arti. Questa creatura viveva nelle paludi più oscure della Landa Selvaggia del Sud e di solito rimaneva nascosta nel fango. Usava i suoi grandi tentacoli per catturare la sua preda. Una volta che un praticante di arti marziali veniva avvolto dai suoi tentacoli e veniva trascinato nella palude, sarebbe stata solo una questione di tempo prima che morisse.


Visto che il Mostro di Melma rimaneva sottoterra per tutto l'anno, il suo corpo principale era molto lento ed era un ottimo bersaglio!


Naturalmente questo non valeva per i suoi tentacoli che invece erano estremamente rapidi. Se uno l'avesse sottovalutata pensando che fosse lenta, sarebbe morto miseramente.


<em>Woosh!</em>


Quando Lin Ming si avvicinò, un gigantesco tentacolo si avventò su di lui come una frusta!


Nonostante il Mostro di Melma fosse potente, era comunque capace di bloccare un suo colpo. Usò la sua tecnica di movimento e la schivò, correndo attorno al Mostro di Melma.


Doveva prendere tempo invece che lottare contro il Mostro di Melma.


Dietro Lin Ming, il giovane vestito di giallo si precipitò in avanti proprio in tempo per vedere questa scena: "Non osa nemmeno attaccare un tentacolo e scappa? Questo tipo mi sottovaluta ancora, è davvero oltraggioso!"


Il giovane vestito di giallo strinse i denti pieno di risentimento. Era sicuro che Lin Ming stesse recitando, cercando di mostrarsi impavido e di sembrare un eroe di fronte a Lan Yi, nonostante in realtà fosse una nullità.


"Se vuoi recitare, allora ti seguirò. Vediamo chi riesce a recitare meglio." Sogghignò il giovane vestito di giallo. Era sicuro della sua forza. Per quanto riguarda recitare? Sarebbe dipeso comunque dalla potenza, il più forte avrebbe potuto fare una dimostrazione ancora migliore!


In quel momento un tentacolo puntò verso il giovane, facendo fischiare il vento!


Il giovane vestito di giallo si rallegrò vedendolo. Tutti avrebbero visto chi era veramente capace.


"Spada che Spazza 1000 Soldati!"


Il corpo del giovane fu percorso da dell'energia di spada. La Spada che Spazza 1000 Soldati era la sua mossa più forte. Era così incredibile da poter scuotere perfino le montagne!


Innumerevoli fendenti d'energia bombardarono il tentacolo spesso, causando una ferita profonda molti piedi e schizzando della melma verde.


<em>Aooh!</em>


Mentre sentiva dolore, il Mostro di Melma ritrasse istintivamente il suo tentacolo.


Il giovane vestito di giallo si sentì davvero soddisfatto del risultato del suo attacco, ma non ebbe nemmeno il tempo di girarsi per sorridere a Lan Yi che cambiò espressione.


<em>Hu hu hu hu!</em>


Una decine di tentacoli piombarono da ogni lato verso di lui. Poteva respingere l'attacco di un solo tentacolo, ma se ne fossero arrivati così tanti avrebbe potuto bloccarli comunque?


Il Mostro di Melma aveva già rivolto tutta la sua attenzione verso il giovane vestito di giallo. Per l'enorme creatura quella ferita non era nulla. Aveva decine di tentacoli e non gli importava perderne un paio. Non solo non avrebbe influenzato la sua forza, i tentacoli tagliati si sarebbero rigenerati.


Il giovane vestito di giallo era in pericolo, assediato dalla raffica di attacchi.


Al confronto solo qualche tentacolo a caso avrebbe attaccato occasionalmente Lin Ming. Il ragazzo non usava mai la lancia per bloccarlo, lo evitava soltanto con la sua tecnica di movimento.


"Questo dannato!"


Il giovane vestito giallo sentì di nuovo di essere stato ingannato.


<em>'Vuoi prendermi in giro? Assolutamente no! Non perderò tempo a giocare con te!'</em>


Il mostro si stava muovendo molto lentamente. Finché il giovane vestito di giallo fosse riuscito a distanziarsi dal suo raggio d'attacco, avrebbe comunque vinto la scommessa. Non valeva la pena di affrontare tutti questi strani tentacoli.


Pensando a questo, il giovane vestito di giallo si girò per scappare ma in quel momento sentì una trasmissione di vera essenza: "Scusa, ma sembra che non potrai scappare.
C'è un incantesimo del mondo dei sogni posto all'esterno..."


"Uh? Cosa?"


Il giovane vestito di giallo sussultò. Non ebbe nemmeno il tempo di reagire e sentì all'improvviso dolore alla testa; si era scontrato con una barriera invisibile!


Aspetta, cos'era questa?!


Il giovane vestito di giallo non ebbe nemmeno il tempo di pensare prima che i tentacoli cercassero di colpirlo da dietro.


<em>Bang!</em>


Il giovane riuscì a stento ad evitare l'attacco, così i tentacoli si schiantarono contro la barriera facendola tremare. Lin Ming sussultò, era davvero un attacco molto forte!


Il colpo di pochi tentacoli aveva davvero fatto vibrare così tanto l'incantesimo. Se il Mostro di Melma avesse attaccato con tutte le sue forze avrebbe potuto fare a pezzi la barriera!


Nonostante Mu Qianyu avesse detto che l'incantesimo potesse bloccare qualunque attacco di un praticante di arti marziali al di sotto dello Xiantian, la Lumaca Gigante non era un essere umano e quindi il suo potere d'attacco era superiore.


Il giovane vestito di giallo impallidì, incantesimo del mondo dei sogni?!


Come poteva un Mostro di Melma rilasciare una barriera del genere?! Naturalmente aveva pensato che l'avesse fatto la creatura, non si sarebbe mai immaginato che fosse stato Lin Ming a crearla. Secondo lui il ragazzo non aveva la possibilità di formare una barriera del genere. Anche se potesse farlo non si sarebbe comunque chiuso insieme al Mostro di Melma.


"Cosa faccio?"


Il giovane vestito di giallo si fece prendere dal panico. Non aveva modo di ritirarsi, il Mostro di Melma lo stava già puntando!


Lin Ming stava usando il giovane vestito di giallo come fonte di distrazione. Stringeva una pietra di vera essenza di medio livello, recuperando più velocemente che poteva la sua forza. La Forza del Dio Blasfemo si stava riprendendo velocemente.
                                


                                



