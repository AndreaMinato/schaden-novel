---
weight: 3320
title: Capitolo 332 - La Brillantezza del Fulmine e del Fuoco
pubDate: 2025-12-15T08:37:10.202Z
tags:
    - mw
---


"Fratelli, mentre abbiamo due maestri ad affrontare il mostro con i tentacoli, ci difenderemo dall'orda di bestie! Finché possiamo resistere e i due maestri uccideranno quello strano mostro, vinceremo!" Gridò un soldato sul campo di battaglia.


Comunque queste parole non ebbero molto effetto, chiunque poteva vedere che i due erano in un svantaggio contro il Mostro di Melma. Il giovane vestito di giallo era stato ferito e messo alle strette, Lin Ming era messo ancora peggio perché stava solo schivando senza nemmeno attaccare.


In questa situazione era già un bene che i due non morissero mentre affrontavano la bestia, figuriamoci ucciderla.


Anche così, nessuno dei soldati si ritirò. Dietro di loro c'era Qingsang, il posto dove vivevano tutti loro cari. Se la città fosse caduta sarebbero tutti morti.


Come potevano anche pensare di ritirarsi?


<em>Rumble rumble rumble!</em>


I tentacoli sfrecciavano come un turbinio di fruste. Il giovane vestito di giallo stava schivando disperatamente tutti gli attacchi e non aveva nemmeno la forza di contrattaccare. Occasionalmente avrebbe ansimato per la stanchezza e avrebbe menato dei fendenti verso la barriera.


Comunque l'incantesimo del mondo dei sogni non era qualcosa che poteva sperare di distruggere, la sua spada non poteva nemmeno far tremare la barriera.


"Io... ho già... attirato la sua attenzione... presto, attacca il Mostro di Melma, altrimenti moriremo entrambi qui!"


Il giovane vestito di giallo stava pensando di scappare lasciando che Lin Ming attaccasse e attirasse l'attenzione della bestia. Comunque il ragazzo non reagì.


Vedendo che Lin Ming lo ignorava e non lo aiutava nemmeno un po', il giovane vestito di giallo si arrabbiò. Si precipitò verso Lin Ming cercando di attirare su di lui i tentacoli, ma il ragazzo era troppo veloce e agile. Non poteva assolutamente raggiungerlo.


"Ah!!!"


Il giovane vestito di giallo gridò miserabilmente. La sua gamba era stata toccata dal muco corrosivo e si era ricoperta di sangue.


Una ferita del genere non l'avrebbe mutilato, ma avrebbe reso più difficile schivare.


Il giovane vestito di giallo strinse i denti e usò tutte le sue forze per spingersi oltre al limite, ma sapeva che non sarebbe riuscito a continuare per molto a lungo.


In quel momento Lin Ming stava già riversando la maggior parte della vera essenza nel Seme del Dio Blasfemo, comprimendola costantemente. Aveva recuperato il 95% della sua forza!


"Resisti solo un po'."


Lin Ming guardò la barriera tremante di fronte a lui, completamente concentrato. Nonostante il Mostro di Melma stesse attaccando il giovane vestito di giallo, ogni volta che lo faceva, avrebbe anche colpito l'incantesimo del mondo dei sogni, causando un enorme impatto.


La forza del Mostro di Melma era di oltre 100.000 jin. Era impossibile che l'incantesimo del mondo dei sogni resistesse ulteriormente.


"È quasi pronto."


Lin Ming sentiva che stava per completare la compressione del Seme del Dio Blasfemo, ma l'incantesimo del mondo dei sogni non sarebbe riuscito a durare ancora a lungo.


L'incantesimo del mondo dei sogni aveva un grande valore per Lin Ming, non voleva perderlo così. Proprio quando la barriera aveva raggiunto il suo limite, il ragazzo fece un cenno e la ritirò.


In quel momento la Forza del Dio Blasfemo si ripristinò completamente!


<em>Bang!</em>


Il giovane vestito di giallo fu colpito dal tentacolo del Mostro di Melma. Volò in avanti sputando sangue, non sembrava diverso da una bambola di pezza rotta.


Mentre veniva sbalzato via, il giovane vestito di giallo sapeva già che i tentacoli lo avrebbero attaccato di nuovo. In questo momento critico, radunò ogni energia che gli rimaneva e, combattendo il dolore, si precipitò in avanti sfuggendo a stento al colpo fatale.


Gridò disperatamente:"Se... io... se io muoio tu allora morirai in modo ancora peggiore! Sbrigati e attacca il suo occhio... la sua debolezza! Altrimenti... moriremo tutti!"


La voce del giovane si sentiva a stento a causa del vento turbolento. In realtà non conosceva il punto debole del mostro, forse non lo aveva nemmeno. Il giovane vestito di giallo l'aveva detto solo perché voleva che Lin Ming lo attaccasse e attirasse la sua attenzione.


Comunque il giovane sapeva che era impossibile che un tipo codardo come Lin Ming non avrebbe mai attaccato.


Tuttavia delle scintille iniziarono a percorrere la lancia e il corpo del ragazzo, facendolo brillare.


Il giovane vestito di giallo rimase stupefatto e poi iniziò a ridacchiare tra sé e sé. Era riuscito ad ingannarlo!


A quanto pareva questo ragazzo avrebbe fatto finalmente la sua mossa e, non solo, sembrava il suo colpo finale. Con lui come diversivo, il giovane vestito di giallo avrebbe potuto sopravvivere. Un momento fa aveva sentito che l'incantesimo del mondo dei sogni era svanito, altrimenti si sarebbe schiantato sulla barriera.


Mentre l'incantesimo svaniva, Lin Ming avanzò impulsivamente verso il Mostro di Melma per lanciare il suo attacco. Questo colpo avrebbe attratto il contrattacco della creatura.


Questa era l'ccasione migliore per fuggire. Il giovane poteva solo sperare che l'attacco di Lin Ming fosse abbastanza forte da provocare il mostro. Lo avrebbe ringraziato per questa opportunità, ma non sarebbe stato altro che uno scherzo. Se non fosse stato per Lin Ming, come sarebbe stato coinvolto in questa situazione? Non vedeva l'ora di vederlo morire a causa del colpo del Mostro di Melma.


Il giovane vestito di giallo sopportò il dolore e usò la sua tecnica di movimento migliore per scappare. Stavolta gli interessava solamente fuggire. Che Qingsang? Non gli importava la vita dei soldati e perfino quella di Lan Yi non era nulla in confronto alla sua.


Il vento fischiò. Lin Ming aprì la Forza del Dio Blasfemo, l'Anima del Tuono e l'Essenza di Fuoco tremavano intensamente.


Nonostante tutti potessero vedere che il ragazzo stesse per attaccare, nessuno a parte lui sapeva quanto sarebbe stato terrificante il potere di questo colpo.


La vera essenza fluì all'impazzata nel Seme del Dio Blasfemo. Il potere compresso del fulmine e del fuoco era al limite della sopportazione, come una diga che stava per scoppiare. Con la Lancia della Cometa Viola, il potere degli elementi si potenziò fino all'estremo.


Fulmine Divino del Drago del Fiume Viola!


Fiamma Cremisi del Nucleo della Terra!


Questo sarebbe stato il più forte Annientamento Thunderfire. Sarebbe stato estremamente difficile controllarne il potere.


Puntò la lancia verso la creatura. Il corpo di Lin Ming era percorso da scariche elettriche e anelli di fuoco, sfrecciò verso il Mostro di Melma come una meteora ardente!


Il tempo sembrò rallentare. I tentacoli ondeggianti, le grida dei soldati, il ruggito delle bestie, tutto questo scomparve lasciando solo il rimbombo del tuono e del fuoco.


<em>Bang! Bang!</em>


Due tentacoli piombarono su Lin Ming, ma furono trapassati dalla sua lancia! Il muco corrosivo fu bruciato istantaneamente dal potere del fulmine e del fuoco. Il ragazzo si avventò sul Mostro di Melma, soverchiante, inarrestabile!


Annientamento Thunderfire!


<em>Bang!</em>


Si scatenò un potere incredibile, sembrava che fosse sorto un sole viola nel cielo notturno. Apparve un'enorme ferita nel mostro da cui schizzò una grande quantità di sangue e muco verde.


Lin Ming continuò a trapassare il corpo del Mostro di Melma, sollevando una doccia di sangue verde lungo il suo percorso!


"Houuaaah!"


Uno splendido pilastro brillante trapassò il cielo; il Mostro di Melma ruggì di dolore.


Le fiamme illuminarono il cielo. Innumerevoli bestie feroci furono incenerite dal fuoco, moltissimi mostri crollarono a terra.


Anche il giovane vestito di giallo rischiò di morire. L'onda di calore lo colpì, bruciandogli i capelli e i vestiti e scagliandolo a terra.


Comunque non si preoccupò di questo. Poteva solo guardare con incredulità l'inferno furente e sentire che la forza vitale del Mostro di Melma si stava indebolendo, il suo cuore tremava.


Il Mostro di Melma era morta?


<em>Come... Cosa... è appena successo?</em>


Il Mostro di Melma sembrava essere il capo della seconda orda di bestie feroci. Mentre il suo corpo bruciava, tutte le creature si fermarono come se avessero perso tutto il loro coraggio e smisero di attaccare.


Ogni bestia feroce si girò verso il Mostro di Melma avvolto dal mantello di fiamme.
Poi dopo diversi respiri di tempo, iniziarono a ritirarsi come una marea, scappando da Qingsang.


<em>Hualalala...</em>


Presto tutte le creature sul campo di battaglia si erano ritirate, lasciando dietro solo dei corpi.


I mostri si erano ritirati?


Tra gli ammassi di carne e sangue, tutti i soldati di Qingsang stremati rimasero increduli mentre guardavano le bestie feroci ritirarsi.


Quell'inferno spaventoso che aveva raggiunto il cielo sembrava aver riscaldato i loro corpi e il loro spirito.


Abbiamo vinto?


Nessuno poteva crederci mentre fissavano la gigantesca ombra del mostro. Quel mostro invincibile era stato davvero ucciso da Lin Ming in una sola mossa.


"Abbiamo vinto!"


"Le bestie feroci si sono ritirate!"


Dopo un momento di silenzio, tutti i soldati iniziarono ad esultare. Molti si abbracciarono per l'entusiasmo, delle lacrime calde rigavano il loro volto, scorrevano sui volti sporchi di polvere e sangue, lasciando delle tracce ben visibili.


Questi soldati erano diversi da Lin Ming. Dopotutto erano solo mortali. Se non avesse potuto difendere Qingsang, Lin Ming avrebbe potuto ritirarsi liberamente, ma loro non avevano un tale lusso. Questi soldati si erano preparati a morire sul campo di battaglia.


L'orda di bestie feroci sembrava infinita. Erano già al limite e, quando era apparso il Mostro di Melma, le creature erano diventate sempre più feroci e li avevano quasi sopraffatti.


Comunque, contro ogni aspettativa, il Mostro di Melma era stata distrutta da Lin Ming in un solo attacco. Avevano vinto dopo questo ribaltamento della situazione!


.....


Accanto al Mostro di Melma, Lin Ming si inginocchiò a terra e cercò di reggersi usando la sua lancia. Il consumo di energia era stato enorme; questo singolo colpo aveva esaurito il 60% della sua vera essenza.


Al momento, anche se aveva aperto la Forza del Dio Blasfemo e aveva anche la Lancia della Cometa Viola, non poteva utilizzare tutta la forza dell'Annientamento Thunderfire. Era stato a stento capace di usare il 70-80% della sua potenza. Anche così lo aveva stancato così tanto.


Mentre guardava la pira, fece un respiro profondo e tirò fuori una pillola dal suo anello spaziale e la mangiò per aiutare il recupero di vera essenza. Nonostante il fatto che avesse ucciso il Mostro di Melma in un solo colpo sembrasse terrificante, questo non significava che avesse una forza uguale a quella di un praticante di arti marziali di un Sect al picco dell'Houtian.


Il Mostro di Melma aveva un corpo enorme ed era anche lenta. Alla fine era diventata un bersaglio facile.


L'aspetto più sbalorditivo di Lin Ming era il suo potere d'attacco. Una volta che avesse usato l'Annientamento Thunderfire, il suo attacco era stato davvero sconvolgente, ma di fronte ad un praticante di arti marziali come Qin Ziya, probabilmente non avrebbe avuto l'opportunità di sferrarlo.
                                


                                



