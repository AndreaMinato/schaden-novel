---
title: Capitolo 334 - I Tesori Segreti della setta Conquista Luna
pubDate: 2025-12-15T08:37:10.202Z
tags:
    - mw
---


Vedendo i due che se ne andavano, Zhuang Fan diede un'occhiata a Lin Wanshan e disse: "Vecchio Lin, Lin Ming ha 16 anni, vero?"


"Sì... è un'età adatta per potersi fidanzare."


Secondo le tradizioni del regno di Fortuna Celeste, una volta che un giovane compieva 16 anni e diventava un adulto, poteva fare una promessa di matrimonio per poi sposarsi a 18 anni.


Ma un praticante di arti marziali era diverso. Non era strano che un maestro Xiantian si sposasse dopo 100 anni. Lin Wanshan non sapeva che piani avesse Lin Ming al riguardo. Normalmente con una sola parola, Lin Wanshan avrebbe potuto decidere del matrimonio di un comune giovane della famiglia Lin. Se avessero voluto sposare chi volevano, allora avrebbero dovuto lasciare il clan.


Ma Lin Wanshan non aveva alcun potere decisionale su qualcosa di così importante come il matrimonio di Lin Ming. Sarebbe dipeso tutto dalla scelta del ragazzo.


Zhuang Fan sospirò e poi scosse la testa. Aveva parlato con noncuranza dell'età di Lin Ming, ma il ragazzo non si sarebbe mai sposato con un membro della sua famiglia. Non aveva a disposizione una donna in grado di misurarsi con Lin Ming. Inoltre ogni clan nobile della città di Fortuna Celeste doveva aver già gli occhi puntati su di lui.
Non appena Lin Ming avesse mostrato il minimo interesse, tutte le famiglie di alta levatura avrebbero messo in fila le loro figlie per mandarle al ragazzo, sarebbero state disposte perfino a lasciare che diventassero concubine.


.....


La tenda di Lin Ming era al centro dell'accampamento. La disposizione all'interno era molto semplice, ma molto confortevole. C'era un lettino di legno robusto con delle coperte di cotone pulite. Visto che era stato premuto un po' troppo era un po' rigido.


"Siediti pure." Lin Ming indicò la branda mentre parlava a Lan Yi.


"Signor Lin, il mio nome è Zhou Xinyu. Lan Yi era il mio soprannome d'infanzia..." All'inizio non aveva detto il suo vero nome perché voleva nascondere la propria identità, ma ora che stava chiedendo qualcosa a Lin Ming naturalmente avrebbe dovuto essere sincera.


"Zhou Xinyu..." Lin Ming si ricordò che c'era una ragazza con questo nome nell'elenco del programma d'allenamento dell'Isola della Divina Fenice. Era uno dei 50 talenti di grado Human.
"La signorina Zhou è una discepola della setta Conquista Luna?"


Zhou Xinyu esitò per un momento e poi annuì. Non c'era più motivo per nascondere la propria identità.


"Mi dispiace, potresti dirmi chi ha distrutto la setta Conquista Luna?" Lin Ming provò a rendere il suo tono il più gentile possibile mentre le versava una tazza di tè.


Quando sentì parlare della distruzione del suo Sect, Zhou Xinyu mostrò uno sguardo pieno d'odio e tristezza. Ricordava vividamente il giorno in cui la sua maestra era morta tragicamente.


"Erano tutti maestri allo stadio della Sfera d'Energia. Sette di loro in totale." Disse Zhou Xinyu a denti stretti.


Nell'intero Sect Conquista Luna solo il Grande Anziano era riuscito a stento ad avanzare allo stadio della Sfera d'Energia. Anche con l'appoggio di diverse decine di maestri Xiantian, nessuno di loro avrebbe potuto bloccare la furia omicida quei sette guerrieri, ce n'era anche uno nelle fasi intermedie della Sfera d'Energia.


Lin Ming si incupì. Con questa formazione, perfino la Valle dei Sette Misteri sarebbe stata spacciata. Anche la Montagna del Pavone e la setta della Nuvola Cadente avrebbero subito gravi perdite.


Rilasciò un sospiro e poi continuò: "E questo ha a che fare con ciò che la signorina Zhou ha da discutere con me?"


"Sì... sarebbe, io... vorrei unirmi all'Isola della Divina Fenice. Io... vorrei chiedere al Signor Lin di raccomandarmi, se possibile. Vorrei avere l'opportunità di studiare i metodi di coltivazione principali dell'Isola della Divina Fenice. Te ne sarei davvero grata."
Zhou Xinyu iniziò a parlare con un po' di imbarazzo, ma poi espresse la sua richiesta tutta in una volta. All'inizio aveva pianificato di farsi amico Lin Ming e poi accennare alla sua richiesta, ma ora che la situazione era diventata così era inutile fare giri di parole.


"Vuoi studiare i metodi di coltivazione principali?" Lin Ming aggrottò le sopracciglia. Se fosse stata una semplice raccomandazione allora il ragazzo sarebbe riuscito facilmente ad aiutarla. Con il talento di Zhou Xinyu non sarebbe stato troppo difficile unirsi all'Isola della Divina Fenice.


Tuttavia nemmeno lui avrebbe potuto raccomandarla per farle studiare i metodi di coltivazione principali le 'Divine Cronache Proibite dell'Uccello Vermiglio' e il 'Codice Illusorio del Luan Blu'. Erano entrambe delle eredità lasciate dal Clan dell'Antica Fenice ed erano incredibilmente preziosi.


Questi due metodi normalmente erano tramandati solo ai discepoli principali. Quelli comuni potevano studiare solo le tecniche più semplici. Perfino Lin Ming, che non si era ancora unito ufficialmente all'Isola della Divina Fenice, aveva appreso solo il primo strato delle 'Divine Cronache Proibite dell'Uccello Vermiglio. Non solo, Lin Ming aveva giurato sul suo cuore delle arti marziali che non avrebbe diffuso in giro questo metodo di coltivazione.


Questo perché c'erano troppi segreti misteriosi contenuti nelle 'Divine Cronache Proibite dell'Uccello Vermiglio' e nel 'Codice Illusorio del Luan Blu'. In quanto eredità del Clan dell'Antica Fenice, si diceva che se si fossero riusciti a coltivare i livelli più alti, il proprio corpo sarebbe diventato come quello di una fenice e sarebbe stato in grado di rinascere in un nirvana di fiamme, immortale e indistruttibile.


Un'eredità così antica e preziosa era sufficiente a suscitare le attenzioni di molti guerrieri, perfino con tutti i difetti che aveva.


Le 'Divine Cronache Proibite dell'Uccello Vermiglio' e il 'Codice Illusorio del Luan Blu' erano difficili da coltivare se uno non avesse posseduto il sangue dell'Uccello Vermiglio o del Luan Blu. Naturalmente questo non significava che uno non potesse coltivarlo.
Nella storia dell'Isola della Divina Fenice, un tempo c'era stato un uomo malvagio che coltivava dei metodi di coltivazione di tipo fuoco e che aveva rapito la Sacerdotessa dell'Isola della Divina Fenice per rubarle il suo Yin Primordiale, così da poter coltivare in coppia le 'Divine Cronache Proibite dell'Uccello Vermiglio'. Così era capitata una catastrofe sull'Isola della Divina fenice.


Ma la setta aveva imparato da questo grave errore. Da allora avevano controllato rigidamente la diffusione di questi segreti.


"Mi dispiace, non posso aiutarti." Disse Lin Ming, rifiutando direttamente: "Quei metodi di coltivazione sono tramandati solo ai discepoli principali. Se puoi diventare una discepola principale, allora non hai bisogno del mio aiuto."


Zhou Xinyu rimase stupefatta e poi mostrò un'espressione delusa. Discepola principale... con il suo talento al massimo sarebbe stata una discepola della corte esterna. Era impossibile che potesse competere contro i discepoli della corte interna, figuriamoci quelli principali.


Pensando alla vendetta che doveva fare per la sua maestra e il suo Sect, Zhou Xinyu chiese distrattamente: "L'Isola della Divina Fenice non passerebbe i metodi di coltivazione principali ai discepoli della corte interna?"


Lin Ming scosse la testa: "Un discepolo della corte interna può imparare solo i primi strati. L'Isola della Divina Fenice è molto rigida per quanto riguarda la gestione dei loro metodi di coltivazione principale. Scusa, ma non posso aiutarti..."


"Signor Lin... io..." Zhou Xinyu mostrò un'espressione implorante, ma le parole le rimasero bloccate in gola. All'inizio voleva offrire un po' di Pillole Aperture Celesti come ricompensa, ma a quanto pareva erano inutili.


A Lin Ming non mancavano materiali del genere. Da ciò che aveva sentito, il ragazzo aveva già ottenuto tre Pillole Aperture Celesti. Una volta che fosse arrivato all'Houtian probabilmente ne avrebbe ricevute ancora di più.


Un discepolo principale dell'Isola della Divina Fenice probabilmente riceverebbe un trattamento simile a quello di Lin Ming. Usare un po' di Pillole Aperture Celesti per ottenere un trattamento da discepolo principale era semplicemente troppo ingenuo.


Zhou Xinyu sapeva che con il suo talento al massimo sarebbe diventata una discepola principale; non avrebbe mai potuto imparare i metodi completi ed entrare nello stadio della Sfera d'Energia. L'Isola della Divina Fenice era troppo forte e un discepolo principale aveva un'alta probabilità di arrivare allo stadio della Sfera d'Energia, altrimenti questo stadio sarebbe stato fin troppo inutile.


Doveva davvero offrire <em>quel</em>...


Se l'avesse dato a Mu Qianyu, avrebbe potuto scambiarlo per una posizione da discepolo principale ma... il prezzo era troppo caro.


Dopo che la setta Conquista Luna fosse stato distrutto, il tesoro che aveva lasciato era la speranza della sua maestra e quella della futura rinascita della setta Conquista Luna.


Senza di esso, anche se fosse riuscita a diventare una discepola principale e avesse imparato i metodi di coltivazione, sarebbe stato troppo difficile arrivare allo stadio della Sfera d'Energia.


Ma se l'avesse tenuto, non sarebbe riuscita a raggiungere lo stadio della Sfera d'Energia visto che non avrebbe posseduto un metodo di coltivazione di alto livello. Se non avesse coltivato la Sfera d'Energia, non avrebbe avuto i requisiti per vendicare la sua maestra o ricostruire la setta Conquista Luna.


Mentre ci pensava, Zhou Xinyu fu dilaniata dal dubbio...


"Scusa per il disturbo Signor Lin." La ragazza sorrise a stento e poi se ne andò velocemente dalla tenda.


Mentre osservava la schiena solitaria della ragazza, Lin Ming sospirò con emozione. Esitò un momento e poi disse: "Ne parlerò con la Signorina Mu dell'Isola della Divina Fenice, comunque ciò che farà dipenderà da lei."


Zhou Xinyu ne fu felice. Lo ringraziò frettolosamente e disse: "Grazie Signor Lin, mi ricorderò di questa gentilezza."


Dopo che lo ringraziò profusamente, Zhou Xinyu se ne andò. Lin Ming poté solo scuotere la testa. La strada delle arti marziali era piena di difficoltà. Talenti come Zhou Xinyu che sembravano delle fate per un comune mortale, avrebbero dovuto pagare un caro prezzo per raggiungere lo stadio della Sfera d'Energia.


Per guadagnare un po' di risorse i comuni praticanti di arti marziali avrebbero dovuto avventurarsi per terre piene di bestie feroci e rischiare la propria vita per ottenere delle risorse preziose.
Tra queste risorse c'erano anche le giovani e belle ragazze ricercate della Fazione Acacia della Valle dei Sette Misteri. Per arrivare allo stadio della Circolazione ed estendere la propria vita potevano scambiare la loro verginità per una giovinezza duratura.
Questi talenti dei Sect che erano oggetto di invidia si sarebbero avventurati in terre pericolose e avrebbero rischiato di morire per cercare opportunità fortunate...


La via delle arti marziali sembrava brillante ed attraente, ma una volta che la si intraprendeva si dovevano affrontare molti pericoli. Con un solo errore si poteva perdere ogni speranza.


Zhou Xinyu desiderava ardentemente far resuscitare la setta e vendicare la sua maestra. La sua ossessione era davvero degna della compassione e del rispetto di Lin Ming. Comunque il ragazzo sarebbe stato al massimo in grado di menzionare la questione a Mu Qianyu, non poteva aiutarla in alcun modo.


Senza più pensarci su, il ragazzo chiuse le tende e poi tirò fuori un anello spaziale. Era quello di Bi Luo. Dopo averlo ucciso, Lin Ming aveva solo preso l'anello spaziale perché aveva fretta di tornare sul campo di battaglia; non aveva avuto il tempo di indagare su quale fosse il suo contenuto.


Bi Luo aveva una posizione mediocre nella Valle dei Sette Misteri. Lin Ming non pensava che ci sarebbe stato un oggetto troppo prezioso. Iniziò a rimuovere gli oggetti senza avere molte aspettative.


C'erano molti tesori di grado Human di media qualità insieme ad un tesoro di grado Human di alta qualità e un'armatura flessibile. C'erano diverse bottiglie di pillole per aumentare la coltivazione di un praticante di arti marziali all'Houtian, oltre 1000 pietre di vera essenza e diverse tavolette di giada.


Non c'era bisogno di guardare dei tesori come l'armatura flessibile. Per Lin Ming non avevano alcun valore. Per quanto riguarda le pillole, erano a stento decenti. Probabilmente gli erano state donate da Ouyang Boyan, così sarebbe stato utile tenerle. Per quanto riguarda le 1000 pietre di vera essenza, era sempre meglio di niente.


Dopodiché Lin Ming raccolse le tavolette di giada e iniziò a dare loro un'occhiata noncurante.
All'improvviso rimase sorpreso. Uh? C'era una tecnica marziale di grado Earth di media qualità?


Per un Sect delle tecniche principali erano delle eredità uniche. Ad esempio le 'Divine Cronache Proibite dell'Uccello Vermiglio' e il 'Divino Potere Acacia' non avevano un grado.


Ma c'erano alcune abilità segrete che erano state diffuse in giro e che quindi avevano ricevuto una valutazione. Un metodo di coltivazione di grado Earth di media qualità era equivalente ad un tesoro di grado Earth di massimo livello tra quelli di media qualità.


La tavoletta di giada del 'Pugno Spaccaossa' era dello stesso grado, ma era incompleto. I principi astratti al suo interno erano estremamente misteriosi. Nonostante una tecnica segreta ausiliaria di grado Earth di media qualità fosse un po' più inferiore, era più che sufficiente per ottenerne in cambio due Pillole Aperture Celesti.


"Questo Bi Luo, stava pensando di scambiarla per due Pillole Aperture Celesti dopo aver raggiunto il picco dell'Houtian! Quanto era ambizioso..."


Lin Ming non si aspettava che Bi Luo avrebbe posseduto un tesoro così prezioso.


Quando osservò il metodo di coltivazione, Lin Ming si agitò.
Questo era un insieme di metodi per modificare il proprio aspetto e nascondersi!


Non c'era da meravigliarsi che la tecnica di Bi Luo fosse stata così superba!
                                


                                



