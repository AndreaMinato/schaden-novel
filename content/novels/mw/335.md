---
weight: 3350
title: Capitolo 335 - Tecnica di Occultamento
pubDate: 2025-12-15T08:37:10.202Z
tags:
    - mw
---


Lin Ming non era riuscito a smascherare Bi Luo.


Quando lo aveva attirato in una trappola dicendogli di andare nella Sorgente Celeste, il temperamento, l'aspetto e il respiro erano tutti identici al vero Qin Ziya. Anche se Lin Ming aveva pensato che ci fosse qualcosa di strano, era stato comunque ingannato. Questo perché era una tecnica semplicemente troppo perfetta.


Allora Lin Ming credeva di non essere riuscito a vedere il suo vero aspetto perché il divario tra la loro forza era troppo vasto, ma ora non era stato comunque capace di smascherarlo. Nonostante avesse indovinato l'identità di Bi Luo, anche se aveva rilasciato la sua percezione, non aveva individuato un solo difetto nella tecnica di Bi Luo. Lin Ming doveva ammettere che era un travestimento incredibile.


Inoltre Lin Ming coltivava la "Tattica dell'Anima Tirannica", quindi la sua forza dell'anima e percezione erano di gran lunga superiori a quella di un praticante di arti marziali al suo stesso livello. Poi aveva compreso l'intento marziale Samsara e la sua percezione era avanzata di un altro passo. Nonostante tutto questo non era riuscito a smascherare il travestimento di Bi Luo.


Lin Ming credeva che questo tipo di tecnica provenisse dalla Valle dei Sette Misteri e che fosse conosciuta da tutti i discepoli della Fazione dei Miraggi.


Ma ora che ci rifletteva un po' di più, durante l'Incontro di Arti Marziali tra le Fazioni, quando aveva combattuto contro il discepolo principale Bi Tinghua, aveva smascherato le sue illusioni. Era impossibile che ogni discepolo della Fazione dei Miraggi fosse potente come Bi Luo, sarebbe stato troppo assurdo.


Non solo Bi Luo era abile nel mascherarsi, ma anche nelle tecniche di occultamento. Di solito un praticante di arti marziali doveva raggiungere lo Xiantian e arrivare nello stadio del ritorno alle origini per celare la propria coltivazione. Bi Luo non aveva raggiunto questo livello, eppure poteva nascondersi abilmente tra l'esercito. Anche dopo che si era precipitato tra l'orda di creature, Lin Ming non aveva scorto Bi Luo fino all'ultimo momento prima che attaccasse.


Il ragazzo sospirò, questa tecnica segreta ausiliaria era fin troppo formidabile. Non aveva idea di come Bi Luo fosse riuscito ad ottenerla, ma probabilmente proveniva da un qualche antico sito. Se l'avesse scambiata con la Valle dei Sette Misteri, probabilmente sarebbe riuscito ad ottenere diverse Pillole Aperture Celesti, più che sufficienti per aiutarlo a raggiungere lo Xiantian. Il motivo per cui Bi Luo non l'aveva fatto immediatamente era molto probabilmente per mantenere un basso profilo. Dopotutto la sua coltivazione era insufficiente e non sarebbe riuscito ad assumere immediatamente le Pillole Aperture Celesti. Una volta che si fosse saputo che aveva così tante risorse, probabilmente sarebbe stato preso di mira dagli altri.


Bi Luo aveva intenzione di aspettare finché non avesse raggiunto il picco dell'Houtian per poi scambiare la tecnica segreta con la Valle dei Sette Misteri. Se il giovane non avesse incontrato Lin Ming, allora sarebbe potuto davvero arrivare allo stadio Xiantian.


Lin Ming iniziò ad esaminare la tavoletta di giada. Più la leggeva e più ne rimaneva impressionato. Non solo il metodo di occultamento era in grado di nascondere la coltivazione e le fluttuazioni di vera essenza, ma poteva cambiare il proprio aspetto. Il solo difetto di questa tecnica altrimenti perfetta era che non poteva nascondere l'intento omicida; era stato proprio quando Bi Luo aveva rilasciato un lieve intento omicida che era stato scoperto da Lin Ming.


Per quanto riguarda l'aspetto e le fluttuazioni invece, Bi Luo li aveva nascosti molto bene. Fin dall'inizio non c'era stata la minima imperfezione.


Questo genere di tecnica segreta non aveva alcuna forza combattiva, ma era molto pratica per Lin Ming.


Non c'era bisogno di menzionare quanto fosse utile un'abilità che permetteva di cambiare il proprio aspetto, ma unita a delle proprietà di occultamento, era adatta per fare degli attacchi a sorpresa e per fuggire.


Lin Ming stava pensando di studiare questa tecnica, ma all'improvviso si accese di fronte a lui un talismano di trasmissione del suono; era una comunicazione da parte di Qin Ziya.


Il messaggio era molto semplice e informava il ragazzo che il mattino dopo sarebbe arrivato a Qingsang con diversi maestri, inclusi Qin Xingxuantian e il Signor Muyi.


"Sta arrivando il Maestro del Palazzo Marziale Qin?"


Lin Ming era sorpreso. Non credeva che sarebbe arrivato ancora prima della squadra della Valle dei Sette Misteri.


Erano passati solo due giorni e due notti dall'arrivo dell'orda di bestie. Qin Ziya aveva dovuto inviare i discepoli di livello più basso nel Palazzo delle sette arti di una città sicura, fare l'inventario delle proprietà e delle risorse per poi fare i bagagli. Era davvero un ritmo molto veloce contando anche il tempo che ci aveva messo per volare fino a lì.


Nonostante Qin Ziya lo stesse facendo perché gli doveva un favore, Lin Ming provava comunque molta gratitudine per lui.


<em>'Il Maestro del Palazzo Marziale Qin avrà già ottenuto una Pillola Apertura Celeste, ma non deve aver avuto il tempo di assumerla. Una volta che la mangerà, dovrà andare in isolamento per un breve periodo di tempo. Molto probabilmente potrà arrivare allo Xiantian, una volta che lo farà diventerà un Anziano della Valle dei Sette Misteri.</em>
<em>Quando arriverà domani mattina, la città sarà al sicuro!'</em>


<em>'Quindi finalmente potrò non farmi scrupoli riguardo a certe questioni, immagino sia il momento di liberarsi di un po' di spazzatura...'</em>


Pensando a questo, Lin Ming scomparve dalla sua tenda.


.........


In quel momento, nella tenda del comandante, Zhu Ping non si era ancora tolto l'armatura. Era seduto ad un tavolo e stava guardando i rapporti sulle vittime, ma al momento la sua mente era nel caos più totale, non sapeva nemmeno cosa ci fosse scritto nei resoconti.


Una questione era molto chiara. Il maestro che Ouyang Boyan aveva inviato era morto, ucciso per mano di Lin Ming!


Questo era un maestro negli stadi avanzati dell'Houtian di un Sect, eppure era stato ucciso dal ragazzo?


Le mani di Zhu Ping iniziarono a sudare. La sua spada era sul tavolo, ma l'arma non riusciva a dargli il minimo senso di sicurezza.


Prima d'ora, aveva sentito che la famiglia Reale del Regno di Fortuna Celeste riceveva ordini dalla Valle dei Sette Misteri, ma per Zhu Ping la setta era un'esistenza estremamente remota. Non importava quanto fosse terrificante la sua influenza o quanto fossero potenti i suoi discepoli, il generale non aveva una comprensione sufficiente.


Con il supporto di un maestro, insieme ai molti guerrieri dell'esercito, non aveva nemmeno considerato Lin Ming. Lo sottovalutava, pensando che fosse un moccioso che aveva avuto un grosso colpo di fortuna. Credeva di poterlo uccidere nel caos e salvare la famiglia Zhu.


Tuttavia, ora la sua idea gli sembrava ridicola. Questa notte aveva visto Lin Ming uccidere il Mostro di Melmacon un solo colpo di lancia, rilasciando un'aura simile a quella di un demone. Questo gli aveva fatto perdere tutto il suo coraggio.


Il giovane che aveva provato ad uccidere in realtà era un mostro così terribile.


Ora, solo guardando Lin Ming, il comandante sentiva solo terrore e impotenza. Era la sensazione che si provava mentre si era alla mercé di qualcun altro.


Zhu Ping aveva anche pensato di fuggire stanotte, ma Qingsang era assediata dalle bestie feroci, dove sarebbe potuto scappare?


<em>'Non importa, al massimo sospetta di me, non c'è alcuna prova. Inoltre sono il comandante dell'esercito. Se mi ucciderà il morale delle truppe vacillerà e cadranno nel caos...'</em>


Pensò Zhu Ping, cercando di confortarsi. Prima aveva anche cercato di trovare una scusa per giustificarsi.


Nonostante non si aspettasse che Lin Ming si fidasse di lui, Zhu Ping era sicuro che il ragazzo non avesse alcuna prova. Nonostante fosse un mero mortale, era comunque il comandante delle truppe di guarnigione di Qingsang. Non poteva essere ucciso per capriccio durante un attacco.


Pensando a questo, Zhu Ping si calmò. Prese il rapporto e iniziò a revisionarlo con un pennello color rosso.


Più alta era la propria posizione e più si veniva accecati dal potere e ci si attaccava all'autorità. Si temeva di perderla e morire, questo valeva specialmente per qualcuno di così giovane come Zhu Ping.
Aveva solo 40 anni ed era avanzato al Circolazione con le proprie forze. Lo aspettava un futuro eccellente e aveva oltre cento anni di vita da godersi.


Come poteva non temere la morte?


Fece un respiro profondo e poi iniziò a scrivere. Visto che era un po' turbato, le linee che tracciò erano un po' storte a causa delle sue mani tremanti.


In quel momento risuonò all'improvviso una voce da incubo: "Comandante dell'Esercito Zhu, sembra che abbia un po' di freddo?"


"Ahh!"


Zhu Ping balzò all'indietro di riflesso, gettando il pennello di scatto come se fosse stato morso da un serpente. Davanti al tavolo c'era un giovane vestito di nero dall'aspetto demoniaco. Era Lin Ming!


"Giovane... Giovane Eroe Lin." La gola di Zhu Ping era secca e il suo colorito era pallido. Riuscì a ricomporsi con riluttanza e disse con tono pacato: "Il Giovane... Giovane Eroe Lin mi ha porto visita così tardi, benvenuto."


Lin Ming si sedette con noncuranza su una sedia e disse con un tono piatto: "Zhu Ping, non c'è bisogno di fingere. Le chiederò ora, quante persone ha Ouyang Boyan a Qingsang?"


"Ouyang... Ouyang Boyan? L'Anziano della Valle dei Sette Misteri, il Signor Ouyang? Giovane... Giovane Eroe Lin, sono una persona così insignificante, come potrei sapere qualcosa delle questioni del Signor Ouyang?" Zhu Ping fece un sorriso forzato.


"Davvero?" Sogghignò Lin Ming. Non sperava che il comandante conoscesse davvero i piani di Ouyang Boyan.


"Beh..." Lin Ming stese un dito e delle scariche elettriche crepitarono sulla punta: "Puoi morire ora."


Zhu Ping si irrigidì all'improvviso con un'espressione spaventata. Si stava preparando a giustificarsi e a scusarsi: "Aspetti... aspetti! Giovane Eroe Lin, io..."


<em>Pu!</em>


Una luce viola trapassò la gola di Zhu Ping, che strabuzzò gli occhi come se non credesse ai suoi occhi.


Il sangue iniziò a schizzare dalla sua ferita e il comandante si coprì la gola come se stesse cercando di bloccare l'emorragia.


Zhu Ping non avrebbe mai pensato che sarebbe stato condannato a morte senza nemmeno un processo nonostante fosse un comandante delle truppe di guarnigione, un visconte del regno di Fortuna Celeste e un praticante di arti marziali al Circolazione .


Quando Lin Ming lo aveva ucciso, prima aveva attivato l'incantesimo del mondo dei sogni così da non disturbare nessuno, ma non perché temesse l'intervento degli altri. Con la sua posizione e il suo potere gli sarebbe bastato trovare un motivo qualunque per ucciderlo e nessuno avrebbe potuto metterlo in discussione.


Aveva lasciato che Zhu Ping sopravvivesse fino a questo punto solo perché era il comandante delle truppe di guarnigione. Durante l'invasione delle bestie, Lin Ming non poteva ucciderlo, ma ora che Qin Ziya stava per arrivare e presto la situazione si sarebbe risolta, tenere qualcuno come Zhu Ping era inutile.


Il motivo per cui aveva usato l'incantesimo del mondo dei sogni era perché non voleva allarmare i soldati e destabilizzare il loro morale. Una volta che Qin Ziya fosse arrivato, sarebbe andato tutto bene.


Lin Ming ridusse in cenere il cadavere del comandante con la Fiamma Cremisi del Nucleo della Terra, poi tornò nella sua tenda e mangiò un po' di pillole mentre si sedeva a meditare in attesa del mattino dopo.


Tuttavia... non sarebbe stata una notte tranquilla.


.........


Diversi ospiti indesiderati apparirono al di fuori dell'accampamento di Qingsang, appostati nell'oscurità della notte.


"È qui?" Chiese un uomo che indossava un cappello a cono di bambù. Il cappello copriva parte del suo volto, rivelando solo un sinistro paio di occhi che brillavano di avidità.


Aveva cercato così a lungo e finalmente l'aveva trovata...


Dietro l'uomo c'erano altri cinque o sei guerrieri. La loro coltivazione variava dal Circolazione all'Houtian e molti di loro avevano il simbolo di una luna crescente sul petto, rivelando chiaramente la loro identità. Erano membri della setta Conquista Luna...
                                


                                



