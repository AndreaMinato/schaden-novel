---
weight: 336
title: Capitolo 336 - Condivisione di Segreti
pubDate: 2025-12-15T08:37:10.202Z
tags:
    - mw
---


"Non dovrei sbagliarmi, Ala Dorata dovrebbe essere qui, mi sbaglierei solo se non stesse cavalcando Ala Dorata." Disse con voce stridente un uomo del gruppo dall'aspetto comune. I suoi occhi piccoli e penetranti fissarono l'accampamento lontano.


L'Ala Dorata di cui stava parlando era l'Aquila Celeste dalle ali dorate.


La Regione dell'Orizzonte Sud era una landa vasta e sconfinata. Una volta lasciato la setta Conquista Luna c'era un percorso lunghissimo da fare. Ad est c'era l'intricata Landa Selvaggia del Sud, nascondersi in una qualsiasi piccola tribù sarebbe stato un modo perfetto per celare la propria presenza. Senza un metodo particolare di localizzazione, provare a rintracciare una persona in quel territorio sarebbe stato come cercare di trovare un ago in un pagliaio.


Questo gruppo di persone erano venute fin qui per rintracciare Zhou Xinyu. L'uomo basso era l'ammaestratore dell'Aquila Celeste. Nonostante fosse debole, aveva un talento speciale che gli permetteva di comunicare con gli animali. Per evitare di perdere la preziosa Aquila Celeste, aveva sviluppato un collegamento speciale con essa e riusciva a percepirla nel raggio di diverse centinaia di chilometri.


Erano tutti sopravvissuti della setta Conquista Luna. Avevano trovato questo ometto e lo avevano usato come guida. Insieme aveva attraversato montagne e fiumi, percorrendo la Landa Selvaggia e affrontando innumerevoli bestie feroci, e finalmente ora erano riusciti a raggiungere. Zhou Xinyu.


"Eheh... non credevo che si sarebbe nascosta in una città di mortali." L'uomo con il cappello a cono di bambù si leccò le labbra, sembrava eccitato.


"Secondo Zio, nonostante la coltivazione di questa ragazzina sia solo al picco del Circolazione, lo zio Shui Yue potrebbe averle dato degli assi nella manica che può usare per scappare.
Inoltre ci sono molte persone in questo accampamento, una volta che scoppierà il caos, rischieremo di perderla di vista.
Prima creerò una formazione, anche se mettesse su le ali, non potrebbe scappare."


"Coff, coff..." Un uomo di mezz'età avvolto da nebbia nera tossì. Il suo volto aveva un colorito grigio innaturale, apparentemente era stato ferito.


"Come gestiremo questi mortali?" Chiese il Secondo Zio.


"Se potremo catturare Zhou Xinyu senza diffondere in giro qualche segreto, allora potremo lasciarli andare. Dopotutto questa è l'area della Valle dei Sette Misteri, se uccidessimo troppe persone potrebbe diventare un problema. Ma se il segreto sarà rivelato, non avremo scelta se non ucciderli e biasimare le bestie feroci per la loro morte. L'orda sta seminando scompiglio ovunque in questi ultimi giorni; non è insolito che un esercito di poche migliaia di persone scompaia." L'uomo con il cappello a cono di bambù sembrava estremamente freddo ed indifferente. Per un praticante marziale di un Sect, le vite di poche migliaia di mortali non erano praticamente nulla.


"Bene, allora faremo come hai detto." Mentre parlava, il Secondo Zio tirò fuori un disco, pronto a creare una formazione. Anche gli altri lo aiutarono. Non era una barriera troppo complicata e poteva trattenere un maestro per un breve periodo di tempo; ma era sufficiente per fermare e catturare Zhou Xinyu.


Inoltre la barriera aveva un ruolo aggiuntivo, cioè di impedire la fuga ai mortali.
In quanto discepoli della setta Conquista Luna, sarebbe stato un problema se la Valle dei Sette Misteri avessero saputo di come uccidevano ingiustificatamente dei mortali nel loro dominio.


Quando l'uomo con il cappello a cono di bambù creò la barriera un passo alla volta, si tolse il cappello, mostrando un volto molto bello rovinato solo da un'espressione violenta e brutale. Sogghignò mentre mormorava tra sé e sé: "Zio Shui Yue, eri troppo parziale e crudele. Non biasimare me, Huang Sanping, se sarò spietato."


La luna brillava nel cielo notturno. Lin Ming stava meditando nella sua tenda, combinando varie medicine e pietre di vera essenza di medio livello per recuperare le forze.


In quel momento il ragazzo aveva tirato fuori la tavoletta di giada che aveva lasciato Bi Luo. Aveva studiato brevemente le abilità nella tavoletta e scoprì che non erano troppo difficili da coltivare.


Stava per usare l'intento marziale etereo per ponderare sul contenuto della tavoletta quando all'improvviso si agitò: "Uh?"


Lin Ming si alzò lentamente dal letto, muovendosi verso le fessure della tenda come un agile gatto. Scostò le tende e iniziò ad osservare, vide il cielo stellato e le numerosissime colline nere. Non notò nulla di diverso, ma aveva chiaramente individuato una strana fluttuazione di vera essenza un momento fa.


C'era qualcuno in agguato.


Lin Ming si incupì. Mentre stava pensando a come gestire la situazione, vide quattro profili sul dorso di due Aquile Celesti che stavano volando al di sopra dell'accampamento dell'esercito.


Nonostante fossero molto lontani e la luce fosse fioca, Lin Ming riuscì a vedere chiaramente il loro aspetto. Erano vestiti in modo strano e i loro abiti erano coperti di polvere, ovviamente avevano viaggiato molto a lungo.


Di queste quattro persone, due erano al Circolazione e le altre due all'Houtian, di cui una agli stadi intermedi e l'altra, un uomo di mezz'età avvolto da uno strato di oscurità sorprendentemente era al picco dell'Houtian, non troppo lontano dallo Xiantian!


Vedendo questo, l'espressione di Lin Ming cambiò. Dalla densità della loro vera essenza, molto probabilmente erano praticanti di arti marziali di un Sect. Lin Ming al momento non avrebbe potuto affrontare un maestro al picco dell'Houtian!


Mentre si avvicinavano, uno dei praticanti di arti marziali più potenti prese una perla viola dal suo anello spaziale e la lanciò verso il cielo senza esitare.


Ci fu una potente esplosione simile ad un tuono e l'onda d'urto formò una raffica che sollevò tutte le tende vicine. Ogni genere di arma, abito, cibo, lenzuola o altri oggetti furono scagliati in aria e decine di soldati addormentati furono travolti dall'esplosione per poi cadere a terra urlando per il dolore.


Si scatenò il caos nell'accampamento. Molti soldati pensarono che le bestie fossero tornate e afferrarono frettolosamente delle armi per precipitarsi ad affrontare le creature. A causa della minaccia costante di invasione, i soldati non si erano tolti l'armatura, ma per la fretta, molti di loro avevano preso l'arma, le scarpe o l'elmetto sbagliato.


Dopo che la seconda carica era stata respinta, Zhou Xinyu era rimasta nell'accampamento perché voleva parlare di più con Lin Ming. Quando sentì il ruggito tonante, si vestì immediatamente ed uscì dalla sua tenda. Quando guardò verso il cielo, rimase sbalordita.


"Huang Sanping, Huang Zixuan... perché sono qui?" Zhou Xinyu rimase confusa per un po'. Huang Sanping era l'altro genio della setta Conquista Luna che era stato selezionato per il programma di allenamento dell'Isola della Divina Fenice. Non era morto? Perché era qui con il Secondo Zio Huang Zihuan? La stavano cercando?


Pensando ai possibili motivi della sua comparsa, Zhou XInyu sembrò aver capito qualcosa e la sua espressione cambiò immediatamente.


"Oh no!"


Si ritirò nella sua tenda come uno scoiattolo spaventato, il suo volto stava impallidendo.


Nonostante Zhou Xinyu fosse cresciuta nella setta Conquista Luna e fosse inesperta, non era una sciocca. Non credeva che Huang Sanping fosse venuto qui per cercare i discepoli perduti e ricostruire la setta insieme. Huang Sanping doveva aver saputo cosa possedeva e aveva preso di mira i tesori della sua maestra.


"Cosa posso fare?"


Zhou Xinyu fu colta dal panico. Non sapeva perché Huang Sanping non era morto, né perché sapesse che aveva dei tesori né come l'avesse inseguita fino a Qingsang. Ma ciò che sapeva era che l'uomo con Huang Sanping era il Secondo Zio della setta Conquista Luna, un Anziano della corte esterna, e un maestro ad un solo passo dallo Xiantian.


Un'esistenza del genere poteva distruggerla con un dito.


Zhou Xinyu si morse le labbra e indossò degli abiti neri. Toccò silenziosamente l'orlo della tenda, cercando di confondersi con la folla per poi fuggire. Per lei era l'unica possibilità di fuga.


"Chi è il capo qui, esci fuori!" Gridò ad alta voce Huang Sanping mentre scorgeva la folla sotto di lui con uno sguardo pieno di disprezzo.


L'uomo al comando all'inizio era Zhu Ping, ma era stato ucciso un'ora fa da Lin Ming, non rimaneva nemmeno il suo scheletro. Le guardie che proteggevano il comandante non sapevano nulla e pensavano che il loro Lord fosse scomparso per andare chissà dove. In quel momento l'accampamento entrò nel caos. Nessuno si fece avanti.


Comunque, a seguito di questo grido, i soldati capirono velocemente che non stava arrivando un'orda di bestie feroci e presto si calmarono.


Dato che Zhu Ping non era presente, fu Lin Wanshan a farsi avanti. Mentre vedeva la coltivazione delle persone a bordo delle aquile, sussultò. Se avessero avuto delle intenzioni malvagie... uno di loro era al picco dell'Houtian.


Mise le mani a coppa e disse: "Mi chiedo cosa porti diversi maestri qui, è successo qualcosa?"


"C'è una ragazza che è venuta a bordo di un'Aquila Celeste dalle ali dorate, dov'è?" Mentre parlava, Huang Sanping puntò il dito verso un angolo dell'accampamento dove stava riposando l'Aquila Celeste.


Lin Wanshan spalancò gli occhi. Queste persone molto probabilmente non avevano buone intenzioni per Lan Yi, comunque questo non aveva nulla a che fare con loro e non voleva intromettersi.


Lin Wanshan stava per dire loro dove fosse la ragazza, quando all'improvviso il Secondo Zio di Huang Sanping, Huang Zinxuan, alzò le sopracciglia. Disse con voce roca: "Laggiù, ha appena toccato la mia formazione."


"Ehi! Vuoi scappare?" Huang Sanping si leccò le labbra e diresse immediatamente la sua Aquila Celeste in direzione di Zhou Xinyu.


Quando aveva toccato la formazione, la ragazza impallidì e iniziò a tremare. Sapeva di essere stata scoperta e cercò subito di nascondersi tra la folla. L'accampamento era enorme ed era capace di contenere 10.000 soldati. Inoltre era notte e indossava abiti neri, quindi era facile confondersi tra la folla. In questo modo non sarebbe stato facile trovarla immediatamente.


"Ahah, Apprendista Junior, se continui a nasconderti, allora farò la mia mossa. Vuoi che questi mortali vengano seppelliti insieme a te?" Huan Sanping rise spudoratamente come se fosse un gatto che giocava col topo. Tutti nella setta Conquista Luna pensavano che lui e Zhou Xinyu fossero un drago e una fenice che si amavano. Tuttavia non sapevano che, a causa della lotta per le risorse, avevano pessimi rapporti, fino al punto di odiarsi.


E ora, aveva portato dei maestri per cercare la sua apprendista junior prima sprezzante e altezzosa. Non aveva via di fuga; era come un topo che si muoveva freneticamente per le strade. In questa situazione il giovane si sentiva completamente a suo agio e stava ridendo con soddisfazione.


In quel momento Lin Ming guardava in silenzio i quattro. Con la sua percezione acuta, aveva notato che il maestro al picco dell'Houtian circondato da nebbia nera sembrava ferito. Anche così era una persona che non avrebbe potuto affrontare. Lui e Zhou Xinyu non erano né parenti, né amici. Non c'era motivo di rischiare la vita per salvarla.


Ma in quel momento, una trasmissione di vera essenza singhiozzante risuonò nelle orecchie di Lin Ming: "Signor Lin, ti prego di salvarmi! Ho dei segreti della setta Conquista Luna, se mi salverai li condividerò con te!"
                                


                                



