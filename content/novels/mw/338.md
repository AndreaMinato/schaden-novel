---
weight: 3380
title: Capitolo 338 - Velocità Determinante
pubDate: 2025-12-15T08:37:10.203Z
tags:
    - mw
---


<em><strong>CAPITOLO SPONSORIZZATO</strong> ringraziamo Tommaso
1 capitolo in coda</em>


<em>
...li avrei fatti anche ieri ma ho scambiato le parole "martial world" per "martial god asura" andiamo bene. Alla fine ho riletto bene, non vi preoccupate.
Avviso che in questo periodo di sicuro non riuscirò a fare capitoli in più rispetto ai soliti tre, scusatemi ma questo caldo raddoppia i miei tempi di traduzione e quindi non mi avanza del tempo.
<strong>-Schadenfreude</strong></em>


Mentre Huang Zixuan vide Huang Sanping subire una grave ferita, i suoi occhi si iniettarono di rosso per la rabbia:"Canaglia! Ti ucciderò!"


Ora naturalmente avrebbe preso di mira Lin Ming, ma proprio quando gli occhi di Huang Zixuan mostrarono una luce cupa e l'uomo si preparò ad usare una mossa fatale, la sua espressione cambiò.


Huang Zixuan vide che era apparsa un'altra lancia nella mano di Lin Ming. Mentre afferrava l'arma, il ragazzo evocò la sua vera essenza facendola circolare fino al limite e scatenando 20.000 jin di forza.


<em>Swish!</em>


Scagliò la lancia che sfrecciò a tutta forza verso Huang Sanping. Il potere della lancia fece ululare il vento, era sufficiente per far crollare un palazzo!


Huang Zixuan aveva gli occhi iniettati di sangue:"Canaglia, te la farò pagare!"


Huang Zixuan non aveva più il tempo di affrontare Lin Ming. Usò la sua tecnica di movimento per inseguire la lancia, altrimenti Huang Sanping sarebbe stato ucciso dal colpo visto che era già privo di sensi.


"Andiamo!"


Lin Ming si incupì, afferrò Zhou Xinyu e si precipitò fuori dall'accampamento.


Questo era l'unico modo per salvarla sotto lo sguardo di Huang Zixuan. Altrimenti con la velocità di Lin Ming sarebbe stato impossibile scappare da Huang Zixuan mentre portava qualcun altro. Poteva solo colpire Huang Sanping e costringere Huang Zixuan a perdere tempo per salvarlo; questa era la loro unica possibilità di sopravvivere!


"Dove stai andando?"


In quel momento Lin Ming sentì un grido all'improvviso e poi sentì l'ululato dell'energia di una spada. Il coltivatore che lo aveva attaccato era l'uomo accanto a Huang Zixuan, il praticante di arti marziali negli stadi intermedi dell'Houtian.


L'uomo sentiva che Lin Ming era molto forte e cercò solo di trattenerlo per dare il tempo a Huang Zixuan di tornare e ucciderlo.
Così aveva inviato una grande quantità di energia di spada cercando di assediare Lin Ming e bloccare la sua fuga.


"Fuori dai piedi!"


Lin Ming traboccò di intento omicida. Chiunque avesse osato fermarlo sarebbe morto! Schioccò le dita e usò l'ago d'acciaio con le spire del drago!


<em>Boom boom boom!</em>


Le energia di spada si frantumarono. L'ago sfrecciò dritto verso il praticante di arti marziali negli stadi intermedi dell'Houtian, che impallidì. L'uomo intrecciò le mani ed evocò cinque scudi di vera essenza di fronte a sé, ma le barriere esplosero con uno schiocco. Quando l'ultimo scudo si stava per rompere, l'ago esplose irradiando un fulmine viola e l'uomo urlò. Metà del suo corpo fu travolto dall'impatto e cadde dal cielo.


Lin Ming non lo guardò nemmeno. Si mosse ad alta velocità verso l'esterno della barriera. Dopo che l'ago aveva quasi ucciso l'uomo negli stadi intermedi dell'Houtian, sfrecciò in direzione del ragazzo per poi ritornare nel suo corpo.


Con il Concetto di Vento fuso nei suoi movimenti, il ragazzo iniziò a volare verso l'alto. In quel momento Zhou Xinyu sentì solo che il ragazzo le stava tirando la mano e il vento le ronzava per le orecchie. Guardò verso il basso e vide che si stavano allontanando sempre più da terra. Per un momento rimase incredula, stava volando a decine di piedi in aria. Dopo essersi ripresa dai bagliori che l'avevano stordita, finalmente si era resa conto di cosa stava succedendo.


"Stiamo... volando... volando?"


Com'era possibile?


Lin Ming poteva davvero volare?!


Questa era chiaramente un'abilità che solo un maestro Xiantian poteva avere!


Nel caos, Zhou Xinyu era rimasta senza parole, quando vide la grande tenda di luce che si stava avvicinando, la sua espressione cambiò, la formazione era più avanti!


Lin Ming strinse gli occhi. Nonostante non si stesse guardando indietro, si stava concentrando sull'uomo circondato dalla foschia nera. Aveva già salvato Huang Sanping e ora lo stava inseguendo!


Era rimasto pochissimo tempo! Se si fosse fermato per attaccare la barriera, anche se ci avesse messo diversi respiri di tempo, sarebbe stato raggiunto!


"Ragazzo, non puoi scappare!" Mentre inseguiva Lin Ming, Huang Zixuan vide i due volare e mostrò momentaneamente un'espressione sbalordita:"Che genere di raro tesoro ha questo ragazzo? Umpf, non importa.
Ci metterà un po' a rompere la formazione creata dal Terzo Fratello, catturerò questo ragazzo e darò una bella occhiata ai suoi segreti!"


"Signor Lin, di... di fronte!"


Vedendo che il ragazzo non stava rallentando mentre si stava avvicinando alla barriera, Zhou Xinyu impallidì. Pensava che fosse impossibile che Lin Ming non avesse scoperto la formazione, ma a quanto pareva ci stava per sbattere contro!


Era troppo rapido. Nonostante lo avesse avvisato, ormai era troppo tardi!


"Ahh!"


Zhou Xinyu urlò per il panico chiudendo gli occhi. Scontrarsi con la formazione a questa velocità era come schiantarsi a terra da migliaia di piedi d'altezza. Se non fossero morti, sarebbero comunque rimasti gravemente feriti!


<em>Hu!</em>


Dopo un attimo di secondo, lo spazio di fronte ai due sembrò distorcersi. Lin Ming e Zhou Xinyu volarono attraverso la barriera come una rondine attraverso del fumo, senza alcun impedimento!


Huang Zixuan fissò sbalordito la scena.


Com'era possibile?!


In quel momento, sulla schiena di Lin Ming, Zhou Xinyu aveva gli occhi chiusi e il volto pallido mentre gridava con tutte le sue forze.


L'urlo di una ragazza conteneva un'energia davvero terrificante.


Gridò per diversi respiri di tempo prima di accorgersi che c'era qualcosa di strano. Aprì gli occhi e vide che stavano ancora volando. A quanto pareva erano già passati oltre l'accampamento.


Avevano superato la formazione?


Si girò a guardare, la barriera era davvero dietro di loro!


"Questo... cosa... come... com'è successo?"


Zhou Xinyu diventò confusa... com'erano riusciti a superare la formazione?


All'inizio Lin Ming l'aveva salvata da una situazione quasi impossibile sotto lo sguardo vigile di Huang Zixuan. Poi avevano preso il volo senza l'aiuto di alcuno strumento o tesoro e ora avevano superato la barriera senza alcun problema!


Zhou Xinyu era sopraffatta da questa serie di eventi impossibili. Poté solo guardare con incredulità la mano di Lin Ming che afferrava la sua. Dalla sua posizione poteva solo vedere il profilo del ragazzo.


Il suo volto era impassibile. Che lei gridasse o fosse confusa, la sua espressione rimaneva calma mentre avanzava velocemente. Questi rischi mortali avevano terrorizzato più e più volte Zhou Xinyu, mentre Lin Ming non aveva perso la calma nemmeno una volta. Il suo sguardo sembrava profondo e misterioso come le stelle del cielo notturno, dandole una sensazione di sicurezza e affidabilità, come se fosse onnipotente...


In quel momento Zhou Xinyu sentì una strana sensazione...


.........


"Dannazione, perché la barriera si è guastata? Cosa sta facendo il Terzo Fratello?!"


Huang Zixuan era infuriato. Aveva attribuito il problema ad un malfunzionamento della barriera. Il suo Terzo Fratello aveva solo una conoscenza basilare e rudimentale delle formazioni, ma non aveva mai fatto un errore del genere.


Mentre malediceva il suo terzo fratello per la sua incompetenza, usò una tecnica di movimento e si precipitò in avanti per attraversare la barriera. Questo genere di formazione scadente naturalmente non poteva riconoscere gli individui. Se Huang Zixuan avesse voluto superarla, non avrebbe avuto bisogno di distruggerla, ma avrebbe comunque dovuto sforzarsi un po'.


Ma ora che la barriera non funzionava più, non c'era bisogno di sprecare così tanto tempo. Poteva precipitarsi in avanti e risparmiare un po' di energie.


Percorse decine di piedi in pochissimo tempo.


Presto, proprio quando Huang Zixuan stava per superare la formazione a piena velocità, sentì all'improvviso che c'era qualcosa di strano.


Uh?


Provò a fermarsi ma non c'era abbastanza tempo. Con un botto simile a quello di un pezzo di carne che sbatteva contro un tagliere, Huang Zixuan si scontrò con la formazione. Rimase stordito dall'impatto e perfino le sue interiora ne furono scosse.


Vedendo questo, Zhou Xinyu spalancò gli occhi. Vide Huang Zixuan schiantarsi sulla barriera come una mosca cieca, sputando sangue e accasciandosi a terra.


Zhou Xinyu spalancò la bocca per la sorpresa. Cos'era successo a Huang Zixuan?


La ragazza cercò di capire cosa fosse accaduto, ma Lin Ming era troppo rapido. In un batter d'occhio seminò Huang Zixuan nella notte sconfinata.


.........


"Idiota!"


Huang Zixuan era furioso. Prese una manciata di pillole rigeneranti e gridò:"Terzo Fratello, idiota! Sbrigati e togli la formazione, li inseguiremo insieme!"


"Ah-a-!


Risuonò il grido acuto di un uccello e l'Aquila Celeste dalle Ali Dorate sfrecciò nell'aria. Huang Zixuan, il suo domatore, il gravemente ferito Huang Sanping, il fratello più giovane di Huang Zixuan e un maestro Houtian balzarono tutti sull'Aquila celeste per inseguire Lin Ming.


Sentendo il grido della creatura, Zhou Xinyu fu colta dal panico. Si stava chiedendo come Huang Zixuan l'avesse trovata così velocemente e sembrava che fosse a causa dell'Aquila Celeste dalle ali dorate!


Ahimè, questa creatura che era il suo unico mezzo di trasporto e che le aveva protetto la vita, ma era quasi diventata la causa della sua morte.


"Lin... Signor Lin... stanno cavalcando l'aqui..."


Non fece nemmeno in tempo a finire che si ammutolì. Spalancò gli occhi quando vide un'enorme drago dall'apertura alare di 60 piedi dalla coda lunga volare dalle profondità della valle.


Le sue scaglie erano cremisi e i suoi occhi dorati. Aveva i denti affilati ed emanava un'aura spaventosa! Questo era chiaramente un drago alato!


Cosa... questo è...


Zhou Xinyu deglutì con un'espressione amara. Avevano davvero incontrato una bestia feroce di così alto livello in quest'area piena di mostri. Era normale ma era davvero un colpo di sfortuna dover lottare contro una bestia del genere proprio in quel momento.


Zhou Xinyu non sapeva cosa fare, ma in quel momento Lin Ming la strattonò, lanciandola dritta verso il Drago del Fiume Alato.


"Roar!"


Il ruggito del drago risuonò per il mondo, squarciando le nuvole a metà!


Zhou Xinyu era sbalordita. Lin Ming salì sul dorso del Drago del Fiume che spalancò le sue enormi ali. Trapassò il cielo blu scuro come una freccia dalle piume rosse!


La ragazza era senza parole. Ora che era sul dorso della bestia, poteva sentire l'ululato del vento e i ruggiti terrificanti della creatura taglienti come una sciabola. Sentendo le correnti di vento che l'assalivano, si poteva immaginare quanto la creatura stesse andando veloce!


<em>'Questa è... la cavalcatura del Signor Lin?'</em>


<em>'Questo è... un Drago del Fiume Alato?'</em>


Prima Zhou Xinyu non era riuscita a capire le origini di questa bestia feroce, ma quando si era calmata un po', si ricordò di ciò che aveva letto negli antichi testi riguardo a questo Drago del Fiume Alato. Il suo valore era superiore di almeno dieci volte rispetto all'Aquila Celeste dalle ali dorate e dopo essere cresciuta sarebbe equivalsa ad un maestro Xiantian!


Aprì bocca diverse volte, ma quando vide Lin Ming di fronte a lei con un'espressione fredda e indifferente, era rimasta senza parole.


Il ragazzo si girò all'improvviso guardando Zhou Xinyu:"Cosa vuoi dire?"
                                


                                



