---
weight: 339
title: Capitolo 339 - Vicolo Cieco della Montagna Brulla
pubDate: 2025-12-15T08:37:10.203Z
tags:
    - mw
---


<em><strong>CAPITOLO SPONSORIZZATO</strong> ringraziamo Tommaso
0 capitoli in coda
<strong>-Schadenfreude</strong></em>


"Signor Lin..." Zhou Xinyu aprì la bocca come se volesse dire qualcosa, ma alla fine non sapeva cosa dire: "Signor Lin... questa è la tua cavalcatura?"


Dopo aver chiesto questo, Zhou Xinyu si imbarazzò un po'. Era una domanda dall'ovvia risposta, stava solo provando ad iniziare in qualche modo una conversazione.


Lin Ming annuì: "Sì, il suo nome è Chi Yan."


"Che bel Drago del Fiume Alato. Questa è la prima volta che ne vedo uno. Prima ho solo letto delle note al riguardo negli antichi testi." Zhou Xinyu guardò le ali color fiamma con un'espressione ammirata.


Quelle lunghe piume cremisi erano davvero magnifiche.


"Ho sentito che il Drago del Fiume Alato ha come antenato il un Drago della Pioggia Alato e che quando cresce può arrivare al livello di un guerriero Xiantian." Zhou Xinyu spalancò gli occhi mentre accarezzava con curiosità le scaglie fredde e dure del drago.


"Sì, ma al momento Chi Yan è ancora piccolo, quindi è solo tra gli stadi intermedi e avanzati dell'Houtian." Quando aveva salvato Zhou Xinyu un momento fa, Lin Ming non aveva osato chiamare subito il Drago del Fiume Alato.
Temeva che Chi Yan sarebbe stato bloccato dall'uomo avvolto dalla nebbia scura o da qualcun altro. Inoltre per il Drago del Fiume Alato non sarebbe stato facile rompere la barriera.


"Giusto, Signor Lin, come abbiamo superato la formazione?" Questo pensiero le era venuto in mente all'improvviso. Voleva capire il motivo di così tanti avvenimenti inspiegabili, ma alla fine non l'aveva fatto perché potevano essere dei segreti per Lin Ming.


Il ragazzo spiegò con noncuranza: "L'uomo che aveva creato la barriera era un dilettante e io ho una lieve comprensione in fatto di formazioni."


Normalmente creare una barriera così enorme richiedeva almeno una coltivazione di livello Xiantian. Ad esempio la Formazione Ten Thousand Killing del Palazzo delle Sette Arti e le sette maggiori formazioni erano state tutte create da maestri Xiantian. Huang Zixuan non proveniva dalla Fazione delle Formazioni e la sua coltivazione non era sufficiente. Era riuscito a stento a creare una barriera, quindi naturalmente era piena di difetti e buchi.


Lin Ming aveva ereditato i ricordi del maestro di formazioni del Regno Divino ed era riuscito a trovare i difetti degli otto trigrammi di fuoco dell'Antenato Chi Yan. Dopodiché aveva anche discusso di formazioni con lui per quasi un intero mese.


La comprensione di Chi Yan naturalmente non era qualcosa a cui un nessuno come Huang Zixuan potesse aspirare, né poteva essere paragonata alle abilità della Fazione delle Formazioni della Valle dei Sette Misteri. Lin Ming aveva beneficiato molto delle discussioni che aveva avuto con l'Antenato Chi Yan, fondendo gradualmente i principi delle formazioni del Regno Divino con quelli del continente Tianyan.


Al momento Lin Ming non aveva ancora creato delle formazioni, però la sua comprensione aveva raggiunto altissimi livelli, dopotutto tutti i principi di base del Regno Divino e di quello del continente Tianyan erano i medesimi.


Proprio prima di scappare, Lin Ming aveva usato l'intento marziale etereo e aveva esaminato la barriera. Dopo aver studiato con attenzione la struttura, aveva trovato un difetto importante che gli avrebbe permesso di superarla facilmente.


Altrimenti non sarebbe riuscito a rompere la barriera senza fermarsi, nemmeno se la sua comprensione fosse stata ancora più alta.


Ascoltando la spiegazione noncurante di Lin Ming, Zhou Xinyu poté solo sorridere con amarezza. La sua poteva ancora essere considerata una 'lieve comprensione' riguardo alle formazioni?


Nonostante Huang Zixuan non fosse molto abile nelle formazioni, non si poteva superare una barriera del genere così facilmente.


La comprensione di Lin Ming doveva essere almeno allo stesso livello di quella di Huang Zixuan. Zhou Xinyu non riusciva ad immaginare come il ragazzo avesse potuto fare dei progressi così sbalorditivi ed essere anche abile nel Dao delle Formazioni alla tenera età di 16 anni. Fin dai tempi antichi, quale maestro di formazioni non aveva trascorso decine di anni prima di riuscire ad ottenere qualche risultato nel Dao delle Formazioni?


Zhou Xinyu poté solo sospirare. Il talento di Lin Ming superava completamente la sua comprensione.


A questo punto, Zhou Xinyu sentì il grido di un'aquila in lontananza. Si raggelò e si guardò indietro. Sotto la luna brillante c'era un puntino dorato che risaltava nel cielo nero come l'inchiostro che li stava inseguendo rapidamente.


Zhou Xinyu sussultò e disse nervosamente: "Signor Lin, ci stanno inseguendo!"


"Sì, lo so." Lin Ming non si voltò. Quando l'Aquila Celeste dalle ali dorate era stata richiamata dal suo ammaestratore, se l'era già aspettato.


L'Aquila Celeste dalle ali dorate era molto più veloce di una normale Aquila Celeste ed era una cavalcatura preziosa che aveva il sangue di una Bestia Sacra. La sua stirpe derivava dal Roc dalle Ali Dorate.


Nonostante la purezza della stirpe dell'Aquila Celeste dalle ali dorate fosse di molto inferiore a quella del Drago del Fiume Alato, Chi Yan era ancora piccolo mentre la cavalcatura della setta Conquista Luna era nel fiore degli anni.


Quindi il drago non aveva alcun vantaggio in termini di velocità.


"Signor Lin, cosa facciamo?" Zhou Xinyu si era già abituata a contare su Lin Ming. Gli eventi di prima le avevano dato la sensazione che il ragazzo avrebbe trovato una via d'uscita in qualunque situazione.


"Prima scappiamo, poi vedremo." La risposta di Lin Ming fu molto disinvolta. Prima si sarebbe allontanato da Qingsang, così da non attirare su di essa una possibile calamità.


Finché il Drago del Fiume Alato e l'Aquila celeste dalle ali dorate fossero avessero avuto lo stesso ritmo, sarebbe stato tutto molto più facile. Qin Ziya non era troppo lontano. Se avesse potuto usare un talismano di trasmissione del suono per scoprire la posizione di Qin Ziya e poi avesse volato verso di lui, ci avrebbero messo poche ore con la velocità del Drago del Fiume Alato.


Dopo aver raggiunto Qin Ziya, non ci sarebbe stato alcun problema.


In quel momento Zhou Xinyu sussultò e disse: "Oh no, Signor Lin, sono accelerati all'improvviso."


"Uh?" Lin Ming si girò e guardò all'orizzonte. Vide il profilo dell'Aquila Celeste dalle ali dorate farsi sempre più vicino e, nonostante fosse lontano, il colore del corpo della creatura sembrava portare una traccia rossa.


"Quella è la Tecnica di Agopuntura Dorata. Usano un ago lungo tre piedi e spesso come un dito per stimolare il pieno potenziale di Ala Dorata, lasciandole superare il suo limite di velocità." Disse Zhou Xinyu stringendo i denti con il cuore pieno di rabbia e odio. Questa tecnica avrebbe causato un danno irreversibile all'Aquila Celeste e, se avesse continuato a volare per troppo tempo, avrebbe esaurito la sua forza vitale.


Nonostante il motivo per cui Zhou Xinyu era finita in questa situazione a causa della creatura, alla fine l'Aquila Celeste dalle ali dorate non poteva distinguere il bene dal male, ubbidiva solo ai comandi mentre seguiva il suo istinto. Non aveva alcuna colpa. Se doveva biasimare qualcuno, avrebbe odiato Huang Sanping per la sua crudeltà.


L'Aquila Celeste dalle ali dorate divenne sempre più rapida. In un istante aveva superato metà del distacco tra lei e Lin Ming. Zhou Xinyu riuscì anche a distinguere chiaramente le persone su Ala Dorata; il volto di Huang Sanping era cosparso di sangue e aveva un'espressione crudele.


La sua coltivazione era solo al picco del Circolazione. Lin Ming lo aveva colpito con l'intenzione di uccidere, ma la sua mossa era stata bloccata da Huang Zixuan. Alla fine il ragazzo era riuscito solo a ferirlo gravemente.


Huang Sanping si era svegliato dopo aver mangiato molte pillole e medicine, ma aveva comunque diverse ossa rotte, era ricoperto di lividi e perfino i suoi meridiani erano stati danneggiati.


Delle condizioni del genere non potevano essere considerate debilitanti, ma l'avrebbero costretto a rimanere a letto per diversi mesi. Per i talenti che dovevano usare ogni secondo che avevano per coltivare, non riuscire a farlo per così tanto tempo naturalmente era una grave perdita. Ora Huang Sanping aveva intenzione di catturare Lin Ming e Zhou Xinyu vivi e mutilarli brutalmente, distruggendo le loro arti marziali. Avrebbe torturato il ragazzo fino a farlo implorare di ucciderlo e poi avrebbe imprigionato Zhou Xinyu per poi violentarla.


Solo questo avrebbe sfogato l'odio nel suo cuore.


A causa della sua rabbia, la sua vera essenza si agitò e Huang Sanping tossì, quasi sputò sangue. Prese una pillola dal suo anello spaziale, la ingoiò e poi chiede all'ammaestratore: "Puoi andare più velocemente?"


Il valore dell'Aquila Celeste dalle ali dorate naturalmente non era degno di essere menzionato in confronto a Lin Ming e Zhou Xinyu. Inoltre questo era il regno di Fortuna Celeste, il territorio della Valle dei Sette Misteri. Se non li avessero catturati e loro fossero riusciti a trovare dei soccorsi, allora la situazione sarebbe diventata molto più difficile.


"Impossibile. Se la pungessi di nuovo, Ala Dorata non riuscirebbe più a volare." L'ometto teneva un lungo ago nella sua mano. Ai suoi piedi, il dorso dell'Aquila Celeste dalle ali dorate erano cosparse di rosso e le sue piume dorate erano rizzate e tremanti.


"Ping'er, non ti preoccupare. Più avanti c'è una montagna brulla. Anche se trovassero aiuto, non arriverebbe così in fretta. Finché possiamo catturarli prima che arrivino alle montagne non riusciranno a scappare via." Gli occhi di Huang Zixuan brillarono con una luce fredda. Anche lui detestava Lin Ming.


"Secondo Zio, chi è quel ragazzo? Lo sai?" Chiese Huang Sanping.


"No." Huang Zixuan scosse la testa. "Ma la sua coltivazione non è all'Houtian. Dovrebbe essere il discepolo di un qualche grande Sect, molto probabilmente un talento di grado Earth. In tal caso non possiamo sicuramente lasciarlo andare. Se lo faremo temo che non potremo essere più al sicuro in futuro."


Huang Zixuan era accigliato. Rifletté per un momento e disse: "O forse ha già detto tutto usando un talismano di trasmissione del suono. Dovremo mettere in gioco tutto quanto; possiamo solo continuare. Dopo che otterremo le risorse, lasceremo la Provincia della Divina Fenice e nasconderemo le nostre identità. Con le risorse della setta Conquista Luna potremmo stabilire la nostra influenza!"


Mentre ci rifletteva, Huang Zixuan si entusiasmò. Essere il fondatore di un Sect, quanto sarebbe stato eccitante?


.........


Il vento fischiava. Lin Ming aveva già guidato il Drago del Fiume Alato verso le montagne spoglie. Era una catena montuosa solitaria nel regno di Fortuna Celeste; raramente capitava qualcuno lì.


Ma i loro inseguitori stavano guadagnando sempre più terreno. Se avessero continuato così, sarebbero stati raggiunti in mezzo bastoncino di incenso di tempo.


Zhou Xinyu era dietro Lin Ming e si agitò vedendo l'Aquila Celeste dalle ali dorate che si avvicinava sempre di più, ma sentì anche una fitta di senso di colpa. Guardò Lin Ming e disse confusa: "Scusa, ti ho messo in pericolo."


"Non c'è nulla per cui tu ti debba scusare. Le occasioni fortunate hanno i loro rischi. Questa è una decisione che ho fatto di mia spontanea volontà, sto solo facendo ciò che devo fare."


"Oh..." Zhou Xinyu si morse le labbra e sospirò. Nonostante provasse gratitudine e senso di colpa, sentire le sue parole la fecero sentire a disagio. Comunque perfino lei riteneva questa sensazione ridicola.
Forse stava cercando un qualche modo per consolarsi mentre era in questa situazione mortale e non voleva che questa esperienza fosse solo a causa dei benefici che si potevano offrire a vicenda...


Mentre ci pensava, Zhou Xinyu scosse la testa con disapprovazione.
                                


                                



