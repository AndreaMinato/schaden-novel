---
weight: 340
title: Capitolo 34 - Prova del Sogno
pubDate: 2025-10-16T07:28:18.406Z
tags:
    - mw
---


"Questo Sun Ping era già da tempo al terzo stadio della Trasformazione del corpo, ma è riuscito solo a raggiungere 2300 jin. Anche lui ha solo diciassette anni; non è una minaccia per me." Wang Yanfeng disse agitando il ventaglio. Strinse gli occhi mentre squadrava Sun Ping. La valutazione finale sarebbe dipesa non solo dai risultati della Prova, ma anche dall'età e dal talento di chi superava l'esame. Più giovani si era, più talento si aveva, più alta sarebbe stata la valutazione. Tra molti giovani praticanti di arti marziali, l'età di diciassette anni era considerata un po' vecchia.


"Signorino, è il suo turno."


"Mm." Wang Yanfeng chiuse il ventaglio e lo passò al suo servitore.


Mentre Wang Yanfeng si stava dirigendo verso la colonna di pietra, molti lo riconobbero.


"È Wang Yanfeng della città Yue Lu!"


Quando iniziarono a diffondersi le voci, i partecipanti nelle vicinanze puntarono lo sguardo su di lui. In questo gruppo Wang Yanfeng aveva più probabilità di finire al primo posto. Non solo la sua forza era formidabile, ma aveva anche quindici anni.


E cosa più importante, il talento di Wang Yanfeng era alto!


Wang Yanfeng aveva un talento marziale di grado quattro ma, da quelli dal quarto grado in su, erano divisi in livello basso, medio e alto. Wang Yanfeng era uno dei rari talenti di alto livello.


Wang Yanfeng arrivò davanti alla colonna di pietra e rilasciò un respiro che si arricciò nell'aria come un paio di serpenti; era un segno del terzo stadio della Trasformazione del Corpo, quello delle Viscere.


La folla sussultò per la sorpresa. "Incredibile, è appena entrato nel terzo stadio della Trasformazione del Corpo e può già espirare i due serpenti gemelli... e ha solo quindici anni. Questo è davvero un talento sconvolgente."


"Sì. I praticanti di arti marziali allo Stadio delle Viscere hanno vera essenza che protegge il cuore, i polmoni e gli altri maggiori organi interni. Possono difendere le viscere dagli attacchi e in più sono resistenti. Hanno una vitalità incredibile e possono prolungare il loro respiro. In queste condizioni i muscoli naturalmente si rafforzano. Questo Wang Yanfeng riesce già ad espirare i serpenti, ma è entrato solo da poco nel terzo stadio, che invidia."


Mentre la discussione continuava, Wang Yanfeng aveva già colpito la colonna di pietra. Un 'bang' risuonò nell'aria e il pilastro tremò. Il raggio di luce balzò in alto e raggiunse due piedi e quattro pollici.


"2400 jin!"


Generalmente il normale praticante di arti marziali che era entrato nel terzo stadio avrebbe raggiunto circa 2000 jin. Ma Wang Yanfeng, che aveva solo quindici anni, era riuscito a totalizzare 2400 jin. Era davvero scioccante per gli spettatori.


Comunque, prima che la folla avesse recuperato la calma, si sentirono delle urla di sorpresa provenire da un'altra parte. Un giovane alto e robusto era andato di fronte alla colonna e aveva sferrato un pugno. Il raggio di luce si alzò e arrivò a due piedi e quattro pollici. 2400 jin!


Il record di Wang Yanfeng era appena stato stabilito, ma era già stato raggiunto da un altro ragazzo. Lin Ming guardò il giovane alto e robusto e sussultò vedendo che anche lui era al secondo stadio di coltivazione!


Non era strano vedere qualcuno al terzo stadio della Trasformazione del Corpo raggiungere 2000 jin, ma farlo al secondo? Era troppo.


In quel momento Lin Ming aveva notato che, nonostante il ragazzo sembrasse innocente e ingenuo, era più alto rispetto ai suoi coetanei e il suo corpo muscoloso sembrava più tonico di quello di un adulto.


Era forse dotato di Forza Divina Innata?


Le persone con Forza Divina Innata erano molto più forti dei loro coetanei. Nonostante fossero molto rari, sembrava che questo ragazzo avesse questa qualità.


Anche Wang Yanfeng aveva visto quel giovane formidabile e sbuffò leggermente. Non ci pensò molto. Forza Divina Innata? I praticanti di arti marziali non lottavano solo con la loro forza, ma anche con le loro arti marziali e le tecniche. Non solo: più alta era la coltivazione, più importante sarebbe diventata la vera essenza. Quelli nati con questa forza divina non sarebbero diventati necessariamente dei grandi maestri di arti marziali.


...


La prova continuò, molti giovani che superavano la forza di 1000 jin erano al picco del secondo stadio.


Il Palazzo delle Sette Arti aveva stabilito che l'età del candidato dovesse essere tra quindici e diciotto anni. In questo periodo era facile raggiungere il secondo stadio della Trasformazione del Corpo.


A volte capitavano dei ragazzi che avevano raggiunto il terzo stadio della Trasformazione del Corpo. Questi giovani erano riusciti a sferrare colpi da 2000 jin, alcuni addirittura 2500.


Alla fine arrivò il turno di Lin Ming.


Prima che arrivasse di fronte alla colonna di pietra, capì già che la situazione era più grave di quello che pensava. Nonostante fosse sicuro che non avrebbe perso contro Wang Yanfeng, il suo talento naturale era molto minore rispetto al suo.


Era di terzo grado, paragonato ad un quarto di alto livello. Nella valutazione finale Lin Ming avrebbe subìto una grande penalità!


In ogni fase Lin Ming avrebbe dovuto impegnarsi a fondo!


Lin Ming respirò leggermente e lasciò che il suo corpo si rilassasse. Eliminò tutte le distrazioni e i rumori. La 'Formula del Caos Primordiale' percorse silenziosamente il suo corpo. In confronto ad un praticante di arti marziali con la sua stessa coltivazione, la sua vera essenza nei suoi muscoli era molto più densa.


L'allenamento di 'Forza Penetrante', i principi di forza e delicatezza; Lin Ming incise questi pensieri nella sua mente mentre meditava con il 'Scritture del combattente del Caos Primordiale'.
La sua vista si concentrò e il suo corpo rilassato si tese improvvisamente come un arco lungo. La sua vita si abbassò e sfrecciò in avanti, traendo forza dalle cosce come un agile e potente leopardo.


"Bang!"


Colpì il centro della colonna di pietra. Il raggio di luce salì di molto, arrivando a 2700 jin.


La forza di Lin Ming era di circa 2600 jin, ma mettendoci tutto il suo impegno gli era possibile raggiungere 2700 jin.


"Mio dio, 2700 jin!"


"Questo ragazzo, questo ragazzo è una bestia feroce in forma umana! Poche centinaia di jin e potrebbe raggiungere qualcuno al quarto stadio della Trasformazione del Corpo!"


"No, impossibile, impossibile. Questo ragazzo è solo al secondo stadio della Trasformazione del Corpo. Anche lui è nato con Forza Divina Innata?"


La folla iniziò a discutere animatamente e alcuni avevano già riconosciuto Lin Ming. "Lo conosco! Solo un'ora fa sulla strada principale ha usato le braccia come un mulino a vento per lanciare via un uomo a cavallo! Anche il tizio che aveva scagliato era al secondo stadio della Trasformazione del Corpo e stava pure tenendo una lancia! Mentre lo faceva non si è mosso di un passo. Credevo che fosse un demone, ma pare che anche lui abbia Forza Divina Innata; non c'era da meravigliarsi che ne fosse capace!"


"Non è stato arrestato dalle autorità? Come è tornato?"


Tra i mormorii della gente, anche il giovane alto e robusto che aveva battuto Wang Yanfeng raggiungendo 2400 jin guardò Lin Ming. Il ragazzo rivelò un'espressione amichevole, sorridendo contento verso Lin Ming. Non pensava che avrebbe incontrato qualcun'altro con Forza Divina Innata in questo esame, quindi era particolarmente solidale nei confronti di Lin Ming.


Wang Yanfeng guardò Lin Ming e si accigliò. Anche lui aveva Forza Divina Innata? Era davvero seccante. Sembrava che tutti questi ragazzi dalle capacità speciali spuntassero fuori dal legno come blatte.


"Fratello Feng, questo ragazzino è arrivato dal nulla e ha osato rubare le luci della ribalta di Fratello Feng, davvero un'ingiustizia." Disse un uomo a fianco di Wang Yanfeng.


Wang Yanfeng disse, "Non è niente di speciale. È un risultato discreto. Le capacità di combattimento non dipendono dalla forza. Nonostante quelli con la Forza Divina Innata siano rari, non molti avranno grandi risultati in futuro."


Wang Yanfeng disse queste parole con tono esasperato. Nonostante era certo che avrebbe ottenuto il primo posto, era stato ripetutamente messo in ombra da quei due, facendolo sentire estremamente a disagio.


"Quello che ha detto Fratello Feng è assolutamente giusto. In futuro quello su cui ci si concentrerà sarà la vera essenza. La superiorità in forza è utile solo all'inizio.
Questo ragazzino sarà contento solo per pochi anni." Il seguito di Wang Yanfeng ripeté a pappagallo.


Dopo Lin Ming, ci fu il turno di Lin Xiaodong. Mentre si avvicinò alla colonna iniziò a muovere la testa avanti e indietro e oscillando i fianchi. Continuò così per un po' di minuti finché gli esaminatori non diventarono sempre più infastiditi e impazienti. Poi Lin Xiaodong urlò e tirò un pugno alla colonna di pietra.


"Thud." Ci fu un colpo sordo mentre il raggio di luce della colonna tremò per un po' per poi fermarsi.


I supervisori si accigliarono mentre guardarono Lin Xiaodong. "750 jin... ma hai ancora due possibilità.


I risultati erano davvero scarsi considerando che chiunque con una forza minore di 900 jin non avrebbe osato iscriversi. Nessuno voleva rendersi ridicolo di fronte ad un'enorme folla. Ma dal punto di vista di Lin Xiaodong questo risultato era davvero buono, in più aveva questa sfacciata capacità innata di ignorare cosa pensassero gli altri. Oscillò i fianchi e stiracchiò di nuovo il collo, e poi diede un altro pugno. 'Bang!"


"700 jin."


Un altro pugno!


"750 jin."


Senz'ombra di dubbio, Lin Xiaodong aveva fallito miseramente.


Comunque per lui era stato un risultato decente. Aveva solo quindici anni e suo padre credeva che solo a diciotto anni avrebbe avuto qualche possibilità di entrare nel Palazzo delle Sette Arti. Lin Xiaodong non aveva intenzione di passare oltre lo stadio Circolazione fin dall'inizio e il suo unico desiderio era di preservare la sua posizione nella famiglia.


"Ti ho dato le Pillole Cervo Dorato, non ne hai presa nessuna?" Lin Ming chiese dopo che Lin Xiaodong era tornato.


"Le ho mangiate tutte; altrimenti sarebbe stato impossibile per me andare oltre i 600 jin." Lin Xiaodong alzò le spalle con innocenza, lasciando Lin Ming senza parole.


Tuttavia Lin Ming pensò anche che fosse normale. Dopotutto prima di allenare i ‘Scritture del combattente del Caos Primordiale’, il suo risultato migliore era stato 850 jin. Il suo allenamento diligente e instancabile era superiore di molto rispetto a quello di Lin Xiaodong, che allora era riuscito ad arrivare solo a 600 jin.


Per qualcuno con solo un talento marziale di grado tre e senza origini aristocratiche era difficile entrare nel Palazzo delle Sette Arti. Anche la prima fase era incredibilmente difficile da superare.


La Prova della Forza finì circa a mezzogiorno e ai candidati fu permesso di riposare per un po' prima di continuare l'esame.


Poiché c'era troppo poco tempo a disposizione, Lin Ming mangiò un semplice pasto prima di sedersi nuovamente in meditazione per poi affrettarsi a tornare in piazza.


La seconda fase consisteva nella Prova del Sogno. Testava il cuore di una persona.


Un praticante di arti marziali non aveva bisogno solo di talento e ricchezza, doveva avere anche uno spirito deciso e infaticabile.
                                


                                



