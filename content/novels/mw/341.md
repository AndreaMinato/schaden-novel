---
weight: 341
title: Capitolo 341 - Tutto è Possibile
pubDate: 2025-12-15T08:37:10.203Z
tags:
    - mw
---


Sto pubblicando io questi capitoli perché Schaden sta avendo problemi con internet (wow, per una volta non sono io ad averli). Ho risolto la questione del formato, ora dovrebbe essere il solito.
-Alstor


"Tu... vuoi assorbire il Frammento del Cristallo dello Spirito sotto la protezione del mondo illusorio?!?!" Zhou Xinyu era sbalordita, questa era semplicemente una pazzia.


Figuriamoci una medicina straordinari come il Frammento del Cristallo dello Spirito, perfino una medicina di alto livello come la Pillola Apertura Celeste di solito avrebbe richiesto diverse fasi di preparazione. Un coltivatore prima si sarebbe immerso nell'incenso, sigillandosi in una stanza e creando strati di formazioni difensive dove nessuno lo avrebbe osato disturbare, poi finalmente avrebbe fatto circolare il suo potere per ingoiare la pillola.


Ma Lin Ming era circondato da lupi pronti a cogliere un'opportunità per strappargli la gola. Dall'esterno proveniva una pioggia continua di attacchi e la barriera non smetteva di tremare. Non si sapeva quando l'energia dell'incantesimo si sarebbe esaurita. In questa situazione, Lin Ming, un ragazzo con una mera coltivazione al Circolazione voleva davvero assorbire il Frammento del Cristallo dello Spirito che solo un maestro Xiantian poteva ingoiare?


Assolutamente pazzo!


"Signor Lin, come puoi farlo, è un suicidio!" Zhou Xinyu era estremamente ansiosa.


"Non c'è altro modo." Lin Ming schioccò le dita e sotto l'attrazione della sua forza dell'anima, il liquido rosso uscì dalla bottiglia trasformandosi in una sfera rossa.


Come poteva il ragazzo non sapere che era una decisione folle?


Il Frammento del Cristallo dello Spirito era una medicina completamente sconosciuta, non aveva idea di quali sarebbero stati gli effetti se l'avesse ingoiata.


Forse non sarebbe riuscito a sopportare il battesimo di energia e poi sarebbe esploso.


Anche se avesse resistito, l'incantesimo del mondo dei sogni sarebbe durato solo per poche ore. Se non avesse potuto assorbire l'efficacia del medicinale e poi riprendersi pienamente, sarebbe comunque morto!


<em>Bang!!</em>


Con un forte scoppio, risuonò una terrificante esplosione dall'esterno della barriera, il terreno tremò all'improvviso. Alla fine Huang Zixuan era intervenuto. Nell'incantesimo, Lin Ming poteva vedere chiaramente cosa stava facendo Huang Zixuan. Questo tipo di sensazione opprimente era simile quella di un comune mortale separato da una tigre da solo un pannello di vetro che si sta per rompere.


Normalmente un praticante di arti marziali non sarebbe riuscito a calmarsi e a far circolare la propria energia. Se qualcosa fosse andato storto, sarebbe stato sopraffatto dai suoi demoni interiori.


Ma Lin Ming voleva assorbire il Frammento del Cristallo dello Spirito in questa situazione e doveva anche recuperare le forze in poche ore.


Lin Ming fissò la sfera rossa che emetteva un'energia sconfinata, con un pensiero la divise in due, di cui una metà galleggiò verso il ragazzo.


Mentre il liquido rosso si avvicinava, Lin Ming sentì il sangue iniziare a ribollire, come se fosse attirato verso l'alto.


Questo sangue demoniaco aveva un'aura incredibilmente malvagia!


"Non importa quanto sarà difficile la strada di fronte a me, credo che tutto sia possibile se mi impegnerò!"


<em>Xiu!</em>


La metà sciolta del Frammento del Cristallo dello Spirito sfrecciò le labbra di Lin Ming.


Il ragazzo sentì un sapore dolce e metallico diffondersi nella sua bocca, era il sapore del sangue.


Lin Ming chiuse gli occhi, sigillo i suoi sei sensi e usò immediatamente l'intento marziale etereo. Ora non sentiva più le esplosioni che facevano tremare la terra.


Comunque solo dopo 10 respiri di tempo fu interrotto da un dolore acuto che proveniva dal suo dantian, come se si stesse spezzando a metà.


<em>Roar!</em>


Nelle sue orecchie, Lin Ming sentiva un grido indemoniato profondo come un tuono, così intento da poter spaccare la pietra e disperdere le nuvole. Il ruggito gli fece tremare i timpani e sanguinare il naso.


Questo... cos'era?


Lin Ming era scioccato. Aveva sentito chiaramente che la goccia del Cristallo dello Spirito conteneva una volontà terrificante! Oscurava il cielo, le montagne e i mari!


<em>Erano questi i pensieri frammentati lasciati dal Grande Imperatore Infernale?</em>


Mentre pensava questo, Lin Ming sentì la mente tremare.


<em>Bang!</em>


La coscienza di Lin Ming fu trascinata all'improvviso nel suo mare spirituale. Lì apparirono una miriade di frammenti, ognuno di essi sembrava così vivido e reale.


Innumerevoli demoni sfrecciarono nel cielo dal suo mare spirituale. Erano a petto nudo e la loro pelle aveva una sfumatura blu grigiastra, quasi metallica. I loro corpi erano muscolosi, avvolti da catene e avevano impugnato delle falci.


<em>Hou hou hou!</em>


Mentre i ruggiti di questi demoni risuonavano, tutti loro si precipitarono verso Lin Ming, ma in quel momento il ragazzo era rinato, diventando un antico dio demoniaco. Aveva impugnato un'enorme ascia e volava nel cielo!


L'arma era lunga 10 piedi e più spessa di un braccio. La punta della lancia era ampia oltre tre piedi e la lama era color rosso sangue. Emetteva un'energia violenta che faceva accelerare il battito cardiaco.


"Uccidere! Uccidere! Uccidere!"


L'antico dio demoniaco brandì l'enorme ascia e squarciò i demoni con un solo colpo!


In quel momento volarono via arti ovunque facendo schizzare sangue in ogni angolo della terra.


Ogni volta che l'antico demone uccideva un demone, ne avrebbe bevuto il sangue finché i suoi occhi non si inscurirono e non si spensero. Ma durante la loro avanzata innumerevoli demoni si erano già precipitati dietro di loro.


Il sangue di demone tingeva il cielo di cremisi.


Questo antico demone era il Grande Imperatore Infernale?


Lin Ming sussultò. Aveva la sensazione che non fosse un'illusione, ma una serie di eventi veramente accaduti. Questi erano i ricordi del Grande Imperatore Infernale!


Allora cos'erano queste creature? Da dove provenivano? Perché era iniziata questa guerra brutale? Chi erano i buoni e chi i malvagi?


"Ahahahahahah!"


Il Grande Imperatore Infernale scoppiò a ridere all'improvviso. La sua voce tuonò per l'universo con grande maestosità!


I cieli si squarciarono e una volontà che sfidava il cielo emerse come uno tsunami!


La grande ascia puntò verso il cielo, il suo piede calpestò la terra. Era il sovrano di questo mondo!


<em>Bang!</em>
Il campo di battaglia esplose all'improvviso. Per un momento Lin Ming pensò che il suo mare spirituale si fosse disintegrato. Aprì all'improvviso gli occhi e vide che i suoi abiti erano tutti laceri e il suo corpo era ricoperto di sangue!


In quel momento Zhou Xinyu era già mortalmente pallida. Non sapeva cosa fare, ma quando vide il ragazzo aprire gli occhi, si preoccupò ma si entusiasmò allo stesso tempo. La sua voce tremava:"Signor Lin, signor Lin..."


Lin Ming cercò di rispondere, ma non appena aprì bocca sputò una boccata di sangue. Il ragazzo aveva finalmente capito il mistero dietro il Frammento del Cristallo dello Spirito. Conteneva un'energia terrificante e allo stesso tempo anche i resti della coscienza del Grande Imperatore internale.


Ingoiare un Frammento del Cristallo dello Spirito significava dover sopportare un attacco devastante sia per la mente che per il corpo!


Al di fuori della barriera, Huang Zixuan e gli altri stavano attaccando. L'incantesimo del mondo dei sogni iniziò a tremare sempre di più e la terra su cui poggiava la protezione era già stato ridotto in polvere.


Comunque Lin Ming non poteva preoccuparsene.
Si sentiva come se fosse stato trapassato da 1.000 aghi e che 10.000 sciabole lo stessero infilzando. Anche con la determinazione di Lin Ming, questo genere di dolore era difficile da sopportare.


Era sufficiente a far provare il desiderio di morire.


Era come un gamberetto rinsecchito a terra. Perfino i suoi denti iniziarono a scricchiolare da quanto li aveva stretti.


<em>Bang!</em>


La coscienza di Lin Ming fu di nuovo scagliata nel caos. I resti dello spirito del Grande Imperatore Infernale furono come un'onda anomala che travolse il mare spirituale di Lin Ming cercando di spazzarlo via!


Normalmente, una volta che un praticante di arti marziali fosse stato torturato fino al limite, facendogli desiderare di morire, la protezione spirituale sarebbe diventata incredibilmente fragile. Sotto la carica dei resti della coscienza dello Spirito si sarebbe rischiato di perdere definitivamente il senno.


Un maestro al picco dell'Houtian non sarebbe riuscito a sopportare questo attacco doppio. Quindi il Frammento del Cristallo dello Spirito era assorbile solo a stento da un coltivatore allo stadio Xiantian.


La coltivazione di Lin Ming era solo al Circolazione. Sotto l'attacco dei resti della coscienza del Grande Imperatore Infernale, anche se aveva una determinazione incredibile, aveva un malditesta lancinante e le sue orecchie sanguinarono a profusione.


<em>Bang! Bang! Bang! Bang!</em>


In pochi respiri di tempo, non si sapeva quante volte Lin Ming fosse stato bombardato da questi assalti, ma era riuscito ancora a sopportarlo!


L'attacco dei resti della coscienza del Grande Imperatore Infernale era la parte più pericolosa per ogni praticante di arti marziali che avesse ingoiato un Frammento del Cristallo dello Spirito, ma per Lin Ming era più spaventoso che davvero pericoloso.


Prima Lin Ming aveva già assorbito i frammenti dei ricordi di due Supremi Esperti del Regno Divino. Non importava quanto fosse forte il Grande Imperatore Infernale, non era paragonabile alle esistenze del Regno Divino.


Lin Ming strinse i denti e iniziò a consumare i resti della coscienza del Grande Imperatore Infernale con la sua mente e la sua anima. Sapeva che se avesse voluto assorbire il Frammento del Cristallo dello Spirito prima doveva eliminare questi resti.


Il dolore che provò durante questo processo fu inimmaginabile. Era peggio che strofinare della carta vetrata su una ferita sanguinante.


Era un dolore agghiacciante. Quando Lin Ming aveva assorbito i ricordi dei due Anziani del Regno Divino, non aveva sperimentato un dolore cos' intenso. Dopotutto i Supremi Anziani del Regno Divino avevano lasciato un'anima frammentata senza alcuna coscienza, solo l'istinto di un'anima. Mentre il Grande Imperatore Infernale aveva lasciato parte del suo spirito. Cancellare questa volontà crudele e sconvolgente non era facile.


Il tempo passò lentamente. Lin Ming sanguinò a profusione dalla testa. Dopo che era caduto perfino la roccia sotto di lui si era macchiata di rosso. Se non fosse stato per la vitalità potenziata della Pagoda dello Stregone sarebbe già morto a causa dell'emorragia.


Dopo un'agonia interminabile, finalmente Lin Ming spazzò via i resti della coscienza del Grande Imperatore Infernale.


Così, anche se l'energia del Frammento del Cristallo dello Spirito era comunque violenta e turbolenta, senza la direzione della volontà del Grande Imperatore Infernale, finalmente Lin Ming riuscì a manipolarla.


"Tempra del Midollo!"


La mente di Lin Ming riecheggiò con questo unico pensiero mentre faceva del suo meglio per attivare il 'Chaotic Virtues Combat Meridian' per dirigere l'energia nel suo scheletro; non rimaneva molto tempo!


All'inizio, quando Lin Ming aveva usato la Pillola Apertura Celeste, a causa delle sue ossa compatte come la pietra, era stato molto difficile temprare il midollo.


Lin Ming si aspettava che sarebbe successo anche con il Frammento del Cristallo dello Spirito, ma si sbagliava. L'energia di questa medicina era come del mercurio pesante, coglieva ogni opportunità per diffondersi, invadendo il suo organismo.


Era come uno spuntone che scavava nello scheletro di Lin Ming, fluendo verso il midollo.


Mentre l'energia entrava nel midollo, Lin Ming si sentì come se fosse stato immerso in una vasca di olio bollente. Ciò che ne seguì fu un dolore straziante.


<em>Chi chi chi!</em>


Le impurità del midollo furono bruciate dall'energia e questo lo fece sentire come se le sue ossa stessero friggendo!


Lin Ming era fradicio di sudore. Questo era l'ultimo passo nell'assorbimento del Frammento del Cristallo dello Spirito.


Durante gli spasimi di dolore, Lin Ming mantenne la calma. Capì che l'energia della metà del Frammento del Cristallo dello Spirito non sarebbe state sufficiente a fargli completare la Tempra del Midollo. Doveva fare una scelta, prima poteva temprare una parte del suo corpo...
                                


                                



