---
weight: 342
title: Capitolo 342 - Midollo come Fluido Dorato
pubDate: 2025-12-15T08:37:10.204Z
tags:
    - mw
---


Quando Lin Ming aveva assunto la Pillola Apertura Celeste era riuscito a temprare solo una porzione della sua mano destra a causa dell'efficacia medicinale limitata.


Dopo la Tempra del Midollo, la mano destra era diventata molto più potente, ma al massimo era come un altro asso nella manica, l'aumento della forza di Lin Ming non era così grande.


Stavolta il ragazzo decise di usare metà dell'energia per temprare le mani e l'altra per il corpo.


Solo quando avrebbe completato la Tempra del Midollo la sua forza sarebbe aumentata.


Pa pa pa!


Con uno scricchiolio simile allo scoppiettare della legna in un falò, Lin Ming strinse i denti e iniziò ad attivare il 'Chaotic Virtues Combat Meridian'. L'energia impazzita bruciò le impurità del suo midollo, si poteva immaginare quanto fosse incredibile questo dolore.


Lin Ming stava resistendo solo grazie alla sua determinazione. Una volta che il suo corpo avesse assorbito l'energia, poteva essere solo raffinata, fallire significava morte immediata!


Un colore rosso nerastro iniziò a diffondersi per la pelle di Lin Ming e il ragazzo emanò un'energia violenta. Il suo corpo iniziò a diventare bollente e il suo sangue uscì dai suoi pori, formando un guscio cremisi che sembrava si sarebbe rotto al tocco più lieve.


A lato, Zhou Xinyu poteva solo guardare con shock. Lin Ming non assochilometriva più ad un essere umano! Sembrava un pesce tirato fuori da una pozza di sangue e lasciato a bruciare su un fuoco.
Il fatto che Lin Ming fosse ancora vivo era un miracolo.


In effetti ingoiare il Frammento del Cristallo dello Spirito al Circolazione e resistere per mezz'ora aveva già superato tutte le aspettative di Zhou Xinyu.


Comunque non sembrava che questo miracolo sarebbe continuato. Il respiro di Lin Ming divenne sempre più debole e, mentre prima stava lottando faticosamente, i suoi movimenti si stavano infiacchendo sempre di più, come una lampada che aveva quasi esaurito l'olio. Alla fine smise di muoversi, la sua espressione congelata come una scultura cremisi. Il suo volto volto contorto dal dolore sembrava un'anima sofferente che era stata inchiodata ad una colonna d'esecuzione all'inferno.


Zhou Xinyu si incupì sempre di più.


In questa situazione sarebbe stato inutile anche se fosse sopravvissuto. Lin Ming sembrava aver perso quasi tutto il suo sangue, aveva perso tutte le sue energie, figuriamoci combattere.


Se fosse stato in una stanza al sicuro, con il supporto di molte medicine preziose e la cura dei maestri, Lin Ming avrebbe potuto rinascere grazie a questa prova. Per un mero giovane al Circolazione ingoiare un Frammento del Cristallo dello Spirito e sopravvivere era davvero un'impresa!


Comunque... non avrebbe avuto questa opportunità. Aveva scelto il posto e il momento sbagliato per ingoiare il cristallo. Anche con il suo talento, era un'esagerazione!


Hong hong hong!


Al di fuori dell'incantesimo del mondo dei sogni, Huang Zixuan e il suo gruppo ripresero a sferrare i loro attacchi!


Zhou Xinyu chiuse gli occhi con un'espressione tormentata ed estrasse un pugnale dal suo anello spaziale. La ragazza si era preparata mentalmente da quando Lin Ming aveva assorbito il Frammento del Cristallo dello Spirito. Se il ragazzo fosse morto, lei si sarebbe suicidata. Il suo fato sarebbe stato peggiore della morte se fosse caduta nelle mani di Huang Sanping.


L'incantesimo del mondo dei sogni iniziò a tremare ancora più violentemente. In questa mezz'ora, Huang Zixuan aveva aspettato al di fuori della barriera senza mai allontanarsi. Durante questo periodo di tempo ogni tanto avrebbero attaccato l'incantesimo.


Anche se Zhou Xinyu non capiva nulal di formazioni, capiva che l'energia che supportava la formazione si sarebbe consumata prima o poi e probabilmente non sarebbe durata ancora a lungo.


Ka ka ka


A causa dei tremori violenti, il terreno sotto i piedi di Zhou Xinyu si frantumò e le rocce furono percorse da delle crepe. Non sembrava diverso da un biscotto rotto.


La tempesta di attacchi durò per un altro quarto d'ora e poi si interruppe. Probabilmente perchè Huang Zixuan temeva di consumare troppa energia e, anche se avesse infranto l'incantesimo, non avrebbe avuto la forza di impedire ai due di fuggire. Quindi dopo ogni quarto d'ora si sarebbe fermato a meditare, recuperando le forze.


Zhou Xinyu sospirò e si girò a guardare Lin Ming. Rimase sorpresa nel vedere che il ragazzo aveva smesso di sanguinare, non che le sue ferite fossero guarite, il suo corpo aveva perso così tanto sangue che non riusciva a scorrere.


Il suo sangue bollito aveva formato uno strato rosso e nero sulla sua pelle, sembrava che un torturatore gli avesse squarciato la pelle per poi legarlo ad un pilastro di rame ardente.


Solo un metodo del genere potrebbe replicare le condizioni di Lin Ming.


Se Zhou Xinyu non avesse sentito un debole, quasi invisibile respiro provenire dal ragazzo, avrebbe creduto che fosse già morto.


Zhou Xinyu si stava disperando, non poteva dipendere da Lin Ming. Nonostante avesse creato un miracolo e non fosse morto dopo aver inghiottito il Frammento del Cristallo dello Spirito con la sua coltivazione al Circolazione, come sarebbe riuscito a combattere dopo?


La ragazza fissò il pugnale nelle sue mani. Aveva deciso. Quando la barriera si fosse infranta, prima avrebbe ucciso Lin Ming e poi si sarebbe suicidata. Dopotutto il ragazzo era finito in questo stato a causa sua. Se avesse lasciato che Lin Ming cadesse nelle loro mani, la sua morte sarebbe ancora più dolorosa.


Un'ora... due ore... tre ore...


Lin Ming sembrava morto. Seduto sulla roccia spezzata con lo sguardo spento, il solo segno di vita era la debole energia vitale che emanava.


Dall'esterno non sembrava diverso da un cadavere bruciato; non era rimasto nemmeno del sangue, ma all'interno del corpo di Lin Ming, il midollo si ricoprì lentamente di un pallido colore dorato...


Tempra del midollo!


Nel momento in cui aveva iniziato ad esaurire il suo sangue, Lin Ming era rimasto sorpreso nello scoprire che il processo di tempra del midollo era diventato molto più facile!


A causa dell'emorragia, il dolore aveva intorpidito il suo corpo. Quando ormai per lui era quasi impossibile dirigere il flusso di vera essenza, aveva scoperto che l'energia che temprava il suo midollo fluiva molto più facilmente!


Poi capì che il sangue e il midollo erano collegati. Il midollo creava il sangue e il sangue nutriva il midollo, l'uno dipendeva dall'altro.


Quindi se uno avesse voluto temprare il midollo, avrebbe dovuto prima ricambiare il sangue!


Solo ricambiandolo e temprando il midollo si sarebbe potuto completare il processo.


Così Lin Ming non cercò più di fermare l'emorragia lasciandolo fluire via. Contando sulla sua vitalità, riuscì a stento a sopravvivere.


Mentre il cielo ad est iniziò ad illuminarsi con i colori dell'alba, il midollo di Lin Ming divenne sempre più dorato.


Midollo come Fluido Dorato!


In quel momento il ragazzo aveva finito di assorbire il Frammento del Cristallo dello Spirito, il suo midollo iniziò a rigenerare il sangue.


Il corpo di Lin Ming iniziò a consumare rapidamente l'energia Origin e il nuovo sangue iniziò a fluire per le sue vene, sembrava mercurio cremisi da quanto era pesante e denso.
Ovunque andasse avrebbe guarito rapidamente le ferite.


Il recupero di Lin Ming consumò rapidamente le sue riserve di vera essenza, nonostante fossero molto ampie, ne aveva già utilizzata la metà.


Comunque ad un certo punto, la vera essenza compressa del Seme del Dio Blasfemo si attivò automaticamente, rilasciando anche la forza del Fulmine Divino del Drago del Fiume Viola e la Fiamma Cremisi del Nucleo della Terra. Questi due poteri, specialmente quello del fulmine, contenevano una forza vitale vibrante.


Le leggende dicevano che in origine, nell'universo infinito ci fosse il caos primordiale e non esistesse la vita. Solo quando il fulmine colpì l'antico mare nacquero le forme di vita più primitive.


Con il potere del fulmine ad aiutare il processo, il sangue si tinse lievemente di viola, come se il fulmine si fosse fuso con esso.


Il corpo di Lin Ming stava andando incontro a diversi lievi cambiamenti, ma dall'esterno sembrava che la forza vitale di Lin Ming stesse diventando ancora più debole. Nessun altro a parte lui stesso, poteva sentire la vera essenza nascosta nel suo Seme del Dio Blasfemo.


...............


Bang!!


Al di fuori della formazione, Huang Zixuan e il suo gruppo iniziarono un'altra serie di attacchi. Huang Zixuan era già impaziente, non si aspettava che un incantesimo dall'aspetto così fragile sarebbe stato così resistente.


"Secondo Zio, sincroniziamo i nostri attacchi, non possiamo perdere altro tempo. Sono già passate tre ore, se continuiamo così potrebbero arrivare dei rinforzi. Quando accadrà, sarà estremamente problematico."


Huang Zixuan esità. Prima si era trattenuto perché temeva che si sarebbe lasciato sfuggire Lin Ming visto che aveva consumato troppe energie.
Ora però aveva perso la pazienza dopo così tanti tentativi. Era proprio come aveva detto Huang Sanping. Alla fine questo era il territorio della Valle dei Sette Misteri e quel ragazzo sembrava un genio rinomato di un qualche Sect. Se fossero rimasti lì per troppo tempo forse sarebbe arrivato un maestro a salvarlo.


"Va bene, attacchiamo insieme!"


Huang Zixuan tossì e la nebbia nera attorno al suo corpo iniziò ad inspessirsi. Anche il suo Terzo Fratello e il debole ometto iniziarono a sfoderare i loro colpi finali.


Mentre attaccavano insieme, i loro colpi brillarono come comete brillanti mentre squarciavano l'aria, scontrandosi contro la barriera.


Bang!


Un sole brillante sembrò sorgere dall'alba nebbiosa della valle. La terra tremò e iniziò a volare un'enorme quantità di rocce e pietre. Diversi enormi crateri profondi decine di pietre apparirono nel terreno al di sotto dell'incantesimo del mondo dei sogni.


La barriera si deformò per l'impatto, ritraendosi come una barca scossa dalle enormi onde del mare. Tutte le rocce intorno all'incatesimo si spezzarono e il volto di Zhou Xinyu impallidì considerevolmente, la sua fronte si imperlò di sudore.


"Provate con ancora più forza!"


Gridò Huang Sanping. La persona che si era sforzata di più era lui. Dopotutto, non importava quanta vera essenza usasse, non sarebbe riuscito ad affrontare Lin Ming.


Huang Zixuan si accigliò. Ignorò il fatto che la sua energia non fosse più ai suoi livelli ottimali, strinse i denti e rilasciò un'altra potente tecnica marziale.


Ka ka ka...


L'incantesimo del mondo dei sogni alla fine stava esaurendo la sua energia e con un crepitio iniziarono ad apparire delle fessure per la barriera.


Vedendo queste crepe, Zhou Xinyu trattenne il respiro per un momento. Nessuno voleva morire, specialmente lei dato che doveva vendicarsi. Strinse i denti, il motivo per cui aveva resistito fino all'ultimo momento era perché stava aspettando che accadesse un miracolo.
                                


                                



