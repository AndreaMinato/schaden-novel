---
weight: 3430
title: Capitolo 343 - Ossa Rotte
pubDate: 2025-12-15T08:37:10.204Z
tags:
    - mw
---


Comunque ormai erano passate tre ore, ormai Lin Ming stava morendo e nessuno era venuto a salvarli. Sembrava che... il dio della morte avesse decretato il suo giudizio finale!


Zhou Xinyu si morse le labbra, poi andò verso Lin Ming che era dietro di lei e infilzò il suo petto con il pugnale.


<em>Pu!</em>


La lama gli aveva trapassato la pelle!


Lin Ming fu respinto indietro a causa dell'impatto, allo stesso tempo l'incantesimo del mondo dei sogni si infranse!


<em>Come... Com'è potuto accadere?</em>


Zhou Xinyu era scioccata. Il suo pugnale era un tesoro di grado Human di alta qualità. Dopo che vi aveva riversato la sua vera essenza avrebbe dovuto tagliare Lin Ming come del tofu, sopratutto perché non aveva alcuna vera essenza a proteggerlo, ma mentre il pugnale stava avanzando, all'improvviso si era bloccato sulle costole.


La ragazza non riusciva ad andare oltre, né ad estrarlo.


Comunque, a causa di questo breve contrattempo, Zhou Xinyu aveva perso la possibilità di suicidarsi.


"Vuoi morire? Non è così facile!"


Huang Zixuan era apparso accanto a Zhou Xinyu come un fantasma. La sua mano ossuta afferrò il polso della ragazza, premendolo con forza e facendole lasciare il pugnale. In quel momento uno spesso flusso di vera essenza entrò nel suo corpo, sigillando direttamente tutti i suoi meridiani.


La differenza tra un praticante al Circolazione e uno all'Houtian era troppo vasta.


"Ah!" Zhou Xinyu urlò, il suo bellissimo volto era impallidito. Realizzò che con la sua vera essenza sigillata non avrebbe nemmeno avuto la possibilità di distruggere i suoi meridiani e suicidarsi!


"Ahah, put***a, mi chiedo dove scapperai stavolta?"


Huang Sanping rise sdegnosamente, guardando sfacciatamente le curve di Zhou Xinyu con lo sguardo lascivo. Da quando era stato privato della sua posizione come successore e tutte le risorse erano passate a questa apprendista junior, l'aveva considerata come una spina nel fianco. Da tempo avrebbe voluto imprigionarla per poi umiliarla e abusare di lei.


"Apprendista Junior, speravo che arrivasse questo giorno. Finalmente sei caduta nelle mie mani. Non ti preoccupare, non ti ucciderò. Non sai quante volte ho desiderato imprigionarti, distruggere le tue arti marziali e abusare di te ogni giorno." Huang Sanping si leccò le labbra con avidità, questo era un momento perfetto per lui. Naturalmente in quanto genio della setta Conquista Luna aveva molte donne a disposizione, ma la ragazza di fronte a lui era diversa. Era la persona favorita dal maestro della setta. Riuscire a rovinare una persona con la posizione di Zhou Xinyu gli portava una grande soddisfazione.


Zhou Xinyu impallidì. La situazione era cambiata così velocemente e non era riuscita a reagire.
Come poteva il pugnale non trapassare il cuore di Lin Ming e rimanere bloccato nel petto?


La vitalità di Lin Ming ovviamente era incredibilmente debole e non gli era rimasto nemmeno il 20% della sua vera essenza, come poteva aver bloccato il suo pugnale?


No, non aveva più il tempo di rimuginarci sopra. Era terrorizzata dalle torture insopportabili che la attendevano! Con la sua vera essenza sigillata, non avrebbe nemmeno avuto la possibilità di suicidarsi. Mordersi la lingua per uccidersi non avrebbe ucciso nemmeno un mortale, figuriamoci un praticante di arti marziali.


"Uh? Questo tipo?" Huang Sanping vide Lin Ming con il pugnale infilzato nel petto e uno sguardo perplesso. Com'era diventato così? Il suo corpo era ricoperto da uno strato rosso e nero; questo modo di morire era davvero tragico!


"Cos'è successo a questo ragazzo?" Huang Sanping smise di apprezzare* l'espressione spaventata di Zhou Xinyu mentre rivolgeva la sua attenzione a Lin Ming.


"Probabilmente ha inghiottito il Frammento del Cristallo dello Spirito per avanzare all'ultimo momento e ribaltare la situazione? Umpf! Anche se lo facessi il mio corpo esploderebbe a causa dell'energia!" Sogghignò Huang Zixuan.


"Figlio di pu****a!" Huang Sanping si infuriò:"Questo idiota! Se ha intenzione di morire dovrebbe farlo da solo, perché ha dovuto toccare il mio prezioso Frammento del Cristallo dello Spirito! C***o!"


Mentre parlava, a Huang Sanping venne in mente una cosa e la sua espressione malvagia divenne feroce come quella di una bestia che voleva mordere la sua preda:"Pu****a, perché gli hai dato il Frammento del Cristallo dello Spirito!"


Il giovane afferrò i capelli di Zhou Xinyu e diede uno strattone facendola gridare miserabilmente.


"Pu****a! Pu****a! Hai osato aiutare degli estranei! Ti farò capire cosa significa implorare di morire! Secondo Zio, distruggi i meridiani di questa pu****a e rovina le sue arti marziali, così non creerà più guai in futuro!" Mentre parlava, notò che Huang Zixuan era rimasto fermo come se non l'avesse sentito. Aveva gli occhi puntati su Lin Ming.


Anche Huang Sanping guardò verso il basso e si fermò all'improvviso, sentiva una debole flusso di energia vitale provenire dal corpo di Lin Ming.


"Questo ragazzo non è morto?! È in queste condizioni ma è ancora vivo?" Disse sorpreso Huang Sanping.


Huang Zixuan si accigliò e poi disse lentamente:"Sopravvivere fino ad ora dopo aver ingoiato il Frammento del Cristallo dello Spirito è sorprendente. Dal suo aspetto dovrebbe aver resistito per molto tempo, eppure non era ancora morto!"


"Umpf! Non è morto? Ancora meglio. Prima gli strapperò i tendini e le mani dei piedi e poi lo salverò. Voglio fargli sperimentare una condizione ancora peggiore della morte!" Lo sguardo di Huang Sanping divenne assetato di sangue. Se Lin Ming fosse morto così facilmente sarebbe stato difficile sfogare la sua rabbia.


Huang Zixuan scosse la testa e disse:"È inutile. Dato che ha ingoiato il Frammento del Cristallo dello Spirito morirà senza dubbio. Anche un maestro Xiantian dalla coltivazione insufficiente morirà, figuriamoci questo ragazzo."


"Va bene anche che sopravviva più a lungo." Huang Sanping sogghignò, si avvicinò e cercò di afferrare Lin Ming. Prima gli avrebbe dato delle pillole che lo avrebbero fatto sopravvivere, poi gli avrebbe tagliato i polsi rovinando i suoi tendini.


<em>Pu!</em>


La sciabola colpì, ma non penetrò a fondo. La lama aveva solo tagliato la pelle rossa e nerastra, per poi bloccarsi come se fosse conficcata tra la pelle, incapace di avanzare oltre.


"Uh? Cosa succede?"


Huang Sanping si accigliò. Vide che la pelle di Lin Ming aveva iniziato a crepitare come della carta bruciata che si sfaldava. Poi sotto l'esterno annerito vide della pelle delicata come quella di un neonato.


Mentre aveva tentato di tagliarla, la lama non era riuscita a lasciare nemmeno un taglio.


Sembrava che Huang Sanping avesse visto un fantasma, ma non credeva a delle superstizioni assurde. Continuò ad attaccare Lin Ming, ma ogni colpo era capace solo di rimuovere la pelle nerastra.


"Ping'er, allontanati!"


L'espressione di Huang Zixuan cambiò all'improvviso, c'era qualcosa di strano!


Comunque non fece nemmeno in tempo a parlare, era troppo tardi. Lin Ming, che stava giacendo a terra immobile come un cadavere, all'improvviso aprì gli occhi, sembrava che brillasse un fulmine nel suo sguardo vitreo.


Lin Ming guardò con indifferenza Huang Sanping.


Huang Sanping non si sarebbe spaventato nemmeno se avesse visto un cadavere balzare dalla sua tomba, tuttavia lo sguardo di Lin Ming era troppo terrificante. Sembravano gli occhi di un dio della morte, un'apatia agghiacciante che faceva rabbrividire le persone.


Huang Sanping impallidì istantaneamente.


"Ping'er! Sbrigati a scappare!"


Huang Zixuan iniziò a far circolare la foschia nera che ricopriva il suo corpo. In quel momento aveva sentito un terrificante intento omicida provenire dal corpo di Lin Ming. Non sapeva da dove provenisse questo improvviso scoppio di vitalità; come poteva appartenere ad un uomo morente?!


Voleva avvertirlo, ma era troppo tardi.


La mano destra di Lin Ming afferrò il palmo di Huang Sanping e la tirò.


<em>Crack!</em>


Lo scricchiolio delle ossa che si rompevano riecheggiò nella valle, era particolarmente distinto durante l'alba straordinariamente silenziosa!


Huang Sanping guardò terrorizzato la sua mano destra piegarsi all'indietro, le sue ossa sporgevano dal polso. Per un momento rimase in silenzio, incredulo.


"Ahhhhh!!!!"


Huang Sanping gridò per il dolore e la disperazione. Allo stesso tempo Huang Zixuan sfrecciò in avanti!


"Muori!"


Nella foga del momento non era riuscito a capire perché Lin Ming non fosse morto o come avesse spaccato le ossa di Huang Sanping. La sua spada puntò verso il petto di Lin Ming!


Il ragazzo si girò e la sua vera essenza prima silente eruppe come un vulcano, insieme al potere del fuoco e del fulmine del Seme del Dio Blasfemo. La sua energia era al culmine!


La mano destra di Lin Ming brillò d'azzurro, si sporse e afferrò la spada di Huang Zixuan!


<em>Ka ka... zhi zhi zhi!</em>


Con orrore, Huang Zixuan vide il ragazzo afferrare la sua spada a mani nude e piegare quel tesoro di grado Human di alta qualità con la forza dei suoi palmi!


Cosa?!


Huang Zixuan era incredulo. Nonostante i palmi di Lin Ming fossero avvolti da vera essenza azzurra era impossibile che la carne umana potesse distruggere un tesoro di grado Human alta qualità! C'erano praticanti di arti marziali che padroneggiavano tecniche di combattimento a mani nude, ma ricoprivano i loro palmi con delle protezioni, altrimenti come avrebbe potuto il corpo umano sopportare l'impatto contro un tesoro?


In quell'attimo di secondo Huang Zixuan non poté più perdere tempo a rifletterci. Mentre la mano destra di Lin Ming aveva afferrato la sua spada, la sinistra si strinse.


Pugno Spacca Ossa!


Una vera essenza brutale e immensa si sollevò come un enorme tsunami. In quel momento Huang Zixuan si sentì come una foglia in mezzo ad un uragano, poteva essere fatto a pezzi in ogni momento!


In questo momento critico, Huang Zixuan gridò e fece circolare la sua vera essenza fino al limite, trasformandola in una lama affilata che si scontrò con il pugno di Lin Ming.


<em>Kacha!</em>


La luce della spada venne infranta e Huang Zixuan fu scagliato all'indietro come un aquilone rotto, il suo sangue ribolliva. Era riuscito a stento a mantenere l'equilibrio mentre cadeva e fu costretto ad arretrare. La sua espressione era terrorizzata.


Non solo lui, ma anche l'ammaestratore e il suo Terzo Fratello erano terrorizzati. Cos'era successo? Come poteva Lin Ming essere resuscitato all'improvviso? Da dove proveniva la sua vera essenza?


La persona più sbalordita era Zhou Xinyu. Lei era rimasta insieme al ragazzo per tutto questo tempo e aveva visto i cambiamenti nel suo corpo. Aveva visto più della metà della vera essenza di Lin Ming lasciare il suo corpo e la sua forza vitale affievolirsi. Da dove proveniva questa forza terrificante?
                                


                                



