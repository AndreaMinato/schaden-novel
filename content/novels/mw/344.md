---
title: Capitolo 344 - Il Fulmine Nemesi delle Arti Demoniache
pubDate: 2025-12-15T08:37:10.204Z
tags:
    - mw
---


"Tu... Chi sei?"


Huang Zixuan guardò allarmato Lin Ming. In quel breve istante in cui avevano combattuto prima dell'inseguimento non era riuscito a vedere chiaramente la sua coltivazione,  ma ora che il ragazzo era di fronte a lui aveva visto che era negli stadi avanzati del Circolazione.


Esisteva davvero una persona capace di consumare un Frammento del Cristallo dello Spirito ad un livello del genere e che per giunta potesse combattere subito dopo?


Lin Ming non sprecò tempo a rispondere. Dopo che aveva ingoiato il Frammento del Cristallo dello Spirito e temprato il suo midollo, il suo corpo aveva dovuto produrre nuovo sangue. Nonostante fosse arrivato negli stadi avanzati del Circolazione questo processo aveva quasi esaurito tutta la sua vera essenza. Ora l'energia che stava utilizzando derivava quasi tutta dalla vera essenza compressa nascosta nel suo Seme del Dio Blasfemo. Comunque avrebbe consumato velocemente questo tipo di risorsa, era praticamente come attivare la Forza del Dio Blasfemo, era impossibile che durasse a lungo.


Lin Ming scosse la mano destra e avanzò con la Lancia della Cometa Viola!


La vera essenza sibilò nell'aria e lo spazio attorno alla punta iniziò a tremare.


Huang Zixuan si incupì e disse freddamente:"Sembra che tu voglia morire in fretta. Credi di aver vinto contro di me con una sola mossa? Non costringermi ad usare la tecnica proibita della setta Conquista Luna!
Ti porterò con me nella tomba!"


Lin Ming non fu colpito da queste parole, ma Zhou Xinyu impallidì. Doveva esistere davvero una tecnica segreta del genere.


"Signor Lin, la tecnica proibita della setta Conquista Luna è stato ottenuta nello stesso anno in cui hanno invaso la Città dell'Imperatore Infernale. È metà di una tecnica trascritta su una tavoletta di giada che hanno trovato lì, la 'Grande Via del Massacro'. Puoi usare una potentissima mossa ricevendo un contraccolpo equivalente all'80% dell'attacco. La forza di questa tecnica è sbalorditiva!" Spiegò velocemente Zhou Xinyu attraverso una trasmissione di vera essenza. Lin Ming naturalmente sarebbe stato determinante in questa battaglia, quindi voleva informarlo.


Dall'espressione della ragazza, Huang Zixuan riuscì ad intuire che Zhou Xinyu stesse usando una trasmissione di vera essenza per parlare con Lin Ming e mostrò un sorriso compiaciuto.
Disse con un tono minaccioso:"Ragazzo, lascia che ti dia un suggerimento. Una volta che userò questa tecnica morirai, ma non voglio danneggiare la mia coltivazione. In confronto alla mia vita, i tesori della setta Conquista Luna naturalmente sono insignificanti! Se sei disposto a fare una tregua, allora ti lascerò andare. Potrai perfino prendere un po' di tesori. Altrimenti... morirai!"


Lin Ming non rispose con le parole, ma solo con la sua lancia piena del potere del fulmine e del fuoco!


<em>Hong long long!</em>


L'aria tremò e la vera essenza ululò.


Huang Zixuan mostrò un'espressione crudele:"Mi hai costretto! Grande Via del Massacro!"


<em>Pah!</em>


Innumerevoli linee sanguigne apparirono nelle braccia di Huang Zixuan. La sua vera essenza si fuse con il sangue, formando una nebbia scarlatta. All'improvviso la foschia nera che circondava il suo corpo si tinse di un vibrante cremisi.


Gli occhi di Huang Zixuan si iniettarono di sangue, i muscoli delle sue mani si gonfiarono e le sue unghie si allungarono formando degli artigli demoniaci. Il suo sguardo divenne assetato di sangue. La Grande Via del Massacro non danneggiava solo la vita e la coltivazione, ma influenzava anche la volontà. Una volta usata non si sarebbe riusciti a controllare il desiderio di uccidere.


"Muori!"


Accompagnato da gemiti e grida spettrali, Huang Zixuan puntò l'enorme artiglio demoniaco verso Lin Ming creando una corrente di sangue a mezz'aria.


Questo vento sanguinolento non era un'illusione, era il sangue di Huang Zixuan.


Lin Ming strizzò gli occhi di fronte a questo enorme artiglio cremisi.


"Roaar!"


Un ruggito assordante riecheggiò nel cielo, disperdendo le nuvole e riducendo in frammenti la pietra. La presenza di un drago riempì lo spazio, scioccando i corpi e le menti di chiunque lo sentisse.


Quel breve momento fu effimero come un'illusione, un sogno. Il Fulmine Divino del Drago del Fiume Viola che si nascondeva nel Seme del Dio Blasfemo ruggì e si trasformò in un'enorme ombra mentre si scontrava con l'artiglio demoniaco.


<em>Bang!</em>


L'onda d'urto dovuta all'impatto si estese in tutte le direzioni. Volarono ovunque frammenti di pietra e tutta la terra nel raggio di decine di piedi di distanza fu spianata completamente, ma il Fulmine Divino del Drago del Fiume Viola si fece strada tra la nebbia di sangue avventandosi contro Huang Zixuan.


L'uomo impallidì "Che genere di fulmine è questo?!"


Il tuono era l'elemento più capace di sopprimere i fantasmi e i demoni. Non potevano nascere degli spettri durante una tempesta. Le tribolazioni celesti riducevano in cenere coloro che coltivavano le arti demoniache o malvagie.
Inoltre il Fulmine Divino del Drago del Fiume Viola era un'Anima del Tuono di alto livello e conteneva anche la potenza impareggiabile di un drago. Lin Ming si era anche fuso con del sangue di un Vero Drago. Come poteva un'arte demoniaca da principianti resistervi? Figuriamoci Huang Zixuan che possedeva solo la metà della tecnica.


Di fronte al Fulmine Divino del Drago del Fiume Viola, Huang Zixuan non ebbe il tempo di pensare. Si morse la lingua e sputò la sua essenza di sangue. La nebbia attorno a lui si trasformò in uno scudo cremisi che bloccò l'attacco.


<em>Bang!</em>


Lo scudo si infranse. Huang Zixuan urlò miserabilmente mentre veniva scagliato all'indietro. Lin Ming non gli diede la minima possibilità di riprendersi. Usò immediatamente il Roc Dorato che Squarcia il Vuoto e scattò verso il suo nemico facendo un affondo con la sua lancia!


Il potere del fuoco e del fulmine si scatenò. Lin Ming aveva usato il 20% dell'Annientamento Thunderfire!


La lancia emise una terrificante energia, creando un vuoto nello spazio. Huang Zixuan fece una smorfia e radunò tutte le sue forze per contrattaccare. Menò un colpo con il suo artiglio demoniaco cercando di afferrare il torace di Lin Ming. Attaccarlo era il solo modo per costringerlo a ritirarsi.


Comunque come poteva il ragazzo dargli una speranza del genere? Lin Ming allentò la presa e scattò all'indietro, era apparsa una catena cremisi alla fine della lancia. Aveva scagliato in avanti la Lancia della Cometa Viola!


<em>Puff!</em>


L'arma trapassò facilmente il corpo di Huang Zixuan. Il parziale Annientamento Thunderfire non esplose, ma divenne un'energia brutale e violenta che fece a pezzi gli organi e i meridiani del nemico.


Huang Zixuan sputò una boccata di sangue con uno sguardo pieno di disperazione. Il suo dantian non era stato distrutto, non sarebbe morto immediatamente, ma sarebbe potuto sopravvivere solo per altri pochi respiri.


<em>Ka!</em>


La catena cremisi si tese, attirando con sé la Lancia della Cometa Viola. Mentre l'arma usciva dalla ferita, piovve del sangue sul terreno e il cadavere di Huang Zixuan cadde a terra.


Vedendo il sangue di Huang Zixuan macchiare la roccia di rosso, gli altri diventarono lividi. Non riuscivano a credere a cosa era appena accaduto. Un Anziano della corte interna della setta Conquista Luna, Huang Zixuan, la cui forza arrivava al limite dell'Houtian era stato ucciso in meno di dieci respiri da un ragazzo così giovane?!?!


La battaglia era stata veloce, le mosse violente. Era stato uno scontro imprevedibile!


Lin Ming si girò con uno sguardo gelido. Il gruppo che aveva seguito Huang Zixuan si sentì il cuore in gola.


L'ammaestratore dell'aquila si spaventò così tanto che crollò a terra immediatamente, ma gli altri due maestri Houtian si guardarono l'un l'altro e senza dire una sola parola usarono le loro tecniche di movimento per fuggire in due direzione diverse, scappando rapidamente!


"Volete fuggire?"


Lin Ming sogghignò, poi attivò il Roc Dorato che Squarcia il Vuoto e il Concetto di Vento. Prima avrebbe lasciato scappare l'uomo negli stadi intermedi dell'Houtian e avrebbe inseguito il coltivatore che Huang Zixuan aveva chiamato Terzo Fratello!


La rapidità non era il punto di forza del ragazzo, ma questo solo se fosse stato paragonato a dei geni mostruosi come Jiang Baoyun. Ora, dato che era avanzato di livello e la sua comprensione del Concetto di Vento era aumentata, come poteva un normale maestro negli stadi avanzati dell'Houtian reggere il confronto con lui?


Mentre i due scappavano, Lin Ming raggiunse presto il suo obiettivo in solo una decina di respiri di tempo.


Fece un affondo con la lancia.


Forza Penetrante!


10.000 filamenti vibranti di vera essenza sibilarono, intrecciando una rete da cui non si poteva fuggire, bloccando direttamente la via di fuga dell'uomo.


"Ah!"


Il terzo fratello emise un urlo disperato mentre menava un fendente in direzione della vera essenza azzurra. Comunque come poteva la sua sciabola trapassarla? Non solo, quando la colpì, una terrificante forza vibrante passò per la sua arma, sconvolgendo il suo flusso sanguigno e quasi disarmandolo.


"No!"


In questo momento critico, il terzo fratello gridò disperato, ma Lin Ming non mostrò alcuna pietà. Una lancia trapassò il dantian dell'uomo, torcendo la sua vera essenza. Il dantian si ruppe e l'uomo iniziò a sanguinare dalla testa, era morto immediatamente.


Lin Ming prese l'anello spaziale dell'uomo e poi ritrasse la sua lancia. Subito dopo si volse per andare verso l'altro praticante di arti marziali negli stadi intermedi dell'Houtian.


Nonostante la coltivazione di Lin Ming fosse negli stadi avanzati del Circolazione, era più veloce di loro, ma inseguire due persone contemporaneamente sarebbe stato difficile. Non era capace di tenere traccia dei movimenti di una persona con la sua attuale forza dell'anima. Questa vasta montagna era piena di valli e colline. Sarebbe stato difficile trovarlo se si fosse nascosto.


Comunque Lin Ming non era solo, c'era anche il Drago del Fiume Alato.


Mentre il ragazzo iniziava ad inseguire il terzo fratello, Chi Yan rintracciò il maestro negli stadi intermedi dell'Houtian. Nonostante fosse ancora piccolo, il drago aveva la forza di un praticante di arti marziali Houtian. Era capacissimo di dare la caccia ad un maestro negli stadi intermedi dell'Houtian.


L'uomo si agitò quando si accorse che Chi Yan lo stava inseguendo. Non poteva respingere il drago con la sua forza limitata, aveva attaccato diverse volte, ma senza alcun risultato. Invece aveva solo sprecato tempo.


E poco dopo arrivò Lin Ming. La sua Lancia della Cometa Viola era macchiata di sangue. I vestiti del ragazzo erano a brandelli e l'aura che stava emettendo era simile a quella di un demone assetato di sangue.


Vedendolo, l'uomo fu colto dal panico.


"Giovane Eroe, per favore mi perdoni, sono stato costretto da Huang Zixuan! Sono innocente..."


L'uomo si interruppe di colpo, Lin Ming lo aveva infilzato con la lancia rompendogli direttamente il dantian!


"Innocente?" Lin Ming sogghignò.


In questo mondo nessuno era innocente.


Se una persona avesse cercato di uccidere qualcun altro per trarne beneficio, allora doveva prepararsi a rischiare l vita.


Essere pieni di sete di sangue ed entusiasmo prima di uccidere qualcuno, ma poi dichiararsi innocenti quando si era sull'orlo della morte... questo tipo di persona meritava di morire.


Lin Ming prese l'anello spaziale dell'uomo, balzò su Chi Yan e tornò indietro.


Huang Zixuan era già morto e tutte le sue speranze erano scomparse insieme a lui. Il polso di Huang Sanping era già stato spaccato da Lin Ming. Per un normale praticante di arti marziali al Circolazione non era una ferita fatale, ma prima il giovane aveva subito un potente attacco e aveva perso una grande quantità di sangue e viscere. Ora che era stato ferito di nuovo non aveva più la forza di resistere.


Vedendo che Lin Ming stava tornando, Huang Sanping mostrò un'espressione disperata e impaurita come quella di un uomo che stava per essere giustiziato.


Pochi erano impavidi di fronte alla morte, specialmente i talenti dei Sect. Le labbra di Huang Sanping fremettero e chiese con voce tremante:"Tu... tu sei Lin Ming?"
                                


                                



