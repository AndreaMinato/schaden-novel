---
weight: 3460
title: Capitolo 346 - Posizione del Tesoro
pubDate: 2025-12-15T08:37:10.204Z
tags:
    - mw
---


Zhou Xinyu sapeva che il motivo per cui aveva rischiato la propria vita era per il Frammento del Cristallo dello Spirito. Se Lin Ming non l'avesse aiutata, non sarebbe mai sopravvissuta a questa calamità, figuriamoci fare rinascere il suo Sect Conquista Luna.


Aveva fatto questa scelta perché spinta dalle circostanze...


Pensando questo, Zhou Xinyu si sentì un po' meglio. Mormorò:"Ho la chiave per accedere al tesoro, è localizzato nel Mare del Sud, nell'isola dello Yin Infernale."


"Isola dello Yin Infernale?" Lin Ming ne fu sorpreso. In questi ultimi mesi aveva letto molti antichi testi e aveva una maggiore comprensione delle organizzazioni più potenti della Regione dell'Orizzonte Sud, si era anche informato sulle tradizioni locali, le condizioni e la geografia del paese. Sapeva che l'Isola dello Yin Infernale era una zona pericolosa ed era posizionata sulla vena vitale Yin del Mare del Sud. Per tutto l'anno l'energia gelida si radunava lì. Si diceva che molto tempo fa si fosse svolta una guerra devastante in quell'isola e vi fossero morti innumerevoli guerrieri.


Da allora un vento freddo e una nebbia nera avvolgevano l'isola per tutto l'anno e la zona era infestata da fantasmi e bestie ultraterrene. Solo la corrente gelida da sola era pericolosa per i praticanti di arti marziali al Circolazione. I fantasmi e gli altri mostri dell'isola erano paragonabili ad un maestro Houtian e si diceva perfino che esistessero dei potentissimi demoni forti quanto un guerriero Xiantian.


Pensando a questo Lin Ming si accigliò:"Il tuo Sect Conquista Luna ha davvero nascosto i suoi tesori in un posto del genere?"


"Sì. Beh, l'Isola dello Yin Infernale raramente ha dei visitatori ed è per lo più inaccessibile, è molto più sicura così.
Il Signor Lin potrebbe non saperlo, ma 1000 anni fa la Regione dell'Orizzonte Sud non voleva davvero partecipare all'assedio della Città dell'Imperatore Infernale, si può dire che sia stata costretta. La città dell'Imperatore Infernale era troppo potente, nemmeno l'esercito dell'intera coalizione era paragonabile al suo. In quella guerra la setta Conquista Luna ha ottenuto un buon raccolto, ma ha anche subito gravi perdite, innumerevoli maestri sono caduti in battaglia. Se queste risorse fossero state immagazzinate nella setta Conquista Luna, probabilmente sarebbe già stato saccheggiato..."
Mentre parlava, Zhou Xinyu sospirò. Ricordare la storia gloriosa e magnifica del suo Sect, ma anche la sua recente distruzione la addolorava.


100 anni una dinastia, 1.000 anni un Sect e 10.000 anni una Terra Sacra, per un Sect di terzo livello era già eccezionale durare per mille o duemila anni.


Lin Ming annuì. In effetti se non fosse stato così allora la setta Conquista Luna sarebbe andato incontro ad una calamità e tutti i suoi tesori sarebbero stati saccheggiati:"Ma... anche se è l'Isola dello Yin Infernale, può fermare un maestro negli stadi avanzati dello Xiantian?"


"Un maestro negli stadi avanzati dello Xiantian naturalmente non avrà difficoltà nell'esplorare l'Isola dello Yin Infernale. Comunque la roccia nera dell'area può inibire e prevenire il potere di localizzazione dell'anima. Finché la porta segreta rimane nascosta sotto terra è praticamente impossibile da trovare. Inoltre l'Isola dello Yin Infernale è una landa estremamente vasta. Senza una guida un maestro Xiantian potrebbe spendere diversi anni sull'Isola dello Yin Infernale e non trovare comunque il luogo dove il mio Sect ha nascosto i suoi tesori."


"Capisco..." Lin Ming capì che recarsi nell'Isola dello Yin Infernale non era una scelta così saggia. Se fosse stato disorientato e avesse incontrato dei pericoli, avrebbe rischiato la vita.


Zhou Xinyu notò le preoccupazioni di Lin Ming e disse:"L'Isola dello Yin Infernale è pericolosa, ma il mio Sect ha anche lasciato delle tecniche astute per evitare il pericolo, non è troppo rischioso."


"Allora temo che dovrò farti prendere il disturbo di farmi da guida... prima hai anche detto che i tesori nascosti della setta Conquista Luna includono 12 Frammenti del Cristallo dello Spirito? E anche molti metodi di coltivazione, rare e preziose pillole, materiali, tesori, pietre di vera essenza e altro ancora?"


Zhou Xinyu si mordicchiò le labbra e annuì. Il suo Sect di terzo livello aveva prosperato per mille anni. Nonostante fosse declinato aveva ancora molte tecniche antiche e una ricca eredità. Le risorse accumulate in tutti questi anni erano una quantità inimmaginabile per un comune praticante di arti marziali.


"Signorina Zhou, hai detto che se ti avessi aiutato avresti condiviso i tesori con me. Che ne dici se discutessimo su come dividerli ora?" Disse con noncuranza Lin Ming.


Alla ragazza le si strinse il cuore, era estremamente in svantaggio in questa trattativa, non aveva alcun peso. Se fosse stata costretta, avrebbe potuto dire qualcosa come 'I tesori nascosti sono fondamentali per far rivivere il mio Sect Conquista Luna. Se vorrai ottenerlo allora prima dovrai uccidermi" o qualcosa del genere.


Ma aveva chiesto a Lin Ming di aiutarla di sua spontanea iniziativa e aveva anche accettato di condividere i tesori con lui. Il ragazzo l'aveva salvata più volte e lei aveva solo aggiunto altri fattori imprevedibili senza riuscire a migliorare la situazione. Sopratutto si vergognava troppo per obiettare; poteva solo sperare che le richieste di Lin Ming non fossero troppo eccessive.


Il ragazzo rifletté per un momento e disse:"Non voglio le tavolette di coltivazione, né le pietre di vera essenza o i tesori. Se ci sono delle Pillole Aperture Celesti allora ne prenderò un po', se ci sono altri tesori che mi interessano possiamo negoziare. Per quanto riguarda i 12 Frammenti del Cristallo dello Spirito, ne prenderò 10!"


Per Lin Ming quei cristalli erano fondamentali, erano il motivo per cui aveva rischiato la vita e avrebbero potuto continuare la sua Tempra del Midollo. Si chiedeva che percentuale avrebbe raggiunto usando i 10 Frammenti del Cristallo dello Spirito e altre Pillole Aperture Celesti.


Zhou Xinyu ascoltò questa richiesta e, nonostante fosse agitata, sapeva che Lin Ming non stava chiedendo molto o era meglio dire che non gli interessava nient'altro.


Inoltre la ragazza non poteva trattare ulteriormente.


In realtà per fare rinascere la setta non avrebbe dovuto dipendere da una medicina come il Frammento dello Spirito del Cristallo, ma dai metodi di coltivazione, le pietre di vera essenza e un'enorme quantità di tesori e pillole. Questi erano i materiali che potevano usare la maggior parte dei discepoli.


Si morse le labbra e disse:"Grazie Signor Lin.


"Allora temo che dovrai seguirmi per i prossimi giorni. Se non ti dispiace potresti darmi la chiave?" Lin Ming strinse gli occhi. Nonostante fosse un approccio un po' troppo diffidente, non poteva dipendere così da qualcuno che non conosceva, Zhou Xinyu sarebbe potuta scappare da qualche parte non appena ne avesse avuto l'occasione.


La ragazza si arrabbiò di fronte a questa sfacciata diffidenza nei suoi confronti. Gli diede un'occhiataccia, poi frugò nel suo colletto e tirò fuori un pendente. Lo diede bruscamente a Lin Ming e disse con freddezza:"La chiave è dentro, puoi prenderla."


Lin Ming prese il pendente, poi si toccò il naso con un po' di imbarazzo e disse:"Mi dispiace di averti offeso, spero che tu possa essere un po' comprensiva e perdonarmi."


Lin Ming toccò il pendente ancora caldo a causa del tocco della ragazza. Aveva una forma particolare, sembrava un pugnale cerimoniale. Mentre lo sondava con la sua forza dell'anima, il ragazzo scoprì con stupore che c'era una dimensione tascabile all'interno. Questo ciondolo era un deposito simile ad un anello spaziale.
Inoltre il suo grado era piuttosto elevato.


All'interno c'era un solo oggetto. Era una raffinata scatola esagonale color oro e rosso, ampia meno di tre pollici, larga abbastanza da poterla tenere in mano. Il legno da cui era composta sembrava di consistenza metallica, ma era caldo al tocco e sulla sua superficie era scolpita una luna piena.


Con un'osservazione più attenta, il legno di questa chiave era molto strano, sembrava antico. Se non altro non era un falso e non doveva temere che Zhou Xinyu l'avrebbe ingannato in qualche modo durante il viaggio verso l'Isola dello Yin Infernale.


"Grazie per la tua comprensione." Nonostante sembrasse riconoscente, Lin Ming non aveva intenzione di lasciarla andare via.


Zhou Xinyu rimase in silenzio, non si sapeva cosa stesse pensando.


Con un'atmosfera un po' imbarazzante, Lin Ming liberò un angolo della caverna per sedersi e recuperare la sua vera essenza. Anche Zhou Xinyu si sedette, si posizionò di fronte al muro opposto a Lin Ming e meditò. Dopo aver fatto circolare la propria vera essenza, divenne assonnata e si appoggiò sulla parete di pietra per riposare.


Era davvero stanca, non aveva ancora dormito pienamente. Per un praticante al Circolazione saltare una notte di sonno non era nulla, ma prima di arrivare a Qingsang Zhou Xinyu era fuggita in continuazione per la Landa Selvaggia del Sud senza riposarsi per circa cinque giorni. Poi, quasi immediatamente era arrivata un'orda di bestie feroci ed era dovuta fuggire quella stessa notte. Dopodiché Lin Ming aveva lottato ferocemente per assorbire il Frammento dello Spirito del Cristallo e Zhou Xinyu aveva dovuto aspettare con inquietudine per tre ore mentre l'incantesimo del mondo dei sogni spariva poco a poco. Ora che poteva finalmente rilassarsi, naturalmente stava diventando assonnata.


Zhou Xinyu si riposò per tre o quattro ore finché non fu pomeriggio. La montagna brulla era comunque una landa selvaggia quindi mentre stava dormendo era rimasta in guardia. Non si preoccupò quando sentì che Lin Ming se ne stava andando. Mentre usciva dalla caverna, vide che il ragazzo aveva creato uno spiazzo aperto, acceso un fuoco e stava arrostendo due conigli.


In queste colline scarsamente abitate c'erano pochi nemici naturali, così i conigli erano particolarmente grassottelli. La carne arrostita aveva un riflesso dorato e il suo odore fragrante aleggiò nell'aria.


Sentendo questo delizioso aroma, Zhou Xinyu iniziò ad avere fame, non aveva mangiato per quasi un giorno intero.


Rimase soddisfatta dal pasto. Quando finì di mangiare si leccò le dita con delizia. Non credeva che Lin Ming avrebbe avuto questo tipo di abilità; il barbecue era così buono.


Lin Ming si alzò e disse:"Prima di recarci nell'Isola dello Yin Infernale dovrò fare alcune preparazioni. Temo che dovrai attendere un po' di giorni..."


Città di Qingsang.


Dopo il caos della scorsa notte dovuto a Huang Zixuan, l'accampamento militare scoprì che Zhu Ping era scomparso.


L'intero accampamento lo cercò senza tregua, ma non riuscirono nemmeno a trovare il suo corpo. Perfino i ricognitori non avevano visto Zhu Ping lasciare l'accampamento. Sembrava fosse svanito nel nulla.


Quando le indagini raggiunsero questo punto, i personaggi influenti di Qingsang ebbero un lieve presentimento. Zhu Ping era stato ucciso e l'assassino doveva essere qualcuno che provava risentimento nei suoi confronti. Ci poteva essere una sola persona capace di ucciderlo senza emettere un solo suono.


Mentre Lin Wanshan, Zhuang Fan, Lin Wuyin e gli altri lo capirono, le loro espressioni si accigliarono. Non avevano il diritto di questionare le decisioni di Lin Ming, né avrebbero osato farlo, ma il ragazzo era stato inseguito da un gruppo di maestri ed era scomparso e ora anche il loro comandante era stato ucciso.


Cosa avrebbero fatto se fosse arrivata un'altra orda di bestie?


Erano tutti nervosi come formiche in una padella bollente, ma al secondo giorno, in tarda mattinata Qin Ziya e il suo gruppo arrivarono a Qingsang.


C'erano decine di Aquile Celesti con a bordo due o tre maestri. Le guardie si spaventarono vedendo un gruppo così grande avvicinarsi e fecero subito rapporto.


Lin Wanshan e gli altri accorsero frettolosamente.


Oh cielo!


Erano oltre 100 maestri! A giudicare dalle fluttuazioni di vera essenza, erano almeno al Circolazione se non Houtian!


Lin Wanshan e gli altri erano scioccati. Cosa stava succedendo? Nel bel mezzo di una carica di bestie feroci erano arrivati davvero oltre un centinaio di maestri. Sapevano cosa significava, rappresentavano la salvezza della loro città, ma perché erano venuti qui?


Non riconobbero l'uomo vestito di bianco a capo del gruppo, ma scorsero due volti familiari dietro di lui.


"Quelli... quelli non sono il Signor Muyi e la Signorina Qin dalla Tenuta del Maresciallo?" Zhuang Fan vide Qin Xingxuan e Muyi sul dorso di un'Aquila Celeste, li aveva già visti in passato, ma al momento sarebbero dovuti essere ancora nella città di Fortuna Celeste?
                                


                                



