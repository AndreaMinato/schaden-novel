---
weight: 3470
title: Capitolo 347 - Sta Arrivando una Tempesta
pubDate: 2025-12-15T08:37:10.205Z
tags:
    - mw
---


"La signorina Qin dalla Tenuta del Maresciallo?" Lord Zhao Yanming della città di Qingsang era sorpreso. "Sta dicendo che la signorina Qin è Qin Xingxuan?"


"Naturalmente è lei. Nonostante il maresciallo Qin abbia molte nipoti, la sola Signorina Qin accompagnata dal Signor Muyi è Qin Xingxuan."


Qin Xingxuan?


L'orgogliosa signorina, la nipote preferita dal Maresciallo Qin. Perché una figura del genere verrebbe a Qingsang? E chi era la persona di fronte a lei?


Mentre Zhaoying esitava, Qin Ziya chiese: "Chi di voi è il capo qui?"


Dato che Zhu Ping era morto, Zhao Yanming si fece avanti e disse: "Sono io. Zhao Yanming il Lord di Qingsang."


"Capisco, così è il Lord della città Zhao. Sono il Maestro del Palazzo delle sette arti Qin Ziya e anche questi 120 maestri provengono dal Palazzo delle sette arti. Vorremmo entrare a Qingsang e chiederle di occuparsi dei preparativi."


"120 praticanti di arti marziali del Palazzo delle sette arti verranno a stare a Qingsang?"


Zhao Yanming non riusciva a crederci; questo era semplicemente l'evento più propizio in assoluto! Durante questa invasione di bestie feroci, molte città nel Regno di Fortuna Celeste stavano subendo i loro attacchi. Perfino la capitale non era riuscita a sfuggirvi. Durante questo momento di difficoltà, il Palazzo delle sette arti aveva davvero mandato a Qingsang 120 maestri a bordo di Aquile Celesti, era perfino venuto Qin Ziya. Cosa stava succedendo?


Zhao Yanming quasi svenne dalla felicità e rimase stordito per circa quattro o cinque respiri di tempo. dopodiché disse con un tono lusingato: "Do il benvenuto al Maestro del Palazzo Marziale Qin. La ringrazio a nome di tutta la gente di Green Muberry per questo aiuto tempestivo."


Qin Ziya non perse tempo e chiese direttamente: "Lord della città Zhao, per quanto ne so Lin Ming dovrebbe essere a Qingsang, ma perché non è qui?" Qin Ziya aveva sondato la città un momento fa ma non era riuscito a trovare il ragazzo.


"Questo..." Zhao Yanming mostrò un sorriso amaro. Lin Ming era estremamente importante e ora che era nei guai, Zhao Yanming temeva che gli fosse accaduto qualcosa.


Si fece coraggio e spiegò che tre o quattro maestri Houtian di cui uno al picco dell'Houtian avevano inseguito Lin Ming. Qin Ziya si accigliò, mentre il bellissimo volto di Qin Xingxuan impallidì incredibilmente.


Era inseguito da un maestro al picco dell'Houtian? E ce n'era più di uno?!


Qin Xingxuan iniziò a spaventarsi.


Qin Ziya prese un talismano del suono e disse un po' di parole prima di accenderlo, ma non fu comunque in grado di trovare la posizione di Lin Ming. Solo un talismano di alto livello dell'Isola della Divina Fenice avrebbe avuto la potenza necessaria, i messaggi di quelli normali non sarebbero riusciti ad arrivare oltre 100 chilometri. La scorsa notte Qin Ziya aveva avvertito Lin Ming del suo arrivo tramite una serie di talismani di trasmissione del suono.


"Lord della città Zhao, chi erano? Avevano qualche segno particolare?" Chiese Qin Ziya con un tono incupito.


"Mi dispiace, non lo so..." Zhao Yanming scosse la testa disorientato. Poté solo dare una vaga descrizione, ma nulla sembrò essere d'aiuto.


Alla fine Zhou Yanming menzionò il fatto che Zhou Xinyu aveva il simbolo di una luna crescente sui suoi abiti e Qin Ziya capì. Dovevano provenire dal Sect Conquista Luna e in qualche modo Lin Ming aveva deciso di prendere parte ad una disputa tra i discepoli diretti della setta.


.........


Durante il giorno ci furono solo delle cariche sporadiche di bestie feroci; non c'era stato bisogno nemmeno di utilizzare l'intero esercito. I maestri del Palazzo delle sette arti erano sufficienti. Ogni maestro equivaleva a centinaia di soldati, tutti insieme erano potenti come un esercito di diecimila persona. Contro una carica di diecimila mostri di secondo livello dovevano solo mandare dei maestri Houtian ad uccidere le creature di quarto livello e la carica si sarebbe dispersa naturalmente.


Tuttavia, anche se l'invasione non era più un problema, l'intero accampamento non si rilassò, sembrava che fosse discesa una nuvola nera su tutta la città. Questo perché non si sapeva se Lin Ming fosse sopravvissuto.


Il Lord della città Zhao Yanming e gli altri capifamiglia avevano capito che Qin Ziya, Qin Xingxuan e il Signor Muyi non erano venuti lì per salvare Qingsang, ma per proteggere la famiglia di Lin Ming.


Zhao Yanming non osava immaginare quanto fosse grande questo onore.


Perfino Lin Wanshan era esterrefatto. Non si sarebbe mai immaginato che Qin Ziya, che aveva una posizione superiore perfino a quella dell'imperatore, si sarebbe precipitato a Qingsang per proteggere la sua famiglia. Questo lo lusingava e lo metteva in soggezione.


Ma Zhao Yanming era ancora più nervoso. Sapeva che la posizione di Lin Ming era alta, eppure ora pareva che non solo avesse una grande influenza, ma che fosse anche incredibilmente importante per la Valle dei Sette Misteri. Aveva perfino sentito da Qin Ziya che avevano inviato dei soccorsi, l'unico problema era che erano troppo lontani, così non erano riusciti ad arrivare al confine del Regno di Fortuna Celeste abbastanza velocemente.


Visto che riguardava la setta principale, naturalmente per Zhao Yanming era difficile capire la situazione. Non sapeva l'importanza di un futuro maestro al del Nucleo, specialmente uno di massimo livello per la Valle dei Sette Misteri. Anche se Lin Ming non era un loro discepolo, essere in buoni rapporti con il giovane avrebbe assicurato pace e prosperità per la setta.


In quel momento Zhao Yanming aveva già dimenticato Zhu Ping. Aveva inviato delle guardie alla ricerca Lin Ming, comunque tutti i suoi sforzi furono inutili.


Mentre vedeva l'espressione sempre più cupa di Qin Ziya, Zhao Yanming camminò in cerchio nervosamente.
Gradualmente iniziò a rendersi conto che, se Lin Ming fosse davvero scomparso, allora non sarebbe stata una semplice negligenza. No, le conseguenze sarebbero state serie, molto, molto serie. Perfino Qin Ziya avrebbe potuto essere coinvolto in questo guaio.


Qin Xingxuan era preoccupatissima. Saltò il pasto visto che non aveva alcun appetito; Lin Ming era già sparito da oltre dieci ore.


Poi verso sera apparì un piccolo punto rosso nell'orizzonte ad ovest. Le guardie fecero subito rapporto ad un maestro dalla vista più acuta che riuscì a vedere chiaramente che era un drago rosso. Sul dorso della creatura c'erano due figure e una di esse era Lin Ming.


Qin Ziya fece aspettare Zhao Yanming, Lin Wanshan, il Signor Muyi, Qin Xingxuan e tutti gli altri nell'accampamento.


Mentre il Drago del Fiume Alato si avvicinava, Zhou Yanming sospirò di sollievo e Lin Wanshan si entusiasmò.


Qin Ziya invece era contento e al tempo stesso un po' dubbioso. Dato che Lin Ming stava tornando tranquillamente le persone che lo stavano inseguendo dovevano essere state...


Qin Xingxuan non si preoccupò affatto di questo, era sollevata.
Dato che si considerava una buona amica di Lin Ming, sarebbe dovuta essere estremamente contenta e naturalmente ne aveva tutti i motivi. Ma quando fece un po' di passi, si rallentò fino a fermarsi, insicura. Aveva visto un'altra ragazza dietro Lin Ming e la sua bellezza non era inferiore alla sua...


Qin Xingxuan aveva ascoltato la spiegazione di Zhao Yanming e aveva sentito che molti maestri Houtian avevano attaccato l'accampamento perché cercavano una ragazza. Questa ragazza non aveva alcun rapporto con Lin Ming, eppure il giovane era intervenuto e aveva rischiato la sua vita per salvarla...


Qin Xingxuan non sapeva cosa pensare.


"Giovane Eroe Lin, mi ha davvero spaventato a morte." Zhao Yanming era davvero sollevato, quasi era crollato dal sollievo.


Vedendo così tante persone aspettarlo con ansia, Lin Ming si imbarazzò un po'. Visto che aveva consumato troppa vera essenza e assorbito il Frammento del Cristallo dello Spirito, aveva dovuto meditare a lungo per stabilizzare il flusso della sua energia. Non credeva che così tante persone si sarebbero preoccupate per lui.


"Lin Ming, dove sei andato per così tanto tempo? Cos'è successo la scorsa notte?" Chiese Qin Ziya.


Lin Ming porse i suoi rispetti e disse: "Maestro del Palazzo Marziale Qin, mi scuso per essere stato negligente e non essere tornato prima. Solo che durante la battaglia ho usato troppa energia, così ho dovuto trovare una caverna per meditare e ci ho messo più tempo del previsto."


Qin Ziya e Lin Ming entrarono insieme in una tenda: "Le persone che hai inseguito devono essere discepoli della setta Conquista Luna? Ho sentito dal Lord di Qingsang che c'era anche un maestro al picco dell'Houtian?"


Lin Ming esitò e poi disse con sincerità: "Sì, quella persona è stata uccisa da me."


Qin Ziya era scioccato. Un maestro al picco dell'Houtian non era molto più debole di lui, eppure quell'uomo era stato ucciso da Lin Ming? Era difficile immaginarlo. Significava che il ragazzo aveva raggiunto una potenza superiore perfino alla sua?


Per un po' Qin Ziya stentò ad accettare un ritmo di miglioramento così terrificante; eccedeva le sue capacità di comprensione.


"Maestro del Palazzo Marziale, vorrei chiederle di mantenerlo un segreto e non rendere pubblica questa vicenda." Lin Ming non voleva che queste notizie arrivassero all'orecchio di Ouyang Boyan. Voleva nascondere la sua forza, così da fare abbassare la guardia al nemico.


"Va bene..." Qin Ziya aprì la bocca, come se volesse dire qualcosa, poi scosse la testa. Questo ragazzo era solo un genio mostruoso.


"Giusto, Maestro del Palazzo Marziale, che risposta ha avuto l'Isola della Divina Fenice riguardo a questa invasione di bestie feroci?"


Quando sentì parlare di questo argomento Qin Ziya si riprese: "Secondo le notizie della Valle dei Sette Misteri, dopo che l'invasione finirà, molto probabilmente l'Isola della Divina Fenice inizierà ad attaccare la Regione Demoniaca del Mare del Sud..."


Qin Ziya sospirò. Questa grande guerra avrebbe travolto l'intera Regione dell'Orizzonte Sud, coinvolgendo ogni coltivatore ed organizzazione. Stavolta chi sapeva quanti praticanti di arti marziali sarebbero morti o quanti Sect sarebbero stati distrutti per questo.


Comunque una guerra era anche il momento per risaltare. Fin dai tempi antichi, eroi e maestri erano stati forgiati dal fuoco della guerra. La Regione dell'Orizzonte Sud non aveva visto un conflitto su così vasta scala da oltre mille anni, forse era stato pacifico per troppo tempo...


Lin Ming annuì in silenzio, le parole di Qin Ziya non lo avevano sorpreso. Probabilmente questo era l'effetto che la Regione Demoniaca del Mare del Sud desiderava creare, se avesse attaccato, l'Isola della Divina Fenice avrebbe avuto il vantaggio dato che era il suo territorio. Con l'aiuto delle enormi formazioni che proteggevano l'isola, gli invasori avrebbero subito gravi perdite.


Ma se avessero attirato i loro nemici, allora questo non sarebbe accaduto.


.....


Mentre Qin Ziya e Lin Ming stavano conversando, una domestica stava organizzando le provviste dell'accampamento.
Qin Xingxuan era seduta vicino ad una tenda, fissava le bellissime nuvole cremisi illuminate dal tramonto. La luce si diffondeva per tutte le montagne Qingsang e la ragazza la stava guardando incantata.


"Sciocchina, a cosa stai pensando?" Chiese Muyi avvicinandosi.


"Maestro!" Qin Xingxuan fu colta dal panico. Si alzò velocemente e porse cortesemente i suoi rispetti. Stava cercando una scusa per giustificarsi, ma non si aspettava che Muyi le avrebbe detto subito: "Non dirmi che sei preoccupata per la città e che ti stavi chiedendo come respingere l'invasione di bestie."


Imbarazzata, Qin Xingxuan arrossì e rimase in silenzio.
                                


                                



