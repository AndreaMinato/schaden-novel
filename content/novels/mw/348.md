---
weight: 3480
title: Capitolo 348 - I Desideri di una Ragazza
pubDate: 2025-12-15T08:37:10.205Z
tags:
    - mw
---


Vedendo la reazione di Qin Xingxuan, Muyi sogghignò: "A volte devi agire tempestivamente; non credi che quel ragazzo ti approccerà di sua iniziativa, vero?"


Le parole di Muyi che avevano colto nel segno imbarazzarono così tanto Qin Xingxuan che la ragazza non riuscì ad alzare la testa per la vergogna. Nonostante le tradizioni del Regno di Fortuna Celeste fossero più conservatrici, in realtà c'erano sempre molte ragazze che avrebbero cercato di corteggiare le persone che ammiravano. Durante il grande banchetto a Fortuna Celeste, Lin Ming era stato circondato da delle folle di ragazze gracchianti. Alcune erano state spinte dai loro genitori e altre ci erano andate di loro spontanea volontà. Era una situazione comune e gli adulti ne avrebbero solo sorriso; era una situazione perfettamente normale.


Comunque Qin Xingxuan aveva sempre creduto che le questioni d'amore non potessero essere forzate e che la natura avrebbe fatto il suo corso. Se una persona avesse cercato di cambiare la situazione forse non sarebbe andato tutto per il meglio. Non sapeva se Lin Ming era interessato a lei in quel modo e se non lo fosse stato avrebbe creato una situazione imbarazzante per entrambi.


Muyi capì cosa stava pensando la ragazza e disse: "Naturalmente se andasse tutto da sé allora sarebbe grandioso, ma a volta se non prendi l'iniziativa, qualcun altro potrebbe cogliere l'occasione. Ricordi con chi è tornato Lin Ming oggi?"


Non appena fu menzionata Zhou Xinyu, Qin Xingxuan rimase senza parole...


.........


L'invasione di bestie feroci era finita e Qingsang era sana e salva, specialmente negli ultimi giorni; grazie all'aiuto dei maestri del Palazzo delle sette arti non c'erano state praticamente alcune vittime tra i soldati.


Perfino la città di Fortuna Celeste si era salvata. Nonostante fosse inferiore a Qingsang in termini di protezione, le Montagne Zhou che confinavano con il nord della città erano molto più tranquille rispetto ai picchi di Qingsang che si estendevano fino alle grandi paludi della Landa Selvaggia del Sud. Le bestie feroci più potenti delle Montagne Zhou erano di quarto livello, naturalmente non erano riuscite a rivaleggiare con i maestri della famiglia Reale, figuriamoci la città di Fortuna Celeste che aveva 40.000 truppe di guarnigione d'élite stanziate lì. Insieme all'aiuto dei soldati, formavano un esercito di 100.000 persone. Con una forza così enorme a circondare la città, nessuna bestia feroce riuscì a toccare le mura di Fortuna Celeste.


Comunque a parte Fortuna Celeste e Qingsang, le altre città travolte dalla carica di mostri non furono così fortunate...


In questi giorni Lin Ming era rimasto con Qin Ziya, Qin Xingxuan e altre persone nella residenza della famiglia Lin.


Il discepolo diretto della Valle dei Sette Misteri, il Maestro del Palazzo Marziale e la nipote preferita del Maresciallo di Stato Qin, questi titoli facevano sentire trepidazione e venerazione ai nobili di paese di Qingsang.


Per un po' di tempo la famiglia Lin divenne una zona riservata, nonostante ci fossero innumerevoli visitatori che speravano di vedere Lin Ming o forse Qin Ziya, non riuscirono a raggiungerli. Non potevano nemmeno a superare i cancelli della famiglia Lin e al massimo avrebbero potuto incontrare Lin Wanshan.


Lin Ming era andato in isolamento nella sua stanza e aveva iniziato a raffinare le impurità nella sua vera essenza. Aveva assunto troppe pillole ultimamente e la sua coltivazione era aumentata troppo velocemente. Se non avesse trascorso del tempo a raffinare la sua vera essenza avrebbe influenzato inevitabilmente la sua coltivazione.


A parte Lin Ming, anche Qin Ziya era andato in isolamento facendo gli ultimi preparativi per avanzare allo Xiantian.


.........


Due giorni dopo, durante un mattino soleggiato, molte persone stavano aspettando nel cortile della famiglia Lin. Tra di loro c'erano anche Lin Ming, Qin Xingxuan e anche molte figure importanti della famiglia Lin.


Un'Aquila Celeste discese nella via e, dopo essersi tolto il mantello, un piccolo giovane grassottello piombò giù per poi aiutare un uomo di mezz'età a scendere dalla bestia.


Questo giovane grassottello aveva 16 o 17 anni. Non appena saltò giù, il suo grasso tremolò insieme a lui. Teneva il braccio di una donna dai capelli ricci che indossava un abito semplice di seta blu. Nonostante avesse quasi 40 anni era ancora molto bella. Il suo viso rifletteva tutte le difficoltà che aveva vissuto, specialmente si poteva vedere che le sue dita erano ricoperte di calli e il dorso delle sue mani era ruvido e rosso. Questo era ciò che succedeva quando le mani venivano bagnate troppo spesso d'inverno.


Donne di quest'età naturalmente non avevano bisogno di aiuto, ma il giovane grassottello era comunque attento e cortese, dandole un appoggio mentre scendeva.


Il giovane accanto all'uomo di mezz'età sembrava estremamente comune. Aveva una corporatura nella media e indossava un abito azzurro. Aveva un sorriso molto gentile e dall'aspetto onesto.


Il ragazzo grassottello gridò da lontano: "Fratello Lin!"


Lin Ming rimase fermo sul posto. Guardò le tre persone avvicinarsi. Erano suo padre, sua madre e il suo amico con cui era cresciuto insieme e condiviso ogni cosa.
Quando aveva trascorso un periodo difficile a Fortuna Celeste cercando di tirare avanti con quello che aveva, questo ragazzo lo aveva aiutato così tanto - Lin Xiaodong.


Lin Ming non sapeva quante volte aveva immaginato di riunirsi a loro. Quando aveva preso quasi tutti i risparmi della sua famiglia ed era partito con determinazione, se n'era andato per quasi un intero anno.


Durante questo periodo di tempo aveva sopportato una pressione e un dolore inimmaginabili.
C'erano state sorprese, gloria, rimorso, rabbia, tristezza, massacri e aveva rischiato la vita molte volte.


Aveva lavorato duramente per il suo successo, ma ma sapeva anche che non sarebbe riuscito necessariamente a ritornare a casa con gloria. Forse sarebbe morto o anche tornato a casa da invalido. Non solo non sarebbe riuscito a portare onore ai suoi antenati, ma avrebbe anche attirato beffe e derisione.


Tuttavia, Lin Ming era sicuro che, indipendentemente da come fosse tornato a casa, sia ricco che vestito di stracci, i suoi genitori non lo avrebbero mai, mai abbandonato, anche se avesse perso ogni cosa.


Questo era l'amore più puro in questo mondo. Un amore che non aveva alcun costo, né era obbligato a doverlo ricambiare in qualche modo.


Lin Ming non si agitò, né pianse.


Si inginocchiò in silenzio a terra prostrandosi di fronte ai suoi genitori.


"Padre, madre, vostro figlio è tornato..."


............


Passarono molti giorni nella famiglia Lin. Da tempo Lin Wanshan desiderava menzionare a Lin Ming del rito in cui avrebbe dovuto porgere i suoi rispetti agli antenati. Secondo i loro costumi, solo i veri discendenti della famiglia Lin avrebbero potuto bruciare dell'incenso nel tempio ancestrale ed essere inclusi nell'albero genealogico. Al momento Lin Ming era solo il membro di una frazione.


Lin Wanshan voleva accennare alla questione, ma non aveva mai trovato il tempo di dirlo. Specialmente dopo l'arrivo di Qin Ziya, Il capofamiglia aveva iniziato a capire quanto sarebbe stato terrificante il futuro di Lin Ming.


Anche se aveva incontrato solo una manciata di maestri Houtian, era venuto a sapere che oltre il leggendario Xiantian c'era perfino uno stadio ancora superiore. E in futuro Lin Ming l'avrebbe raggiunto. Figuriamoci il regno di Fortuna Celeste o perfino l'intero territorio Sette Profound, una figura del genere poteva controllare tutte le aree attorno al territorio Sette Profound.


Un'esistenza di questo livello aveva già superato le capacità di comprensione di Lin Wanshan. Nel raggio di un milione di chilometri, la popolazione arrivava a miliardi o anche decine di miliardi. Lin Wanshan sapeva che la sua famiglia non era nient'altro che un granello di sabbia in un deserto.


Esitava a parlare della questione, così aveva deciso di aspettare che Lin Ming e i suoi genitori trascorressero alcuni giorni in pace prima di menzionarlo.


I genitori del ragazzo ebbero una vita molto confortevole in questi giorni. Ogni mattino la coppia sarebbe uscita e avrebbe incontrato Qin Xingxuan tutta sorridente. Per questa vecchia coppia sposata, era una ragazza estremamente piacevole e simpatica. Il suo sorriso era genuino e non sembrava che le importasse del potere. Era dolce ed elegante, eppure composta.


Qin Xingxuan era seguita da una giovane domestica che avrebbe portato una scatola di cibo e avrebbe offerto la colazione alla vecchia coppia. Erano tutte famose prelibatezze della capitale, deliziose torte e molti tipi di dolci. I due avevano lavorato in un ristorante per metà della loro vita e, non appena provarono questo cibo, capirono subito che era opera di un famoso cuoco.


Nel pomeriggio Qin Xingxuan avrebbe accompagnato Lin Mu per fare una chiacchierata. Il modo di parlare della ragazza era raffinato ed era molto esperta riguardo ai diversi tipi di abiti; avrebbe spesso fatto divertire Lin Mu.


A volte Qin Xingxuan avrebbe mandato la sua domestica a prendere diversi tipi di tessuto e li avrebbe tagliati insieme a Lin Mu. Questi modelli provenivano tutti da famosi maestri della capitale.


Occasionalmente la ragazza avrebbe giocato a scacchi con Lin Fu. Qin Xingxuan era piuttosto brava e questo aveva impressionato il vecchio Lin. Per una ragazza così giovane essere così abile a scacchi, poteva solo complimentarsi con Qin Xingxuan.


Inoltre la ragazza era esperta nelle cerimonie del tè. Il vecchio Lin amava bere tè. Quando gestiva il ristorante era abbastanza benestante e ne aveva bevuto diversi tipi, era abbastanza informato al riguardo. Comunque non aveva ancora assaporato questi famosi tè della capitale.


Qin Xingxuan ne aveva portati una grande varietà. Nonostante queste erbe che costavano migliaia di liang non fossero così preziose per il Vecchio Lin ora, non aveva comunque capito le loro complessità. Qin Xingxuan avrebbe sorriso e messo in infusione il tè. L'avrebbe preparato per poi sentirne il profumo, berlo e goderselo insieme, la ragazza avrebbe anche spiegato le origini e le filosofie delle varietà di tè. Tutto questo aveva piacevolmente sorpreso il vecchio Lin.


La coppia non era sciocca. Potevano immaginare perché Qin Xingxuan si stava avvicinando a loro così frequentemente. Lin Ming aveva già 16 anni. Secondo i costumi del regno di Fortuna Celeste questa era l'età giusta per sposarsi.


Gli occhi della signora Lin brillavano mentre guardava Qin Xingxuan. Era una bella ragazza ed era anche intelligente e sapiente.


Dal modo di parlare, dall'aspetto e dall'esperienza della ragazza, probabilmente era di nobili origini. Mentre la signora Lin si era informata della sua identità, scoprì con enorme sorpresa che era la nipote preferita del Maresciallo Qin Xiao! Era la perla più brillante della Tenuta del Maresciallo. Si diceva che fosse una donna orgogliosa che nemmeno il Principe Ereditario era degno di toccare!


La gente comune del regno di Fortuna Celeste non aveva idea di cosa fossero la Valle dei Sette Misteri. Non riuscivano a capire bene quale fosse la loro importanza, ma Qin Xiao era diverso!


Il maresciallo di stato Qin Xiao era la persona che aveva ribaltato la situazione nella guerra di 80 anni fa. Aveva personalmente sostenuto il regno di Fortuna Celeste durante il caos e la fame causati dalla guerra. Era un'esistenza impareggiabile e la sua posizione era così alta che perfino il Principe Ereditario doveva portargli rispetto.


La famiglia Qin era la più importante di tutto il regno di Fortuna Celeste. A parte la casata reale Yang, perfino l'Associazione Commerciale degli Zhang non poteva rivaleggiare con loro. Nonostante la famiglia Zhang fosse più ricca e potente non poteva rivaleggiare con il prestigio e l'influenza dei Qin. I professionisti e i mercanti del regno di Fortuna Celeste erano considerati mestieri umili ed inferiori dalla gente comune. Solo una famiglia con una grande eredità poteva essere considerata davvero di primo livello.


"Credi che alla signorina della famiglia Qin piaccia il nostro piccolo Ming?" Disse Lin Mu a Lin Fu con un'espressione incredula quella notte. Aveva pensato che Qin Xingxuan fosse la figlia di una qualche famiglia nobile. In questi giorni si erano presentati molti dignitari e altri individui di alto livello che avevano offerto le loro figlie, dicendo apertamente che avrebbero potuto essere anche delle concubine.


Lin Mu non si sarebbe immaginata che Qin Xingxuan fosse la nipote preferita del Maresciallo Qin. Sapeva che suo figlio aveva un grande prestigio, ma perfino la leggendaria Tenuta del Maresciallo si stava avvicinando a loro; era piuttosto difficile da accettare per lei.


Se un intermediario della Tenuta del Maresciallo fosse venuto a proporre loro un matrimonio, allora Lin Mu avrebbe potuto accettare questa realtà impossibile, ma Qin Xingxuan era venuta personalmente.


Lin Mu poteva capire la situazione. La ragazza stava apparendo in pubblico insieme alla vecchia coppia, così non stava forzando loro la mano?
                                


                                



