---
weight: 350
title: Capitolo 35 - La Piattaforma Giada Marina
pubDate: 2025-10-16T07:28:18.407Z
tags:
    - mw
---


Il cuore delle arti marziali non era necessariamente onesto o virtuoso - o anche buono. Che si fosse un Budda vivente colmo di giustizia o un capo di un Sect demoniaco pieno di intenzioni malvagie, il cuore delle arti marziali non doveva essere né buono, né cattivo. Decideva solo se qualcuno avesse la determinazione di percorrere il difficile cammino delle arti marziali.


Praticarle era una battaglia giorno per giorno. La vita sarebbe stata piena di tormento, pericolo, tentazioni; senza abbastanza fermezza era facile rinunciare alle arti marziali, sprecando così tutti gli sforzi precedenti.


Alcuni praticavano le arti marziali solo per ottenere ricchezza e piacere dei sensi. Non ne capivano davvero il significato.
Questo non li avrebbe influenzati nelle fasi iniziali della coltivazione, ma dopo sarebbe diventato un ostacolo insormontabile. Lo stadio Circolazione era sufficiente per ottenere uno stile di vita lussuoso, sommersi dal denaro e pieno di belle donne. Nel regno di Fortuna Celeste c'erano molti guerrieri del genere, vista la lauta ricompensa per le persone che raggiungevano lo stadio Circolazione. Molti avrebbero sopportato incredibili difficoltà per raggiungere questo obiettivo, solo per interrompere il loro cammino perché non erano riusciti a resistere alla tentazione dello sfarzo.


La Prova del Sogno non esaminava la coltivazione; percepiva la determinazione e il cuore delle arti marziali. Lin Ming era sicuro di poterla superare. Anche se non avesse ottenuto il misterioso Cubo Magico, avrebbe avuto comunque il 120% di probabilità.


In quel momento più della metà dei candidati avevano fallito la prima prova, quindi dopo che se ne erano andati, la piazza era diventata molto più spaziosa.


Il povero Lin Xiaodong era stato bocciato quindi poteva solo rimanere nella strada principale oltre la piazza.


Lin Ming si volse a guardare Lin Xiaodong. Nonostante ci fossero molte persone nella folla, riusciva comunque a vederlo.


Anche Lin Xiaodong osservò Lin Ming e gli diede i pollici in su. Lin Ming sorrise. Quando si girò vide una figura tra la folla che catturò il suo sguardo. La ragazza indossava un vestito attillato color giallo narciso. Sembrava una giovane aristocratica con il suo cappello fatto di piume di cigno. Rimaneva in un angolo oscuro, osservando gli eventi.


Lin ming riconobbe la ragazza. Era Lan Yunyue.


Lin Ming distolse velocemente lo sguardo. Sapeva che se si fossero guardati avrebbe solo aumentato l'imbarazzo di Lan Yunyue. Era meglio non vedersi...


Lin Ming non biasimava Lan Yunyue. Dopotutto c'era stato solo un accordo silenzioso tra di loro e non avevano discusso di matrimonio o di cose del genere. Lan Yunyue aveva fatto la sola scelta che una ragazza normale avrebbe potuto fare nelle sue circostanze.


Lan Yunyue non sapeva che Lin Ming l'aveva già vista. Era stata a lungo indecisa se fosse il caso di venire o no oggi. Non voleva vedere Lin Ming, ma era un po' preoccupata e desiderava sapere se stesse bene.


Ricordava che due mesi fa Lin Ming stava cercando di vendere delle carte per simboli scadenti. La scena di fronte al negozio le aveva fatto provare pietà.


Sosteneva il proprio percorso di arti marziali senza l'aiuto di una famiglia ricca, senza nemmeno un talento particolarmente formidabile. Aveva solo i suoi miseri risparmi per poter affittare una stanza, comprare un pasto e un po' di medicine. In queste tristi circostanze avrebbe potuto permettersi solo qualche erba Filo di Ferro, forse nemmeno quello. Anche così nel suo corpo si sarebbero accumulate molte lesioni interne.


Queste preoccupazioni addoloravano Lan Yunyue. Le piaceva la sua forza e la sua persistenza.
Ricordava che da bambina l'aveva protetta da un grande gruppo di bulli. Era rimasto di fronte a lei come un cavaliere coraggioso, con le braccia stese, ricevendo i colpi. L'aveva fatta sentire protetta e al sicuro.


Ma ahimè, questi sentimenti alla fine non potevano sostituire certe cose...


Era una ragazza attraente e sarebbe diventata una donna eccezionale. Il suo talento naturale era buono e nonostante non appartenesse ad una famiglia aristocratica, la sua famiglia era benestante. Una ragazza del genere si sarebbe sicuramente sentita superiore agli altri, come un nobile pavone confinato in una gabbia di galline. Non poteva accontentarsi di una vita comune. Una vita dove avrebbe sposato Lin Ming, diventando la padrona di un ristorante, una vita dove si sarebbero amati e avrebbero fatto figli a vent'anni per poi invecchiare e morire, lasciando che sparisse il suo bellissimo aspetto.


Non voleva avere una vita del genere. Non voleva!


Perciò aveva scelto Zhu Yan. Non solo a causa delle connessioni tra la famiglia Zhu e la famiglia Imperiale, ma anche perché poteva aiutarla ad entrare nel Palazzo delle Sette Arti. Le avrebbe dato rari e preziosi medicinale per farla entrare nello stadio Circolazione. Con delle lusinghe del genere Lan Yunyue non aveva potuto resistere.


Quella mattina Lan Yunyue era irrequieta. Non voleva venire, ma alla fine non era riuscita a trattenersi. Quindi era arrivata questo pomeriggio. Era venuta pensando che Lin Ming avrebbe fallito la Prova della Forza. Non appena Lin Ming avesse fallito, avrebbe potuto rinunciare ai suoi sogni e vivere una vita sicura. Con questo lei avrebbe potuto rilassarsi, mettendo da parte tutte le sue preoccupazioni. Non aveva pensato di vedere Lin Ming nella squadra che si era qualificata. Questo l'aveva sorpresa e preoccupata al tempo stesso.


Sorpresa perché Lin Ming era riuscito inaspettatamente ad avanzare al secondo stadio della Trasformazione del Corpo a soli quindici anni e senza alcun supporto familiare.


Preoccupata perché immaginava che Lin Ming non avesse raggiunto questo stadio in modo sicuro; credeva che nel suo corpo ci fossero molte lesioni interne e sarebbe diventato uno storpio all'età di trent'anni...


...


Di mattina, la bellissima esaminatrice della Prova della Forza apparve di nuovo.
Vedendo che c'erano ancora molte persone tra la folla pensò che non era male come risultato. "Seguitemi. Siamo diretti alla Piattaforma Giada Marina."


La folla di circa cento ragazzi seguì l'esaminatrice mentre passava oltre gli imponenti ingressi del Palazzo delle Sette Arti.


Il Palazzo delle Sette Arti era annidato tra i versanti delle colline. Non c'erano enormi costruzioni all'interno, ma distese senza fine e fiumi cosparsi di magnifici padiglioni. Le linee dolci e fini di questi padiglioni raffinati si adattavano perfettamente al paesaggio. Facevano davvero esclamare di stupore di fronte La maestria e il senso estetico della struttura erano davvero sbalorditivi.


La folla camminò per diversi minuti finché non arrivarono ad un profondo lago verdastro. Aveva un colore acceso come quello di una giada, la superficie era priva di increspature. Il lago era contornato da salici piangenti e, anche se era autunno, stranamente non c'era una sola foglia che fluttuava sulla calma superficie dell'acqua.


Al centro del lago smeraldino, una piattaforma era stata scolpita con pallida giada bianca, unita a riva da nove ponti di pietra. Era come se avesse preso vita un mondo fatato dall'atmosfera ultraterrena.


<em>Nota traduzione: per dare un'idea, probabilmente <a href="http://media.gettyimages.com/photos/china-zhejiang-province-hangzhou-west-lake-pavilion-with-zigzag-picture-id71706219">così</a>.</em>


Lin Ming scoprì che a decine di metri della piattaforma di giada, tra le acque fluttuava un padiglione.
Su di esso c'era un tavolo di pietra su cui c'era del tè e della frutta secca. Attorno al tavolo c'erano molti uomini anziani e una ragazza che stavano osservando la folla con grande interesse.


Inaspettatamente c'erano Qin Xingxuan e il Signor Muyi.


Lin Ming esitò leggermente; <em>perché sono venuti qui?</em>


Anche Muyi l'aveva visto e gli rivolse un leggero sorriso. Anche Qin Xingxuan aveva un'espressione amichevole.


Lin Ming ricambiò il sorriso per cortesia. Aveva il leggero sospetto che le altre persone che erano insieme a Muyi non fossero ordinarie. Tra di loro c'erano molti che, dall'aspetto e dal portamento, non sembravano meno formidabili di Muyi.


Queste persone erano maestri!


Lin Ming non si sbagliava. Alcune tra queste persone erano amici di Muyi, altri ufficiali del governo del regno di Fortuna Celeste. C'erano anche molti anziani del Palazzo delle Sette Arti.
Gli esami si tenevano due volte all'anno e sarebbero venuti ad osservare se ci fossero dei buoni talenti tra i candidati.


Stavano cercando sopratutto quelli con un talento adatto e un cuore puro adatto alle arti marziali. Ogni anno i candidati dovevano far registrare il loro talento e altre informazioni per partecipare all'esame di ingresso. Quindi gli anziani non dovevano misurarlo visto che avevano già controllato le schede.


I candidati questa volta erano a malapena soddisfacenti. Il più forte era un talento di grado quattro di alta qualità.


Incontrare un talento di quinto grado era un evento che accadeva una volta ogni dieci anni, non era così comune. Quelli al quarto grado di alta qualità erano buoni e quelli di bassa potevano anche essere adeguati, ma i talenti di terzo grado erano in un certo senso inferiori.


La prima fase dell'esame non era importante, quindi gli anziani del Palazzo Marziale non erano venuti ad assistere. Conoscevano già i livelli di talento e questa volta volevano osservare quali di questi candidati avesse una tempra adatta per le arti marziali.


"Venite. Calmate la vostra mente, sedetevi in meditazione e una volta che supererete le cinque prove, allora avrete passato l'esame." Disse la bellissima esaminatrice.


I candidati iniziarono ad attraversare i nove ponti di pietra uno alla volta. I loro cuori battevano all'impazzata. Durante la prima fase erano pieni di sicurezza. Sapevano i limiti della loro forza. Alcuni pensavano che non avrebbero potuto mostrare il loro pieno potenziale a causa del nervosismo, ma non erano troppo agitati.
Ma questa volta c'era la Prova del Sogno.


Molti dei candidati non l'avevano mai tentato prima, quindi non avevano alcuna idea di cosa li aspettasse, ma avevano sentito che questa prova aveva il più alto tasso di eliminazione, raggiungendo il 90%!


In un gruppo di dieci, solo uno sarebbe passato!


Questi erano i migliori talenti tra i loro coetanei. In una cittadina, in una famiglia di minori dimensioni o anche in un'intera città, erano i giovani più formidabili della loro generazione. Sono stati lodati come geni fin da bambini, ma perfino in un gruppo del genere la maggior parte sarebbe stata eliminata nella Prova del Sogno!


Questo esame era davvero spaventoso!


"Sedetevi sulla piattaforma di giada. Dopo dieci respiri inizierà la prova!" Disse la stupenda esaminatrice.
Anche se la donna era molto lontana dal gruppo, ogni candidato sentì la sua voce risuonare chiaramente nelle orecchie. Questo metodo di trasmissione utilizzava la vera essenza ed era molto più misterioso e potente di Zhu Yan.


Lin Ming sospettava che questa esaminatrice fosse una praticante di arti marziali allo stadio Circolazione.


Mentre Lin Ming salì sulla piattaforma di giada, scorse la folla distante e scoprì che c'era Lan Yunyue. Era appoggiata ad un salice e stava ancora fissando Lin Ming, non si era accorta di essere stata scoperta da lui.


Lin Ming diede un leggero sospiro e non la guardò più. Si sedette a gambe incrociate sulla piattaforma di giada.
                                


                                



