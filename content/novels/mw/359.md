---
weight: 3590
title: Capitolo 359 - Furia
pubDate: 2025-12-15T08:37:10.207Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong>
0/5€, 0 Capitoli express in coda</em>
<em>-Schadenfreude</em>


Zhang Zhen deglutì mentre tornava a sedersi, era agitato. Non osò guardare in faccia la vecchia Yuhuang.


In quel momento Zhou Xiaoling sorrise, ma non si stava rivolgendo verso Zhang Zhen, ma a Lin Ming. La sfida dietro questo sorriso era davvero ovvia.


"Sono stato troppo imprudente, troppo imprudente, ho sottovalutato quella ragazzina." Zhang Zhen si stava vergognando. Era sempre stato un individuo davvero arrogante. Poteva accettare una sconfitta, ma perdere contro una persona più giovane di lui e anche una donna era un'umiliazione per lui.


"La mia tecnica di controllo del fuoco non è abbastanza buona. Se confrontassimo le arti marziali potrei non perdere contro di lei." Mentre ci ripensava, Zhang Zhen si inventò un'altra debole scusa per salvarsi la faccia.


Lin Ming sorrise e non lo smentì. Dopotutto il motivo per cui Zhang Zhen era in questa situazione era a causa sua. Questa ragazza ovviamente stava puntando a lui. Senza dubbio era qualcuno al livello di un discepolo diretto. Nonostante fosse giovane, tra altri due o tre anni Zhou Xiaoling molto probabilmente sarebbe diventata una persona simile alla Principessa del Sole Ardente o al Tuono. Zhang Zhen naturalmente non poteva rivaleggiare con lei.


Finora c'erano stati sette incontri. L'Isola della Divina Fenice ne aveva persi quattro e vinti tre. Sebbene fosse un po' in svantaggio, stava comunque competendo contro sei Sect. Questo risultato era già ottimo. Degli otto Sect che erano venuti, il Misterioso Tempio Supremo e la setta del Vuoto Assoluto non erano ancora intervenuti. Probabilmente tenevano a mantenere dei rapporti amichevoli con l'Isola della Divina Fenice perché abitavano nella stessa regione. Se la Regione Demoniaca del Mare del Sud tornasse alla gloria, allora anche loro avrebbero avuto delle difficoltà. Per i due era meglio cedere e accettare l'offerta dell'Isola della Divina Fenice.


L'espressione della signora Yuhuang non era minimamente sollevata. Era ben consapevole che, non importava che atteggiamento avesse avuto, non avrebbe ridotto l'avidità dei Sect della Regione dei Cinque Elementi. Queste vecchie scarpe non avrebbero fatto alcuna concessione.


Quindi era meglio affrontarli direttamente. Nel mondo delle arti marziali c'era una regola assoluta, se non puoi convincerli, allora sconfiggili. La forza era la migliore pedina di scambio. Se l'Isola della Divina Fenice avesse vinto durante questo confronto, allora l'altra parte ovviamente sarebbe stata in svantaggio durante le trattative. Questa atmosfera sarebbe stata di grande beneficio per ogni tipo di rapporto diplomatico.


Ma la signora Yuhuang era un po' dubbiosa riguardo alle capacità di Mu Dingshan e Mu Xiaoqing. Erano forti; sicuramente avrebbero avuto la possibilità di sconfiggere uno dei capi dei discepoli dei Sect della Regione dei Cinque Elementi, ma dover fare diversi scontri consecutivi li avrebbe messi sotto pressione e avrebbero avuto grandi difficoltà.


Dei sette grandi Sect della Regione dei Cinque Elementi, la setta del Legno Verdeggiante non si era presentato a causa delle mancanze della sua giovane generazione. Il Misterioso Tempio Supremo e la setta del Vuoto Assoluto invece non li avrebbero provocati.
Quindi Mu Dingshan e Mu Xiaoqing erano due contro sei!


A parte Mu Dingshan e Mu Xiaoqing, c'era anche Lin Ming. Yu'er lo aveva raccomandato fortemente, quindi dovrebbe essere capace di dimostrare un po' delle sue abilità. Tuttavia Lin Ming era ancora troppo giovane e la sua forza era insufficiente. Condividere il peso di questa responsabilità con Mu Dingshan e Mu Xiaoqing sarebbe stato davvero difficile per lui.


.....


Dopo che Zhou Xiaoling lasciò il campo, Zhan Yunjian sospirò. In questi anni la setta del Fulmine Assoluto stava diventando sempre più potente. Tra pochi anni potrebbe perfino non poterla più sottovalutare.


la setta del Legno Verdeggiante aveva già prodotto due generazioni consecutive di scarti. Per quanto riguarda la setta del Fulmine Assoluto avevano già formato due talenti di secondo livello, il Tuono e Zhou Xiaoling. L'equilibrio tra i sette grandi Sect della Regione dei Cinque Elementi stava diventando sempre più instabile.


Mentre rifletteva, Zhan Yunjian notò che Yan Fuhong gli stava facendo l'occhiolino da lontano, indicandogli di fare la sua mossa.


Zhan Yunjian scosse la testa sospirando. La gelosia e l'orgoglio di questo Yan Fuhong erano troppo intensi. Una persona del genere non avrebbe avuto mai grandi risultati.


Mentre ci pensava, si girò verso l'apprendista junior accanto a lui e disse:"Junhui, vai a sfidare Lin Ming."


"Eheh, alla fine vuoi che faccia la mia mossa?" Il giovane di nome Ma Junhui torse il collo e guardò Lin Ming come un lupo feroce che scorgeva la sua preda, nei suoi occhi stava emergendo un entusiasmo rabbioso.


Se fosse riuscito a ferire Lin Ming e a mandarlo a letto per un giorno, avrebbe ricevuto 5 pietre di vera essenza di medio livello. Se l'avesse steso per 20 giorni, allora avrebbe ne avrebbe ottenute 100.


Se avesse potuto danneggiare i meridiani del ragazzo, costringendolo a letto per mesi e ritardando la sua coltivazione avrebbe ricevuto 300 pietre di vera essenza di medio livello. Questa era una quantità di risorse equivalente a quella che avrebbe radunato in un anno intero.


Ma Junhui non era preoccupato nell'ottenere ciò che voleva durante un confronto di tecniche. In un incontro tra giovani, capitava spesso che un contendente si infuriasse troppo e ferisse l'altra parte. Se avesse usato tutta la sua forza come poteva non battere Lin Ming?


Inoltre c'era un vasto intento omicida che inondava l'intero palco. I personaggi più importanti di questo evento non vedevano l'ora di massacrare i propri avversari. Finché non avesse ucciso qualcuno, allora non sarebbe stato nulla spargere un po' di sangue!


"Quello Yan manterrà la sua promessa?" Chiese Ma Junhui mentre si scrocchiava le nocche.


"Lo farà. Mi ha già dato 50 pietre di vera essenza di medio livello come deposito."


"Eheh, bene. Mi mancavano proprio delle pietre di vera essenza per allenarmi e ora qualcuno me le ha appena consegnate." Disse Ma Junhui mentre si leccava le labbra.


"Non sottovalutarlo, questo ragazzo non sembra semplice come sembra. Raggiungere gli stadi avanzati del Circolazione a 16 anni è già molto buono. Non solo, Mu Qianyu stima molto la sua forza. Temo che il suo talento sia allo stesso livello della Principessa del Sole Ardente, se non di più." Avvertì Zhan Yunjian.


"Che importa quanto è buono il suo talento. Come può un ragazzo negli stadi avanzati del Circolazione sfidare la mia coltivazione ad un passo dell'Houtian? Questo ragazzo ha potenziale, ma è troppo giovane ed ingenuo." Disse Ma Junhui mentre balzava verso l'alto. Con l'aiuto della sua vera essenza di tipo vento, sfrecciò verso il palco.


"Ma Junhui della Valle Nuvolosa, 18 anni. Sfido tutti gli eroi presenti!" Disse Ma Junhui mentre metteva le mani a coppa.


"Ma Junhui, è arrivato così velocemente. Prima credevo che si sarebbe presentata una persona come Zhou Xiaoling, ma sembra che il discepolo principale Ma Junhui voglia sfidare qualcuno. Ricordo che è tra i migliori discepoli principali negli stadi intermedi." Gli allievi dei sette grandi Sect della Regione dei Cinque Elementi avevano una buona comprensione l'uno dell'altro. Il nome di Ma Junhui era noto a molte persone.


"Sì. Per lo più sono scesi in campo dei discepoli di livello basso o intermedio. Ora che è arrivato Ma Junhui il livello degli incontri è aumentato di nuovo. Potrebbe essere difficile per noi trovare un'opportunità per mostrare le nostre capacità. Mi chiedo cosa abbia spazientito Ma Junhui."


Mentre i discepoli mormoravano tra di loro, Ma Junhui scorse i discepoli dell'Isola della Divina Fenice con lo sguardo. Puntò il dito verso Lin Ming e disse:"Sei Lin Ming, vero? Osi affrontarmi?"


"Cosa?" Zhang Zhen fu il primo a rimanere scioccato. Questo ragazzino era fottutamente spudorato, non gli importava della sua reputazione? Un diciottenne contro un sedicenne e aveva davvero il coraggio di aprire la sua boccaccia?


Un divario di due anni non sembrava molto, ma in realtà per i giovani di grande talento ogni giorno era estremamente prezioso.


Due anni erano sufficienti ad ottenere molti risultati. Ad esempio Mu Qianyu aveva raggiunto il Circolazione a 15 anni ed era stata considerata un talento di livello Sacro. Se invece ci fosse arrivata a 17 anni non sarebbe stata considerata un granché. Questo era un livello che avrebbe potuto ottenere un normale studente della Valle dei Sette Misteri, ma a 16 anni Mu Qianyu era già diventata una maestra Houtian.


Se Lin Ming avesse avuto altri due anni, avanzare all'Houtian sarebbe stato semplice; avrebbe potuto perfino sconfiggere un maestro Xiantian. Quello era un livello con cui Ma Junhui non avrebbe potuto mai rivaleggiare.


Perciò un confronto di tecniche si svolgeva sempre tra individui di età simile.
Anche se ci fosse stato un anno di differenza, di solito sarebbe stato una persona che sfidava un discepolo più grande. In caso contrario, allora questa azione spregevole sarebbe stata disprezzata dagli altri.


"Lin Ming, non c'è bisogno che tu scenda in campo. Probabilmente questa piccola canaglia vuole farti del male." Zhang Zhen poteva percepire un intento malvagio provenire da Ma Junhui.


La vecchia Yuhuang rimase in silenzio. Si girò a dare un'occhiata a Mu Qianyu e la vide annuire verso di lei.


"Dato che è il ragazzo valutato così bene da Yu'er, se non può superare nemmeno un mero divario di due anni, allora non sarebbe meglio di Xiaoqing o Dingshan. Voglio vedere che tipo di sorpresa mi riserverà."


Ma Junhui ignorò gli sguardi sdegnati della gente attorno. Puntò di nuovo il dito verso Lin Ming e gridò:"Ragazzo, osi farlo?"


Lin Ming si alzò:"Non credevo che il mio nome avesse davvero raggiunto la Regione dei Cinque Elementi; è davvero un grandissimo onore. Dato che mi hai sfidato, naturalmente ti accontenterò."


Mentre parlava, Lin Ming camminò verso la piazza, ignorando le strizzate d'occhio frenetiche di Zhang Zhen.


"Così è Lin Ming."


"Sì. Vive anche nel Padiglione del Wutong. Questa è la prima volta che lo vedo. Ho sentito che ha 16 anni e che sua Altezza Qianyu lo stima molto."


"Allora vediamo quanto è forte. Se potrà affrontare quel Ma Junhui allora dimostrerà di essere davvero un po' abile, ma non sarebbe comunque vergognoso perdere."


Lin Ming era conosciuto solo da poche persone nella Regione dei Cinque Elementi, ma era già famoso in tutta l'intera Isola della Divina Fenice. Era un talento scoperto da Mu Qianyu e la persona che aveva reclutato personalmente dalla Valle dei Sette Misteri. Non appena era entrato nella setta, era stato ammesso nel Padiglione del Wutong. tutto questo era stato sufficiente ad attirare l'attenzione dei discepoli dell'Isola della Divina Fenice.


"Eheh, credi che abbia sentito il tuo nome nella Regione dei Cinque Elementi per qualche tua gloriosa impresa? Ho solo sentito che hai tradito il tuo Sect per ottenere le risorse dell'Isola della Divina Fenice e diventare un discepolo principale. Non è vero?"


Sogghignò Ma Junhui, le sue parole erano estremamente velenose ed insidiose. Stava cercando intenzionalmente di provocare Lin Ming, così da rendere giustificabile le azioni maligne che avrebbe fatto in seguito.


"Che insolenza!"


Ma Junhui aveva appena finito di parlare quando sentì una voce tonante.
Impallidì istantaneamente e fu costretto ad arretrare di diversi passi.


"Ragazzo ignorante, osi dire delle assurdità del genere?!" La vecchia signora Yuhuang sbatté la mano destra contro la sedia e uno scoppio di energia terrificante minacciò di investire Ma Junhui, che si sentì raggelare. Pareva una barchetta che stava per essere travolta da un oceano in tempesta.


Ma Junhui era terrorizzato. non credeva che con queste poche parole Mu Yuhuang non avrebbe badato alla sua posizione in quanto maestra al del Nucleo e avrebbe agito contro un Junior.


Ma in quel momento una corrente impetuosa avanzò, proteggendolo e spazzando via l'ondata di energia terrificante. Un vecchio vestito di nero si alzò e disse:"Grande Maestra Yuhuang, per favore si calmi. Junhui, che genere di assurdità stai dicendo?! Sbrigati e scusati!"


Ma Junhui sospirò di sollievo. Questa donna era davvero una vecchia pazza. Aveva appena deriso Lin Ming, ma non aveva insultato minimamente lei. Da quanti giorni il ragazzo era stato nella setta e quante volte aveva visto la signora Yuhuang per farla agire in quel modo?


In realtà Ma Junhui era stato troppo negligente. Quando aveva detto che Lin Ming aveva tradito la setta per ottenere le risorse dell'Isola della Divina Fenice equivaleva praticamente a diffamare la reputazione cristallina di Mu Qianyu, la discepola più amata di Mu Yuhuang. Come avrebbe potuto la Grande Maestra tollerare un affronto del genere?


Lin Ming notò l'espressione scontenta di Mu Qianyu e il suo sguardo diventò gelido. Si rivolse a Mu Junhui e disse con tono tetro:"Volevi provocarmi così da poter fare un incontro all'ultimo sangue con me? Beh, allora mi devo congratulare con te, ci sei riuscito."
                                


                                



