---
weight: 36
title: Capitolo 36 - Il cuore delle arti marziali di Lin Ming
pubDate: 2025-10-16T07:28:18.407Z
tags:
    - mw
---


Dopo essersi seduto, Lin Ming scoprì che, nonostante la piattaforma fosse di marmo bianco, non c'era un'atmosfera fredda. Invece era presente un calore incredibilmente pacifico. Guardando attentamente poté vedere che sulla piattaforma erano stati incise diverse linee e simboli. Erano rune.


Questa piattaforma era una formazione magica. Si diceva che fosse stata creata dai maestri Xiantian della Valle dei Sette Misteri, su di essa non si sarebbe potuto distinguere tra realtà e illusione.


Tuttavia Lin Ming non si preoccupò. Era solo un mondo dei sogni, finché si fosse concentrato, avrebbe mantenuto la lucidità anche di fronte ad un'illusione sconfinata!


Mentre Lin Ming si sedette sulla piattaforma, la sua mente si riempì di luce brillante.


Dopo il decimo respiro di tempo, Lin Ming vide un bagliore apparire attorno a lui e tutti i candidati scomparvero dalla sua vista, rimase solo lui.


Apparve una distesa sconfinata. In quel momento un branco di bestie feroci ognuna alta quanto un uomo scattò dall'erba alta e sfrecciò verso Lin Ming.


Quei mostri erano le stesse bestie feroci di primo livello che Lin Ming aveva disossato in precedenza! Mentre correvano, il terreno iniziò a vibrare. Una forza imponente minacciò di travolgerlo.


Lin Ming non batté nemmeno ciglio quando la prima bestia balzò su di lui.


"Fu!"


La bestia feroce gli trafisse il corpo. Lin Ming rimase lì, ancora sano e salvo. Ma quando la bestia lo trapassò, Lin Ming sentì uno shock e una pressione molto intensi. Sebbene sapesse che era solo un sogno, non poteva liberarsi da questa sensazione, come se ci fosse una paura che aveva origine dalla sua stessa anima.


Questo era l'effetto della formazione magica? Anche se sapeva che era un'illusione, era comunque possibile cadere in essa. Una volta perduta questa consapevolezza, non sarebbe stato in grado di capire se fosse la realtà o no.


Se fosse accaduto, allora l'illusione si sarebbe trasformata in realtà, se l'illusione l'avesse ucciso, allora sarebbe potuto morire in questo sogno.


Mentre Lin Ming superò la prima fase, sulla piattaforma di giada decine di luci brillanti emisero un bagliore. In un'istante molte persone scomparvero dalla piattaforma di giada e incespicarono sulle sponde. Queste persone avevano delle espressioni impietrite e le loro pallide palpebre tremavano. Si erano persi nel sogno, e una volta trascinati in esso, avevano immaginato di essere fatti a pezzi dalle bestie e divorati, senza lasciare nemmeno le ossa. La loro paura era cresciuta sempre di più finché le loro menti non avevano ceduto ed erano svenuti.


Nel padiglione gli anziani del Palazzo delle Sette Arti scossero lentamente la testa.
La prima fase testava il coraggio. Il percorso delle arti marziali era pieno di pericoli. Se uno non avesse avuto il coraggio di affrontarli, allora perché coltivare le arti marziali?


"Muyi, quanto è feroce quel ragazzo? Lo ha superato istantaneamente." L'uomo che lo disse sapeva che Muyi conosceva Lin Ming. Ma Muyi non aveva parlato delle capacità di Lin Ming nelle tecniche di iscrizione, visto che era ciò che il ragazzo gli aveva chiesto.


Muyi aveva solo detto che lo conosceva ed era venuto ad assistere a questo esame di ingresso per osservare i suoi progressi.


Anche la bellissima esaminatrice era sul padiglione. Aveva notato Lin Ming, vista la sua formidabile prestazione nella Prova della Forza. Vide che il ragazzo si era accigliato per un momento, ma che subito dopo aveva recuperato la calma.


Altri stavano tenendo stretti i denti e i loro volti avevano cambiato colore. Ovviamente erano stati colpiti dalle bestie feroci nel mondo dei sogni e stavano combattendo...


Nell'illusione più si aveva fiducia in sé stessi e più sarebbe stato forte il loro cuore.
Valeva anche l'opposto. Questi partecipanti che stavano combattendo contro le bestie feroci avevano un po' di coraggio, ma non avevano il cuore intrepido di Lin Ming, che sembrava una roccia irremovibile, testata dal passaggio dei millenni. Qualunque bestia feroce fosse balzata su di lui, sarebbe rimasto fermo e irremovibile, rompendo così l'illusione.


"Non c'è da meravigliarsi che sia venuto a vedere questo ragazzo, il suo cuore delle arti marziali è eccezionale. Paragonabile a quello di Ling Sen." Disse un vecchio.


Muyi sorrise soltanto. Non era sorpreso dal fatto che Lin Ming avesse superato il primo ostacolo.


Intanto Qin Xingxuan stava riflettendo, paragonandosi a lui. Nonostante il talento di Lin Ming fosse inferiore di molto al suo, il suo cuore delle arti marziali era sorprendentemente stabile. Quando lei aveva partecipato a questa prova, durante la prima parte aveva speso un po' di tempo, ma il ragazzo ci aveva messo solo pochi secondi.


In quel momento Lin Ming era arrivato alla seconda fase.


Il paesaggio cambiò di fronte ai suoi occhi. Lin Ming si trovò in un campo di battaglia colmo di intento omicida. Scene di battaglia lo circondarono. C'erano montagne di corpi e fiumi di sangue attorno a lui. Lance rotte e spade erano disseminate a terra assieme agli scheletri dei morti.


In questo cambo di battaglia risuonavano grida di guerra. Diverse nuvole di fumo si alzavano in volute in lontananza. A destra e a sinistra di Lin Ming apparvero improvvisamente due eserciti di cavalleria. I guerrieri indossavano spesse armature e portavano delle lance, avvicinandosi dalla sua destra e dalla sua sinistra. Erano comparsi di colpo e Lin Ming era bloccato in mezzo a loro.


Le due potenti forze si avventarono su di lui. Le loro raccapriccianti grida di guerra riempivano l'aria di un soverchiante intento omicida. Lin Ming non si mosse e si concentrò. Sperimentando per la prima volta l'illusione era stato colto di sorpresa e il suo cuore aveva sussultato un po', ma questa volta era pronto e protesse la sua mente.


Di conseguenza quando gli eserciti si avvicinarono su di lui si trasformarono in cenere fluttuante. L'illusione era stata di nuovo rotta!


"Mmh? L'ha infranta? O no?" Un anziano guardò Lin Ming. Questo ragazzino era strano.
La sua espressione non era cambiata minimamente. Se non avesse visto i bagliori di luce emessi dalle rune, allora avrebbe pensato ad un malfunzionamento della formazione.


"Questo ragazzino non è semplice come sembra. Chissà se potrà continuare e rompere il record. Se potesse raggiungere Ling Sen sarebbe una piacevole sorpresa."


I cinque ostacoli della Prova del Sogno. La persona comune avrebbe impiegato un'ora per superarli. In questi ultimi dieci anni, la persona che aveva ottenuto il miglior risultato era stata Ling Sen della Dimora Celeste. Per completare la prova aveva speso il tempo che ci avrebbe messo un bastoncino di incenso a bruciare. Questo aveva sorpreso gli anziani del Palazzo delle Sette Arti, perché a parte Ling Sen, il record più veloce era stato di mezz'ora.


Ling Sen era praticamente un assassino a sangue freddo. Questo tipo di praticante di arti marziali era davvero spaventoso.


Ling Sen l'aveva proprio dimostrato. Aveva solo vent'anni, un talento di grado quattro di livello medio ed era diventato l'apprendista della Dimora Celeste. Aveva fatto mangiare la polvere a molti prodigi con un talento marziale migliore del suo.


"Ora non è il momento delle lusinghe. Diventa difficile solo durante gli ultimi tre ostacoli." Un vecchio si accarezzò la barba dicendo, "Il record di Ling Sen non sarà rotto così facilmente."


Lin Ming arrivò alla terza fase. I migliaia di soldati e la scena di distruzione erano svaniti. Era arrivato in una tenda lussuosamente decorata.
Le mura e il soffitto erano decorati dalla seta più pregiata e una fragranza inebriante stava inondando l'aria.


Ma oltre le tende di seta rosa, una decina di bellissime giovani ragazze stavano danzando. I loro stupendi corpi erano snelli e lisci. Il loro aspetto perfetto superava quello della luna notturna e dei fiori più incantevoli. Mentre saltavano su e giù, iniziarono a spogliarsi e a camminare verso Lin Ming. Subito dopo vide una scena spettacolare, seni prosperosi e natiche inebrianti danzavano di fronte ai suoi occhi. Queste bellissime donne si prostrarono di fronte a Lin Ming e si strusciarono su di lui. Ad ogni respiro i loro corpi seducenti rilasciavano una fragranza allettante.


In quel momento Lin Ming sentì desiderio e calore provenire dal suo cuore e una leggera eccitazione, ma soppresse velocemente questa agitazione e protesse di nuovo la sua mente.


Tuttavia queste giovani ragazze non svanirono immediatamente. Erano scontente e misero il broncio mentre raccoglievano i loro vestiti. Anche la loro rabbia era attraente, mentre camminavano impettite sculettando e si allontanavano da Lin Ming. Quando se ne andarono il paesaggio cambiò di nuovo. Questa volta era una camera da letto intima e piena di calore. Appoggiato al muro c'era un letto di mogano. Seduta sul letto c'era una donna con una giacca a righe scarlatte e un abito di piume, aveva una spilla di giada a forma di fiore tra i capelli. Questa donna aveva circa venticinque anni. Anche seduta lì rilasciava un'aura e un temperamento elegante. Il suo aspetto era cambiato rispetto a quello dei suoi ricordi. Nonostante avesse un fascino più maturo e seducente, questa era chiaramente Lan Yunyue!


...Lan Yunyue...


Lin Ming sussultò. Questa sarebbe stata Lan Yunyue tra dieci anni?


"State buoni, non piangete..." Lan Yunyue mormorò dolcemente una ninna nanna al paio di bambini di due anni sul letto. Erano due gemelli. I lineamenti di questi due bambini... erano piuttosto simili a quelli di Lin Ming...


Come se sapessero che Lin Ming li stava guardando, i bambini spalancarono i loro bellissimi occhi e gli sorrisero innocentemente. Il pianto dei teneri bambini risuonò nelle orecchie di Lin Ming e attraversarono il suo cuore sbalordito.


Anche Lan Yunyue sorrise verso Lin Ming. Le sue delicate labbra rosse si mossero e disse, "Lin Ming caro, è tardi dovresti riposare."


In quel momento vedendo i volti sorridenti di Lan Yunyue e dei gemelli, il cuore delle arti marziali di Lin Ming vacillò. Una moglie, bambini e una casa piena di calore...


Una volta non aveva desiderato una vita del genere?


Ora che l'aveva ottenuta, poteva fermarsi...


Pensando a questo Lin Ming si svegliò. Si morse la punta della lingua con vigore e lasciò che il dolore ristabilisse la sua mente.


Il paesaggio attorno cambiò, Lan Yunyue e i bambini scomparvero.


Guardando l'oscurità, il cuore di Lin Ming batté all'impazzata e fu ricoperto da sudori freddi.


<em>Quasi! Si era quasi perso!</em>


Ripensando alle visioni, Lin Ming fece un sospiro di sollievo. Tutto, tutto questo ormai era passato!


Forse una volta aveva avuto dei desideri del genere, ma quei pensieri ormai erano nel passato...


"Nel passato?"


Una voce delicata e vagamente riconoscibile risuonò alle sue spalle. Lin Ming si girò. Una donna che indossava un seducente <a href="http://modernqipao.com/wp-content/uploads/2014/03/17/Black-flower-modern-white-qipao-short-cheongsam-Chinese-dress-004-364x364.jpg">cheongsam</a>. Teneva una semplice spada in mano e aveva un aspetto coraggioso e valoroso, che accentuava la sua bellezza.


"Qin Xingxuan?"


Lin Ming era rimasto scioccato. Questa donna era chiaramente Qin Xingxuan ed era solo un po' più grande, di circa vent'anni.


"Dato che è nel passato, allora che ne dici di coltivare insieme... a me? Possiamo esplorare il mondo delle arti marziali... insieme... che ne pensi?" Mentre lo diceva i suoi vestiti si disfecero in fili e svanirono, rivelando il corpo più perfetto e splendido che potesse mai immaginare. Quando lo vide, il cuore di Lin Ming quasi si fermò mentre strabuzzava gli occhi.


Lei si avvicinò lentamente a Lin Ming...
                                


                                



