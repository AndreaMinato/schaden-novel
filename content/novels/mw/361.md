---
weight: 361
title: Capitolo 361 - Circondata da sei Sect
pubDate: 2025-12-15T08:37:10.207Z
tags:
    - mw
---


<em><strong>CAPITOLO SPONSORIZZATO, ringraziamo Marco!
</strong>da editare
0/5€, 11 Capitoli in coda
-Schadenfreude</em>


"Lin Ming, ti ucciderò!" Ma Junhui stava bruciando di rabbia a causa dell'umiliazione ricevuta. Afferrò la sua spada, uno strato viola stava ricoprendo la lama. Il suo corpo emetteva un bagliore blu; stava per scatenare tutta la sua forza.


Lin Ming era calmo come prima. Teneva la Lancia Pesante d'Argento Flessibile dritta aspettando che il suo avversario si facesse avanti.


"Basta!" In quel momento il Maestro della Valle Nuvoloso tossì freddamente:"Una sconfitta è una sconfitta, ritirati!"


Ma Junhui si interruppe e arrossì. Continuò ad insistere, incapace di accettare questo risultato: "Onorabile Maestro, ho soltanto sottovalutato il nemico. Non ho ancora usato l'Arte di Conversione del Vento e ho ancora il Concetto di Vento. Io..."


"Sta zitto!" Il Maestro della Valle Nuvolosa alla fine si arrabbiò. "Un diciottenne che ha sfidato un sedicenne e che è stato scagliato via con un solo colpo è già vergognoso, eppure hai ancora la faccia di tirare fuori delle scuse! Sbrigati e togliti dai piedi, mi stai facendo vergognare!"


Ma Junhui deglutì, poi diede un'occhiataccia a Lin Ming mentre se ne andava via.


"Ragazzo, aspetta e vedrai, ti restituirò sicuramente il favore!" Prima che se ne andasse, Ma Junhui mandò una trasmissione del suono di vera essenza a Lin Ming. Quando aveva combattuto un momento fa non aveva usato l'Arte di Conversione del Vento o il Concetto di Vento. Nella fretta non aveva evocato tutta la sua vera essenza. A causa della sua sicumera si stava convincendo di aver perso perché aveva sottovalutato il nemico.


Solo pensando questo poteva sollevarlo di morale. Aveva perso troppo miserabilmente, aveva perso tutta la sua dignità. Se non si fosse giustificato in qualche modo, avrebbe influito sulla sua coltivazione e la sua sicurezza.


Lin Ming non si disturbò a rispondere. Non c'era motivo di perdere tempo con un idiota blaterante come Ma Junhui. Ciò che lo preoccupava di più era sapere chi aveva incitato Ma Junhui e Zhou Xiaoling a combattere contro di lui.


"Questo ragazzo!" Yan Fuhong strinse i denti. La forza combattiva di Lin Ming era secondaria. Era il talento di Lin Ming ad essere troppo terrificante. Il talento di Ma Junhui poteva essere classificato tra i livelli intermedi tra tutti i discepoli principali, eppure era stato spazzato via con un solo colpo da Lin Ming.


Nonostante Ma Junhui aveva detto di aver sottovalutato il suo nemico, nemmeno Lin Ming aveva usato tutte le sue mosse a disposizione, no?


Questo significava che il talento di Lin Ming era almeno alla pari con quello di Mu Dingshan e Mu Xiaoqing!
Forse li aveva sorpassati! Tra altri due o tre anni Lin Ming sarebbe diventato il secondo Mu Dingshan.


Questo mise in crisi Yan Fuhong. Aveva la possibilità di poter entrare nella Sala Principale del Mistico Regno della Divina Fenice, ma se fosse arrivato Lin Ming allora le sue chance si sarebbero ridotte notevolmente.


Quando Lin Ming scese dal palco, Zhang Zhen deglutì e disse: "Fratellone Lin, sei davvero forte!"


Fratellone Lin?


Lin Ming mostrò un'espressione divertita. Zhang Zhen era più grande di lui di due anni ed era arrogante fino all'osso. non era un buono stato mentale da avere. Ad essere sinceri era una condizione che valeva per ogni discepolo dell'Isola della Divina Fenice; nel profondo del loro cuore disprezzavano tutti i coltivatori dei Sect più piccoli.


Ma di fronte ad un individuo così incredibile come Mu Dingshan, la Principessa del Sole Ardente e altri ancora, Zhang Zhen perdeva tutta la sua natura arrogante e orgogliosa. Davanti ad un coltivatore ancora più sbalorditivo come Mu Qianyu o Mu Bingyun, allora Zhang Zhen avrebbe provato venerazione.


Più alta era la coltivazione e più capivano quanto fossero terrificanti queste persone.


"Fratello Lin, sei così forte! Credi di poter vincere contro quella Zhou Xiaoling?" Chiese Zhang Zhen mentre si sfregava le mani, sembrava che se la fosse presa per la sconfitta che aveva subito per mano di quella ragazza.


Lin Ming rise: "Vuoi che la sfidi per recuperare un po' della tua reputazione?"


Zhang Zhen sorrise un po' imbarazzato: "Credo solo che quella ragazzina sia un po' troppo sfrenata..."


Prima Zhang Zhen aveva pensato narcisisticamente che Zhou Xiaoling l'avesse sfidato perché fosse interessata a lui. Ma dopo essere sceso in campo era stato sconfitto in un batter d'occhio. Alla fine Zhang Zhen aveva capito che la ragazza lo aveva chiamato per sconfiggerlo; questo gli aveva danneggiato grandemente l'autostima.


Lin Ming disse: "Non ti preoccupare per quella Zhou Xiaoling. Anche se non prendessi l'iniziativa, mi sfiderà."


"Ah?"


Lin Ming non disse altro. Diede un'occhiata a Zhou Xiaoling e sorrise. Lei ricambiò con un sorriso innocuo, i suoi occhi contenevano una luce provocatoria. Questa ragazza sicuramente non era una persona facile da battere.


Nonostante avesse scagliato via Ma Junhui con un solo colpo, Lin Ming non sottovalutava i sette grandi Sect della Regione dei Cinque Elementi. Normalmente un Sect di quarto livello avrebbe avuto circa 10 discepoli diretti e ancora più discepoli principali.


Ma Junhui era solo un discepolo principale di livello intermedio ed era circa il ventesimo in classifica tra gli allievi della Valle Nuvolosa.


La differenza tra il primo discepolo e il 20esimo era enorme. Ad esempio, prendendo la Valle dei Sette Misteri come esempio, il secondo e il terzo in classifica erano Mugu Buyu e Jiang Baoyun mentre l'undicesimo era Fang Qi - il divario tra di loro era evidente.


Ma la posizione di Ma Junhui nella Valle Nuvolosa era ancora inferiore a quella di Fang Qi della Valle dei Sette Misteri. Lin Ming non avrebbe sottovalutato Zhou Xiaoling a causa di Ma Junhui.


In quel momento risuonò una voce nell'orecchio del ragazzo, era la trasmissione del suono di Mu Qianyu: "Bel lavoro! Ma non essere così frettoloso la prossima volta. Prima di scoprire la forza del tuo avversario, lotta normalmente contro di loro."


Lin Ming guardò Mu Qianyu e vedendo il sorriso contento della donna rispose: "Non ti preoccupare. Questo Ma Junhui era solo troppo rude, volevo dargli una piccola lezione."


Se avesse sconfitto Ma Junhui secondo le regole e la normale condotta, non sarebbe stato significativo fargli sputare un po' di sangue. Per un praticante di arti marziali era normale dover sopportare delle ferite. Dopo aver recuperato per un po' di giorni e assunto un po' di pillole, presto si sarebbe ripreso.


Ma se avesse umiliato il suo avversario e distrutto la sua sicurezza, avrebbe lasciato un marchio nel suo spirito. Questo era l'unico modo in cui Lin Ming si sarebbe sentito meglio.


Mu Qianyu sapeva che Lin Ming aveva reagito in quel modo a causa delle offese di Ma Junhui. Le sue parole non insultavano solo Lin Ming, ma macchiavano la reputazione cristallina di Mu Qianyu.


Lin Ming probabilmente aveva fatto tutto questo per vendicare il suo onore. Pensando a questo, Mu Qianyu sorrise e non aggiunse altro.


Dopo quel combattimento di un momento fa, finalmente l'umore di Mu Yuhuang migliorò. Lin Ming non l'aveva davvero delusa, non sarebbe stato un problema per lui diventare un talento di secondo livello. Se questa generazione dell'Isola della Divina Fenice avesse potuto avere la tripletta di Mu Dingshan, Mu Xiaoqing e Lin Ming, sarebbe stato davvero un evento fortuito.


Mentre stava pensando, la vecchia Yuhuang vide di sfuggita il sorriso radioso di Lei Jingtian e si incupì.


"Quella vecchia volpe!"


Odiava quel vecchio che sembrava avere tutto sotto controllo. Pochi giorni fa nel tavolo delle trattative, questo vecchio l'aveva bloccata in continuazione.


"Che questo vecchio abbia qualcosa su cui può contare?"


Gli incontri continuarono. Dalla battaglia tra Lin Ming e Ma Junhui, nessun altro confrontò le proprie tecniche e abilità. Ora tutti stavano lottando direttamente.


"Il discepolo principale della Valle Nuvolosa Zhang Lin sfida i giovani eroi dell'Isola della Divina Fenice. Qualcuno osa competere con me?" Disse un giovane dall'abito verde mentre brandiva due spade.


Era uno dei migliori tre tra i discepoli principali della Valle Nuvolosa.


I praticanti di arti marziali dell'Isola della Divina Fenice mostrarono delle espressioni davvero scontente. Normalmente questo tipo di competizione era molto informale. L'Isola della Divina Fenice avrebbe sfidato i Sect della Regione dei Cinque Elementi, che si sarebbero anche sfidati tra di loro. Ad esempio anche la Montagna della Campana D'Oro, la setta del Fulmine Assoluto e del Sole Ardente si sarebbero scontrati tra di loro.


Tuttavia finora i Sect della Regione dei Cinque Elementi si erano radunati per sfidare l'Isola della Divina Fenice. Ora questo Zhang Lin aveva già dichiarato le sue intenzioni.


L'Isola della Divina Fenice era forte, ma non poteva assolutamente affrontarne sei da sola.


"Hua Hong dell'Isola della Divina Fenice!" Una giovane vestita di rosso balzò sul palco. Era quinta tra i discepoli principali e aveva più o meno la stessa forza di Zhang Lin.


Dopo che l'incontro iniziò, Zhang Lin non si trattenne minimamente. Usò subito il metodo di coltivazione della Valle Nuvolosa, l'Arte di Conversione del Vento. Era chiaro che avrebbe usato tutte le sue energie fin dall'inizio.


Hua Hong strinse i denti e usò con determinazione le 'Divine Cronache Proibite dell'Uccello Vermiglio'. Aveva già capito che questa sarebbe stata una battaglia dura e che, anche se avesse vinto, avrebbe dovuto usare ogni metodo a sua disposizione e non avrebbe potuto combattere di nuovo per un po' di tempo.


La vera essenza si scontrò e il vento e il fuoco vorticarono sul palco. Una formidabile onda d'urto travolse i tavoli vicini.


Un Anziano dell'Isola della Divina Fenice esperto di formazioni intervenne e creò dei simboli con le sue mani, confinando tutta la terrificante vera essenza nel palco.


Dopo che i due individui si scambiarono decine di mosse, Hua Hong alla fine sconfisse Zhang Lin per un soffio, ma aveva raggiunto già il suo limite.


"La mia tecnica è inferiore, ammetto la sconfitta." Zhang Lin mise le mani a coppa e poi scese dal palco.


Nonostante avesse vinto, Hua Hong era impallidita. Non sarebbe stata in grado di recuperare le forze in poco tempo e sapeva già che Zhou Xiaoling della setta del Fulmine Assoluto non vedeva l'ora di combattere. Ovviamente aveva intenzione di scendere in campo e le persone che avrebbe sfidato molto probabilmente sarebbero appartenute all'Isola della Divina Fenice.


I cinque migliori discepoli principali dell'Isola della Divina Fenice potevano rivaleggiare con i tre migliori discepoli principali dei Sect della Regione dei Cinque Elementi. Ma uno contro sei era come una battaglia tra sei e diciotto persone. Se avesse continuato così, l'Isola della Divina Fenice avrebbe esaurito i discepoli da mandare sul palco.


"Fratellone Lin, quella ragazzina ha intenzione di scendere in campo!" Zhang Zhen aveva una vista acuta, aveva già notato l'intento malvagio di Zhou Xiaoling.


"Sì. Ha aspettato un po' di tempo per farmi riprendere le forze, così da non fare brutta figura nel caso mi sfidasse." Lin Ming sorrise con indifferenza.
In realtà non aveva usato alcuna energia durante il suo incontro con Ma Junhui. Anche se avesse consumato una grande quantità di energia, sarebbe riuscito a recuperare velocemente.


Lin Ming aveva piena fiducia nelle sue capacità di recupero. Dopo che era entrato nella Pagoda dello Stregone la sua vitalità era come un inferno ardente e il suo potere di recupero era di gran lunga superiore ai praticanti di arti marziali al suo stesso livello.


Dopodiché aveva anche completato il 20% della sua Tempra del Midollo. Ora era ancora più terrificante. Forse nemmeno un maestro Xiantian avrebbe potuto paragonarsi a lui in termini di capacità di recupero.


Zhou Xiaoling voleva fare la solita introduzione, ma notò che Lin Ming si era già alzato. Sorrise mostrando i suoi canini affilati: "Così lo sapevi già!"
                                


                                



