---
weight: 3650
title: Capitolo 365 - Affronterò chiunque si farà avanti
pubDate: 2025-12-15T08:37:10.208Z
tags:
    - mw
---


<em><strong>CAPITOLO SPONSORIZZATO, ringraziamo Weed!
</strong>da editare
0/5€, 10 Capitoli in coda (sono saliti a 10 perché sono stati aggiunti i tre di Marco)
-Schadenfreude</em>


Shi Hanshan voleva combattere contro Lin Ming, ma non poteva sfidarlo a causa della differenza di coltivazione.


Non credeva che Lin Ming si sarebbe offerto da solo.


Shi Hanshan non lo stava sottovalutando, anzi, era a causa del suo grande talento che stava puntando a lui. Era certo che in futuro sarebbe diventato un forte guerriero al livello di Zhan Yunjian, ma al momento era troppo debole.


Shi Hanshan aveva capito che non avrebbe potuto affrontare Lin Ming in futuro. Quindi avrebbe colto quest'opportunità per schiacciarlo mentre era ancora debole. Distruggere un genio mostruoso era un'esperienza davvero soddisfacente.


Pensando questo, il sorriso di Shi Hanshan si allargò sempre di più. All'inizio aveva un aspetto pietoso e disgustoso, ma ora con il suo sorriso radioso faceva davvero rabbrividire.


"Lin Ming, non essere così impulsivo. Ne sei sicuro? Se non lo sei fa andare prima me. Hai già ottenuto il titolo di numero uno tra i coltivatori al Circolazione. Anche se non lottassi più nessuno ti biasimerebbe. Se tu perdessi, perderesti anche tutto l'onore che hai ottenuto." Disse nervosamente Mu Zhaoxuan.


Lin Ming annuì e disse con sincerità:"Sono assolutamente sicuro."


Assolutamente sicuro?


Mu Zhaoxuan era scioccata. Credeva che sarebbe stato già straordinario avere una sicurezza del 60-70%, quello lascerebbe un po' di spazio per i dubbi. Ma non si aspettava che Lin Ming avrebbe detto di essere assolutamente certo di vincere!


Come avrebbe potuto rifiutare la sua proposta?


Quando Lin Ming salì sul palco, la trasmissione di vera essenza di Mu Qianyu risuonò nelle sue orecchie:"Non dovresti avere problemi con questo incontro, vero?"


"Nessun problema." Lin Ming si girò e rimase sorpreso nel vedere un sorriso affettuoso sul viso di Mu Qianyu. Questo lo sorprese, che motivo aveva per essere così contenta?"


"Sì. Lo immaginavo visto che ti sei fatto avanti con così tanta decisione, non avrai alcun problema." Dopo che Lin Ming aveva sconfitto consecutivamente Ma Junhui e Zhou Xiaoling, Mu Qianyu ricordò all'improvviso che Lin Ming stesso era un talento mostruoso di proporzioni assurdi e che tutte le sue preoccupazioni erano inutili. Nella Montagne Thundercrash aveva perfino assorbito un'Anima del Tuono di grado Earth bassa qualità, cosa poteva essere impossibile per lui? Disse sorridendo:"Lin Ming, l'Onorabile Maestra mi ha detto di dirti che se puoi sconfiggere Shi Hanshan, ti darà un premio."


"Oh?" Lin Ming ne fu subito contento. Questo era un gran colpo di fortuna! Un premio di un Sect di quarto livello naturalmente sarebbe stato un fantastico tesoro.


"Che tipo di premio?" Chiese con entusiasmo Lin Ming.


"Ahah, non ti entusiasmi senza qualche premio eh? Indovina!" Disse Mu Qianyu, tenendolo in sospeso. Lin Ming esitò, doveva essere un tesoro meraviglioso vista la reazione di Mu Qianyu.


Cosa poteva essere?


Pillole Aperture Celesti?


Pietre di vera essenza di medio o alto livello?


Nonostante questi oggetti fossero preziosi, erano comunque relativamente popolari e comuni, avevano anche un equivalente in denaro. Non dovrebbero essere considerati importanti da Mu Qianyu.


Forse era una qualche medicina miracolosa come il Frammento del Cristallo dello Spirito che poteva aiutare un maestro Xiantian a raggiungere il del Nucleo?


Sarebbe stato impossibile. La signora Yuhuang non sapeva che lui stava cercando di completare la Tempra del Midollo. E il Cristallo del Frammento dello Spirito non era diverso da un veleno per un praticante di arti marziali al Circolazione. La vecchia Yuhuang non gli avrebbe dato in premio qualcosa di così assurdo.


"È un qualche materiale prezioso che può potenziare la mia forza?" Cercò di indovinare.


"Quel genere di oggetto sarebbe inutile per te. Hai già abbastanza Pillole Aperture Celesti, quindi probabilmente sei stanco di mangiarle. E se ne assumessi troppe, finiresti con avere troppe tossine nell'organismo. Ciò che ha promesso come premio è il sangue dell'Uccello Vermiglio, il trapianto del sangue di una Bestia Sacra!"


Il Trapianto del sangue di una Bestia Sacra? Quando Lin Ming aveva sentito parlare delle 'Divine Cronache Proibite dell'Uccello Vermiglio', Mu Qianyu aveva anche menzionato il trapianto di sangue.


Per coltivare le 'Divine Cronache Proibite dell'Uccello Vermiglio' e il 'Codice Illusorio del Luan Blu' bisognava avere il sangue di una delle due bestie sacre, altrimenti sarebbe stato impossibile.


Nell'Isola della Divina Fenice c'erano pochissime persone che avevano ereditato il sangue dell'Uccello Vermiglio. Alla maggior parte dei discepoli veniva trapiantato durante lo stadio Houtian. Il cosiddetto 'trapianto' era un travaso di sangue che sarebbe stato sigillato nel corpo usando una tecnica segreta, forzando il sangue dell'Uccello Vermiglio a penetrare nel midollo di una persona, fondendosi con il sangue.


Questa sorta di trapianto era molto modesto. Poteva solo aumentare di poco la compatibilità con il fuoco e l'abilità nel coltivare le 'Divine Cronache Proibite dell'Uccello Vermiglio'. I suoi effetti erano molto limitati.


Non ci si poteva aspettare che questo trapianto permettesse di coltivare le sezioni principali delle 'Divine Cronache Proibite dell'Uccello Vermiglio' e del 'Codice Illusorio del Luan Blu'.


Ma visto l'entusiasmo di Mu Qianyu, sicuramente non sarebbe stato un normale trapianto.


Lin Ming non poté non chiedere:"La Signorina Mu non sta parlando dello stesso sangue che hanno i discepoli della corte interna, vero?"


"Naturalmente no." Mu Qianyu rispose seccamente. "Sei davvero troppo avido, non dai tregua. È il trapianto di essenza di sangue. L'Onorabile Maestra ha detto che più geni sconfiggerai e più forte e ricco sarà il sangue che ti verrà donato. L'Onorabile Maestra ha la possibilità di farlo e questa è un'opportunità estremamente rara."


Mu Qianyu stava sorridendo mentre parlava. Era di ottimo umore visto che Lin Ming poteva godere di un'opportunità del genere.


Anche Lin Ming era pieno di gioia, questo era il trapianto di essenza di sangue dell'Uccello Vermiglio! L'Essenza di Sangue e il sangue normale erano completamente diversi. Perdere un po' di sangue non era nulla sia per una Bestia Sacra che per un praticante di arti marziali. Potevano recuperarlo facilmente in diversi giorni. Ma perdere l'Essenza di Sangue avrebbe danneggiato la loro stessa fondazione.


Consumare l'Essenza di Sangue equivaleva a danneggiare la propria vita e perdere anche parte della propria coltivazione. Esaurirla tutta era una sentenza di morte.


Perfino Lin Ming non osava usarla. Il potere della sua vitalità usava la sua Essenza di Sangue come base.


Se un Uccello Vermiglio avesse lasciato la sua Essenza di Sangue c'erano solo due possibilità. La Bestia Sacra era stata uccisa oppure era morta di vecchiaia.


Alla fine un Uccello Vermiglio era una Bestia Sacra, non era una creatura immortale come una fenice. I cosiddetti bagni nei fuochi del Nirvana erano usati solo per curare le proprie ferite. Fiamme del genere potevano guarire le lesioni più gravi, ma non potevano allungare la vita di un Uccello Vermiglio.


Al termine della sua vita, la Bestia Sacra sarebbe andata incontro al suo ultimo Nirvana e sarebbe morta tra le fiamme.


Dopo la sua morte avrebbe lasciato una piccola coppa di Essenza di Sangue.


Se Lin Ming avesse ottenuto abbastanza essenza e un trapianto, anche se il suo sangue poteva non essere puro come quello di Mu Qianyu o Mu Bingyun, sarebbe stato più che sufficiente per coltivare le sezioni principali delle 'Divine Cronache Proibite dell'Uccello Vermiglio'!


Questo era troppo importante per la futura coltivazione di Lin Ming.


Prima, il motivo per cui il ragazzo si era unito all'Isola della Divina Fenice, a parte Mu Qianyu, era a causa dei loro interessi comuni. L'Isola della Divina Fenice riteneva importante il talento di Lin Ming, ma anche Lin Ming necessitava delle risorse della setta. In futuro, se il ragazzo avesse potuto raggiungere il del Nucleo, sarebbe riuscito a migliorare la posizione dell'Isola della Divina Fenice e aiutarla perfino a diventare un Sect di quinto livello.


Lin Ming riteneva che fosse uno scambio equo, per questo non si era prostrato di fronte a quella signora Yuhuang.


Ma ora, dopo che Lin Ming aveva sentito menzionare l'Essenza di Sangue, perfino lui trovava difficile mantenere la calma. Questa era Essenza di Sangue dell'Uccello Vermiglio! Era un enorme beneficio. Fin dalla fondazione della setta quanti Uccelli Vermigli erano morti? Quanta Essenza di Sangue poteva esserci? In confronto, quante generazioni su generazioni dovevano essere passate.


Dato che l'Essenza di Sangue dell'Uccello Vermiglio poteva essere conservata così a lungo, doveva essere preziosa al punto da essere considerata preziosa perfino dalla signora Yuhuang. Eppure l'aveva offerta a lui come premio. Questo atto di gentilezza era sufficiente a rimanere impresso nella mente di Lin Ming.


Ma anche se la signora Yuhuang l'aveva proposto come premio, c'era un obiettivo ultimo. Lin Ming divenne ancora più risoluto. Avrebbe aiutato l'Isola della Divina Fenice a diventare un Sect di quinto livello. Una volta che fosse diventato un Supremo Anziano al del Nucleo non sarebbe stato troppo difficile per lui.


Lin Ming non poté non dare un'occhiata alla vecchia signora Yuhuang. Fu sorpreso nello scoprire che era ancora seduta con un'espressione reticente e cupa.


Notando lo sguardo di Lin Ming, la signora Yuhuang gli inviò una trasmissione di vera essenza:"Ragazzo, non entusiasmarti troppo presto. Se perderai non otterrai nulla. In quel momento non venire a piangere da me."


Lin Ming mostrò un largo sorriso:"Ehi, posso vincere!"


"Umpf, credo che potrai sconfiggere Shi Hanshan, ma una volta che vincerai ti sfideranno altri maestri Houtian. Credi di poter sconfiggere le decine di maestri Houtian dei sei grandi Sect?"


Mentre la signora Yuhuang parlava, un'ondata di orgoglio e dignità inondò Lin Ming. Fece un respiro profondo e disse con calma:"Non importa, affronterò chiunque si farà avanti!"


La vecchia Yuhuang ne fu sorpresa. Questo ragazzo era troppo arrogante, ma era naturale che i giovani fossero un po' presuntuosi e avrebbero anche dovuto avere un atteggiamento indomito e sprezzante a causa dell'assoluta fiducia nelle proprie abilità. Solo allora sarebbero riusciti a sfruttare il loro pieno potenziale!


"Bene. Allora lasciami vedere quanti ne potrai affrontare!" Anche la signora Yuhuang non vedeva l'ora di vedere fino a che punto Lin Ming si potesse spingere.


Non appena la vecchia Yuhuang aveva appena finito di parlare, risuonò un'altra voce nell'orecchio di Lin Ming:"Fratello Lin, combatteremo o no?"


Lin Ming si girò e vide che Shi Hanshan stava sorridendo verso di lui. Sembrava un uomo semplice ed onesto, ma in realtà era solo una facciata che nascondeva la sua astuzia.


Lin Ming si rese conto che aveva parlato con Mu Qianyu e la vecchia Yuhuang per troppo tempo e non era ancora salito sul palco.


Shi Hanshan naturalmente credeva che il ragazzo fosse impaurito.


Visto che si era alzato impulsivamente, aveva fatto solo metà strada, ma all'improvviso aveva rimpianto di farlo. A causa della sua età e coltivazione, se avesse deciso di cambiare direzione a metà strada, sarebbe stato comunque comprensibile anche se un po' umiliante.


Questo non era ciò che Shi Hanshan sperava di vedere.


Mise le mani a coppa e disse:"Fratello Lin, sei molto forte. Forse nell'intera Regione dei Cinque Elementi non esiste alcun giovane al Circolazione che possa sconfiggerti. Perfino l'Apprendista Junior Zhou non ha potuto batterti.
Nonostante sia all'Houtian, il mio talento è molto inferiore al tuo. Non sono così bravo come un talento come il tuo simile a quello di un livello Sacro. Comunque il Fratello Lin è ancora giovane, se non vuoi combattere, naturalmente non insisterò. Mi dispiacerebbe solo di non poter vedere la potenza del miglior maestro al di sotto dell'Houtian della Regione dell'Orizzonte Sud."


Le parole di Shi Hanshan sembravano essere piene di desiderio, ma da come aveva definito il talento di Lin Ming stava intenzionalmente sminuendo sé stesso per istigare la natura orgogliosa di Lin Ming. Questo era un altro metodo per provocare completamente diverso da quello di Ma Junhui, ma forse era molto più efficace.
                                


                                



