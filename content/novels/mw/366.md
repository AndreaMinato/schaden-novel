---
weight: 366
title: Capitolo 366 - Lo Stesso Trucco
pubDate: 2025-12-15T08:37:10.208Z
tags:
    - mw
---


<em><strong>CAPITOLO SPONSORIZZATO, ringraziamo Weed!
</strong>da editare
0/5€, 9 Capitoli in coda
-Schadenfreude</em>


Shi Hanshan aveva detto queste parole per non far sembrare che si stesse approfittando della situazione. Lin Ming aveva surclassato perfino Zhou Xiaoling, era in grado di sfidare un maestro Houtian, quindi doveva essere in grado di combattere. Shi Hanshan si era messo nella stessa posizione di Lin Ming, se avesse vinto sarebbe stato soddisfacente.


Dopo che l'uomo finì di parlare, i discepoli della Regione dei Cinque Elementi iniziarono a discutere animatamente cercando di prevedere l'esito dello scontro.


"Lin Ming dovrebbe poter sfidare un maestro Houtian, ma affrontare Shi Hanshan è un po' eccessivo. Avrebbe dovuto iniziare con un avversario più debole."


"La difesa di quel Shi Hanshan è come quella di una tartaruga. Se gli attacchi di Lin Ming non sono in grado di rompere la sua barriera, non potrà fare nulla e alla fine perderà."


"Non proprio. Lin Ming ha il vantaggio della velocità, non è da sottovalutare. Anche se non può sconfiggerlo, ha comunque un modo per non perdere."


"Umpf! Sarebbe solo un modo di scappare; al massimo sarebbe un pareggio."


Nella sezione del banchetto della setta del Fulmine Assoluto, Zhou Lie stava sorseggiando una tazza di tè. Guardò l'espressione risentita di sua sorella e sorrise:"Xiaoling, chi credi che vincerà?"


Zhou Xiaoling arricciò le labbra per il disgusto e rispose:"Quel colossale idiota perderà in un modo stupido."


"Oh? Sei sicura che Lin Ming vincerà? Come lo sai?" Zhou Lie era un po' sorpreso. Non credeva che Xiaoling sarebbe stata così sicura nelle sue previsioni. Dato che il corpo di Lin Ming era immune al fulmine era difficile valutare i suoi limiti.


"Lo so è basta." Zhou Xiaoling si imbronciò e non si disturbò a spiegarsi.


In confronto ai discepoli della Regione dei Cinque Elementi, quelli dell'Isola della Divina Fenice erano per lo più preoccupati, non erano interessati a discutere riguardo all'esito dell'incontro. Dato che erano arrivati a questo punto, c'erano già molti discepoli gelosi che speravano che qualcuno gliele desse di santa ragione a Lin Ming. L'Isola della Divina Fenice era già stata messa alle strette dalla collaborazione di questi Sect. Lin Ming era l'ultimo capace di poter riguadagnare un po' di terreno per loro. Se avesse perso, allora l'Isola della Divina Fenice avrebbe rischiato di collassare.


Lin Ming e Shi Hanshan erano a 100 piedi di distanza.


Shi Hanshan era davvero contento. Lin Ming era salito e finalmente aveva accettato di lottare. Non vedeva l'ora di sconfiggerlo e vedere la sua espressione miserabile.


"Lin Ming." Shi Hanshan gli parlò attraverso una trasmissione di vera essenza:"Sai perché speravo di combattere contro di te?"


Lin Ming rimase in silenzio in attesa che Shi Hanshan terminasse il suo monologo.


"Eheh, il motivo è molto semplice. Il tuo talento è troppo sbalorditivo, le persone non possono che arretrare di fronte alla tua radiosità. Quando non facevo parte della setta della Terra Profonda ero solo un ragazzino povero di una grande città. La mia città aveva una figlia di una ricca famiglia dall'aspetto meraviglioso. Aveva un temperamento, un'eleganza incredibili.
Allora ho avuto un'idea! Ho pensato che, non importava quanto fosse perfetta o quanti spasimanti avesse, l'avrei resa una sgualdrina al mio servizio. Dopodiché sono tornato e ho preso la sua verginità. Perfino quanto ci ripenso ora, è stato davvero incredibile! Dopodiché quella ragazza si è sposata con un nobile dall'ottima reputazione.
Ogni volta che penso a come mi sono portato a letto una donna così nobile lo trovo davvero perfetto."


"Ora sei come quella donna. Non importa quanto sarai grande in futuro, sarai sconfitto da me. Sarai come quella sgualdrina che mi sono scopato."


Shi Hanshan era davvero contento e stava dicendo quelle parole con un'espressione orgogliosa. Lin Ming lo ascoltò e sorrise all'improvviso:"Dici così tante assurdità. Stai cercando di usare quello stesso vecchio trucco e provocare la mia furia così da attaccare con tutte le mie forze il tuo scudo?
Sei un tale perdente senza alcuna fiducia in te stesso da dover usare un metodo così subdolo?"


Dopo aver ascoltato le parole di Lin Ming, l'espressione di Shi Hanshan cambiò lievemente.


Questo ragazzo!


"Figuriamoci io, nemmeno tu sei così sicuro. Io ho fiducia nelle mie capacità, ma uso comunque questo trucco per istigarti. Non osi attaccarmi se sei così sicuro di te?"


Lin Ming tirò fuori la Lancia Pesante d'Argento Flessibile dal suo anello spaziale mostrando un largo sorriso:"Come desideri!"


L'aura del ragazzo esplose all'improvviso. La lancia brillò di luce viola e l'aria attorno a lui iniziò ad agitarsi con violenza, creando un vortice di vento.


"Adoro picchiare canaglie come te!"


Lin Ming sfrecciò in avanti velocemente. Il vento ululò e la Lancia Pesante d'Argento Flessibile si ricoprì di luce azzurra. L'arma era avvolta dall'energia di un Vero Drago!


"Oh no! Sembra che Lin Ming sia stato ingannato!" Mu Zhaoxuan notò che i due contendenti erano rimasti fermi per diversi respiri di tempo e sentì che c'era qualcosa di strano.
Sembrava che Shi Hanshan stesse usando lo stesso trucco e che stesse irritando Lin Ming tramite una trasmissione di vera essenza.


Solo un quarto d'ora fa anche Song Xiaoyue era stata ingannata da questo trucco. Mu Zhaoxuan pensava che Lin Ming fosse un po' più giovane e che fosse meno immaturo, così non sarebbe caduto nella stessa trappola come aveva fatto Song Xiaoyue. Ma ora, dall'attacco a piena potenza di Lin Ming, molto probabilmente anche lui si era infuriato per le parole di Shi Hanshan!


Mu Zhaoxuan poteva già prevedere come Lin Ming avrebbe ripetuto gli stessi errori per poi essere sconfitto. Non poté non sentire un'ondata di disperazione.


"I giovani sono troppo impulsivi."


"Lin Ming perderà, non ho idea di che cosa abbia in mente."


Prima di questa battaglia, i discepoli della Regione dei Cinque Elementi avevano dato Lin Ming per favorito, ma ora avevano cambiato idea.


Anche Zhan Yunjian scosse la testa. Prima credeva che Lin Ming avrebbe vinto, ma un praticante di arti marziali dalla mente razionale non dovrebbe essere influenzato dalle sue emozioni, per non parlare del fatto che Shi Hanshan usava dei metodi così goffi.


Shi Hanshan sogghignò. Non credeva che il suo avversario fosse un idiota del genere. Lin Ming sapeva bene quali erano le sue intenzioni, ma aveva comunque deciso di attaccarlo direttamente. Questo sempliciotto era condizionato troppo dalle sue emozioni. Non importava quanto fosse talentuoso, sarebbe morto molto presto!


"Scudo della Terra!"


Mentre sporgeva le mani, all'improvviso apparì una barriera. Shi Hanshan aveva fin troppa familiarità con questa strategia. Non importava che attacco avrebbe ricevuto, qualunque tempesta di attacchi, si sarebbe difeso fermamente!


Una volta era andato in un regno mistico con altri praticanti di arti marziali. Quando avevano incontrato una calamità, le persone che erano sopravvissute erano tutti membri della setta della Terra Profonda. Shi Hanshan aveva piena fiducia nella sua difesa.


Comunque, quando la Lancia Pesante d'Argento Flessibile avvolta dalla luce azzurra colpì, l'espressione di Shi Hanshan cambiò. Non sentì arrivare una lancia, ma una valanga!


<em>Bang!!!</em>


La Lancia Pesante d'Argento Flessibile si scontrò con lo Scudo della Terra. Shi Hanshan sentì tremare le braccia fino ad intorpidirsele fino ai gomiti. Una terrificante pressione si trasmise fino alle sue gambe, facendo scoppiare le piastrelle sotto i suoi piedi!


Che... che tipo di strano potere era questo?


Shi Hanshan sentì un orrore inspiegabile. Era nato con una Forza Divina Innata e si era anche allenato in particolari tecniche di posizione del cavallo durante lo stadio della Trasformazione del Corpo, eppure questo attacco lo aveva fatto quasi crollare a terra.


"Oh? Sei riuscito a resistere?"


Lin Ming era un po' sorpreso. Aveva usato la forza della Tempra del Midollo e aveva colpito con una potenza equivalente a decine di migliaia di jin. Aveva usato la vera essenza azzurra solo per proteggere la Lancia Pesante d'Argento Flessibile; un tesoro di grado Human di media qualità non sarebbe riuscito a sopportare una collisione del genere.


Questo Shi Hanshan aveva davvero le qualità per essere così orgoglioso.


Lin Ming fece un largo sorriso. Alzò la lancia e colpì di nuovo lo Scudo della Terra simile ad un carapace. Questo colpo era ancora più pericoloso dell'ultimo.


Potere del fulmine!


Nel Seme del Dio Blasfemo, il silenzio Fulmine Divino del Drago del Fiume Viola si scatenò all'improvviso.
La Lancia Pesante d'Argento Flessibile brillò di luce viola, portando con sé la potenza sconfinata del tuono!


<em>Bang!</em>


L'arma si schiantò contro lo Scudo della Terra. Gli organi interni di Shi Hanshan ne furono scossi e il suo sangue ribollì. Sotto questo terrificante impatto, un po' di scariche elettriche attraversarono lo Scudo della Terra. Come un serpente velenoso, scavarono nel corpo di Shi Hanshan, intorpidendo il suo corpo.


"Dannazione!"


Shi Hanshan strinse i denti e stimolò tutta la sua vera essenza fino al limite, inspessendo lo Scudo della Terra.


Terzo colpo - Forza Penetrante!


La vera essenza azzurra della Lancia Pesante d'Argento Flessibile iniziò a vibrare, ronzando. La Lancia Pesante d'Argento Flessibile ululò come un drago d'argento che si inoltrava nei mari!


La Lancia Pesante d'Argento Flessibile colpì lo Scudo della Terra. In quell'istante un potere vibrante trapassò lo scudo diffondendosi per tutto il corpo di Shi Hanshan, che sentì il suo corpo crollare, tutti i suoi organi interni stavano tremando!


Quarto colpo!


Quinto colpo!


Gli attacchi di Lin Ming erano come una tempesta. Lo scudo di vera essenza di Shi Hanshan si piegò sotto questa raffica di colpi, ma non si ruppe. Questa era la tecnica difensiva della setta della Terra Profonda ed era mantenuto dalla vera essenza dell'utilizzatore. Finché fosse stata rifornita di vera essenza, non si sarebbe rotta.


Il motivo per cui Shi Hanshan era riuscito a mantenere intatto lo scudo era perché stava riversando all'impazzata tutta la vera essenza del suo corpo, ferendoi. Non solo, mentre lo faceva, doveva anche sopportare il doppio attacco del potere del fulmine e della Forza Penetrante.


Era una situazione più che miserabile.


Comunque, a causa dello Scudo della Terra e della luce viola, la maggior parte dei discepoli videro solo la brillante collisione di vera essenza. Non capivano in che situazione fosse Shi Hanshan.


Song Xiaoyue e Mu Zhaoxuan erano agitatissimi. Yan Fuhong invece non vedeva l'ora di vedere la sconfitta di Lin Ming. I discepoli della Regione dei Cinque Elementi discutevano dell'incontro, confrontando le loro intuizioni e ciò che avevano compreso dei metodi di coltivazione.


"Lin Ming è troppo ingenuo. In una situazione in cui la forza dei contendenti è alla pari, distruggere lo scudo della setta della Terra Profonda richiederebbe moltissima vera essenza. Sembra che, non importa quanto la barriera si deformerà, non si romperà."


"Sì. Lo scudo della setta della Terra Profonda può essere manipolato liberamente. Non si può sprecare vera essenza usandolo. Anche quando Song Xiaoyue lo scudo si è distorto. Sembra che sia accaduto solo perché Shi Hanshan voleva risparmiare un po' di energia."


"Ahah, il Fratello Jin ha così tanta esperienza. Secondo la mia conoscenza, la setta della Terra Profonda ha diversi tipi di barriere. Lo Scudo della Terra è piuttosto raro. Mi sorprende che il Fratello Jin abbia una comprensione così completa."


"Non è niente. Mi è capitato di combattere contro un discepolo della setta della Terra Profonda che ha usato una tecnica del genere. Lin Ming è talentuoso, ma è stato troppo impulsivo. Con una tale disposizione è davvero difficile diventare un vero maestro. Forse dopo che crescerà-"


Mentre stava parlando, l'altro lo interruppe:"Fratello Jin..."


"Cosa?" Rispose Jin, un po' irritato.


"Credo di aver visto Shi Hanshan tossire sangue... sembra che tutto il suo corpo sia ricoperto di sangue..." Disse con tono esitante il giovane quindicenne mentre fissava i due contendenti con gli occhi spalancati.
                                


                                



