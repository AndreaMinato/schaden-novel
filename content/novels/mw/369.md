---
weight: 369
title: Capitolo 369 - Maratona di Incontri
pubDate: 2025-12-15T08:37:10.208Z
tags:
    - mw
---


<em><strong>CAPITOLO SPONSORIZZATO, ringraziamo Weed!
</strong>da editare
0/5€, 6 Capitoli in coda
-Schadenfreude</em>


Chen Kun volò all'indietro per decine di piedi prima di riuscire ad usare il bastone per fare presa sul terreno.
Si inginocchiò a terra ansimando. Il pugno che lo aveva colpito era troppo strano; l'energia dell'attacco si era diffusa per i suoi organi facendogli ribollire il sangue.


Si alzò con un'espressione scioccata. In una battaglia tra maestri, naturalmente era necessaria la più grande concentrazione. Se ci fosse stato il minimo errore, si sarebbe andati incontro alla sconfitta, ma Lin Ming era riuscito a tenere la lancia in una mano ed usare l'altra per attaccare.


Che tipo di strana forza era questa?


Dopo che un praticante di arti marziali arrivava al Circolazione, la sua forza non sarebbe aumentata di molto. Potevano solo dipendere dalla vera essenza per potenziare indirettamente la propria forza. Ma visto che i praticanti di arti marziali della setta della Terra Profonda avevano un'energia Origin di tipo terra avevano un grande vantaggio sotto questo punto di vista.


Ma in quel momento Chen Kun era stato travolto completamente dalla forza bruta di Lin Ming.


Chen Kun lo trovava inaccettabile.


"Ammetto la sconfitta."


Chen Kun strinse i denti e se ne andò dal campo.


Mentre si arrendeva, risuonarono dei sussulti nel banchetto.


"Questo Lin Ming, non so come, ma deve aver studiato qualche metodo di coltivazione che gli ha dato una forza bizzarra. È riuscito resistere al Bastone della Terra di Chen Kun e a contrattaccare, Chen Kun non ha perso ingiustamente."


"Lin Ming ha sconfitto due maestri della setta della Terra Profonda di fila, perfino il discepolo diretto Chen Kun ha perso.
Dopo di lui scenderanno in campo i discepoli diretti tra il quarto e il quinto posto in classifica."


"È impossibile che Lin Ming continui a vincere. Ma anche così, batterlo facendogli esaurire le forze in una battaglia d'attrito sarebbe davvero disonorevole. Anche dopo che vinceranno, i sei grandi Sect della Regione dei Cinque Elementi perderanno la faccia. Guarda le espressioni dei membri della setta del Fulmine Assoluto."


Al tavolo della setta del Fulmine Assoluto, Zhou Lie era accigliato. Da quando Lin Ming aveva detto che avrebbe sfidato i sei grandi Sect non era riuscito a rilassarsi.


Non era preoccupato che Lin Ming avrebbe vinto ancora. Dopotutto, se decine di maestri Houtian avessero sfidato un praticante al Circolazione, alla fine avrebbe fatto un errore e sarebbe stato sconfitto. Era inevitabile. Figuriamoci Lin Ming, perfino la Mu Qianyu del passato non sarebbe riuscita a fare una cosa del genere.


Zhou Lie era preoccupato per la reputazione della Regione dei Cinque Elementi, sarebbe stato disdicevole vincere contro un praticante al Circolazione mandando un gruppo di maestri Houtian. Una volta che si fosse diffusa questa notizia, sarebbe stato davvero vergognoso.


Non poté non dare un'occhiata a Zhou Xiaoling. La sua sorellina stava ancora mangiando, stava quasi tuffando la testa nella sua scodella. Zhou li aggrottò la fronte:"Sei ancora dell'umore giusto per mangiare?"


"Se non mangio allora che altro dovrei fare qui?" Mormorò Zhou Xiaoling mentre guardava con perplessità suo fratello. Aveva uno sguardo molto annoiato e stanco. "Comunque incontri di questo livello non hanno niente a che fare con me, quindi che mi importa?"


Zhou Lie era rimasto senza parole. Disse sospirando:"Come avevi previsto Lin Ming ha davvero vinto!"


Mentre mangiava, Zhou Xiaoling disse:"Non è semplice farlo perdere. Perché non vai a finirlo tu stesso allora?"


Zhou Lie era esasperato dalla sua sorellina. Il suo suggerimento era completamente ridicolo.


Mu Dingshan e Mu Xiaoqing non erano ancora intervenuti. Lin Ming aveva sfidato l'élite della Regione dei Cinque Elementi, ma ciò non significava che gli altri discepoli dell'Isola della Divina Fenice sarebbero rimasti a guardare.


Zhou Lie si aspettava che se lui o uno dei capi dei discepoli fosse intervenuto, allora Mu Dingshan e Mu Xiaoqing sarebbero scesi in campo. Questi due erano davvero difficili da battere, specialmente Mu Dingshan. La sua coltivazione era solo ad un passo di distanza dagli stadi intermedi dell'Houtian. Zhou Lie doveva ammettere che le probabilità di vincere erano inferiori al 50%.


In quel momento sarebbero diventati incontri tra discepoli diretti, mentre Lin Ming sarebbe uscito dal campo per recuperare le forze.


Questo non era qualcosa che Zhou Lie desiderava vedere.


Perfino Zhou Lie non poteva permettersi di affrontare questo tipo. Poteva già immaginare che, se fosse sceso in campo, si sarebbe diffusa delle voci che i sei grandi Sect della Regione dei Cinque Elementi avevano collaborato per assediare il talento di livello Sacro dell'Isola della Divina Fenice Lin Ming. Perfino il capo dei discepoli Zhou Lie aveva dovuto usare questa strategia per esaurire le forze di Lin Ming per poi riuscire a sconfiggerlo a stento.


Queste dicerie sarebbero state imprevedibili. Specialmente perché quelli che raccontavano queste storie avrebbero arricchito le i loro racconti con molti dettagli per attirare l'attenzione.


Alla fine, indipendentemente dall'esito dello scontro, la reputazione e la posizione di Lin Ming sarebbero aumentate, mentre lui sarebbe stato screditato. Zhou Lie non voleva mettersi in una situazione del genere.


.........


In quel momento, Lin Ming aveva preso una pillola dal suo anello spaziale e l'aveva ingoiata. Durante questi due incontri aveva consumato un po' delle sue energie. La resistenza del ragazzo era sorprendente. Aveva un'abbondante vitalità che, dopo aver raggiunto la Tempra del Midollo, era diventata come un inferno ardente.


I fantasmi non avrebbero osato avvicinarsi ad un praticante di arti marziali dalla vitalità del genere, anche se quella persona fosse caduta nei 10.000 livelli dell'abisso, altrimenti sarebbero stati istantaneamente purificati.


Dopo aver mangiato una pillola e usato la 'Formula True Primal Chaos', Lin Ming recuperò rapidamente la vera essenza che aveva consumato.


"Chi vuole essere il prossimo?"


Il braccio di Lin Ming era premuto sull'asta dell'arma mostrando con orgoglio la Lancia Pesante d'Argento Flessibile. Un uomo e la sua lancia stavano al centro del palco sfidando tutti i praticanti di arti marziali dei sei grandi Sect. In quel momento il suo spirito eroico si stava mostrando in tutta la sua gloria!


Un quarto d'ora fa i discepoli dell'Isola della Divina Fenice erano stati sfidati in continuazione da quelli della Regione dei Cinque Elementi. Tutti i junior si erano radunati, ma erano stati soverchiati dai numeri del nemico.


Ma ora, con sole poche parole di Lin Ming, si erano tutti riempiti all'improvviso di orgoglio euforico. L'immagine di questa figura solitaria si era impressa nei cuori di molti dei presenti.


Naturalmente la reazione dei discepoli della Regione dei Cinque Elementi fu completamente opposta.


"Ca**o! Questo ragazzino è troppo arrogante!"


"Osa umiliare la mia Regione dei Cinque Elementi?!"


I giovani erano suscettibili alle provocazioni, ora come potevano rimanere calmi di fronte a qualcuno che li stava sfidando?


Un giovane con una spada lunga che era seduto accanto a Zhan Yunjian si alzò:"Apprendista Senior Zhan, andrò io a competere con lui."


Il giovane era desideroso di combattere. Nell'ultimo anno la sua forza era aumentata di molto e stava cercando l'opportunità di mostrare la sua potenza. Ora che Lin Ming aveva vinto più volte di seguito, se avesse potuto fermare la sua serie vincente, sicuramente sarebbe diventato famoso.


"Sì..." Zhan Yunjian annuì. Dato che la Regione dei Cinque Elementi aveva già deciso di sconfiggere Lin Ming con una battaglia d'attrito, avrebbero perseguito questo piano. In ogni caso, la loro reputazione era stata già danneggiata. Tra un po' di giorni si sarebbero comunque diffuse delle voci riguardo a questi eventi. Quindi era meglio mandare un po' di discepoli diretti e finire questa farsa il più presto possibile.


Altrimenti sarebbe stato davvero sgradevole vedere Lin Ming sconfiggere i prossimi sette o otto sfidanti.


"Non dovrebbe rimanergli molta energia, vai a sconfiggerlo." Disse Zhan Yunjian.


Il giovane sorrise:"Questo ragazzo sta sognando. Crede davvero di poter continuare a vincere? Nemmeno un capo dei discepoli può farlo. Credo che questo ragazzo vuole diventare famoso così tanto da aver perso la ragione. Dato che mi farò avanti io, farò sì che si risvegli dal suo sogno fantasioso!"


Mentre parlava, il giovane balzò sul campo.


Zhao Yunjian sospirò. Anche se avesse perso, Lin Ming sarebbe comunque diventato famoso per tutta la Regione dell'Orizzonte Sud e quella dei Cinque Elementi. Forse la sua reputazione sarebbe arrivata perfino ai livelli di Mu Qianyu e Mu Bingyun; non era qualcosa a cui i discepoli diretti della Regione dei Cinque Elementi potessero aspirare.


Ma alla fine Lin Ming non aveva abbastanza tempo, sarebbe finita lì. Nonostante fosse capace di sconfiggere Chen Kun, come se la sarebbe cavata contro uno dei migliori discepoli diretti? Probabilmente sarebbe stato in grado di vincere a stento. Nel peggiore dei casi, anche se avesse vinto, avrebbe comunque esaurito le forze. In tal caso quanti avversari avrebbe potuto sconfiggere?"


"Chu Yunfei della Valle Nuvolosa, vorrei vedere i motivi per cui sei così sicuro di te!" Chu Yunfei puntò il dito verso Lin Ming, il suo tono e le sue azioni provocatorie erano evidenti.


Chu Yunfei della Valle Nuvolosa era il discepolo diretto quarto in classifica. Valeva la pena menzionare che aveva meno di 19 anni e aveva un talento sbalorditivo. Era considerato uno dei migliori talenti del suo Sect.


Visto che era sceso in campo il discepolo diretto quarto in classifica, poi sarebbe stato il turno del terzo e del secondo. Dopo ci sarebbero stati i primi in classifica e i capi dei discepoli come Zhan Yunjian, Bai Aoxuan, Zhou Lie e altri ancora.


Comunque Lin Ming sapeva che i capi erano orgogliosi e non avrebbero partecipato a questo assedio di gruppo.


<em>'Dato che i capi non interverranno, spazzerò via i discepoli diretti dei sei grandi Sect e userò queste battaglie per consolidare la mia Tempra del Midollo e potenziare la mia forza.'</em>


Lin Ming non pensava di prendere l'iniziativa di sfidare i sei capi. Non conosceva la loro vera forza. Nonostante Lin Ming fosse sicuro di poterli sconfiggere in un incontro singolo, non era così arrogante da pensare di poterne affrontare molti consecutivamente.


Mentre si preparava ad affrotare Chu Yunfei, Lin Ming tirò fuori la sua Lancia Pesante d'Argento Flessibile.


"Eheh, la tua serie vincente finisce qui!" Chu Yunfei sorrise radiosamente. La spada blu nel suo fodero volò da sola nella sua mano.


Lin Ming ne rimase lievemente sorpreso:"Questo è... il Concetto di Vento?"


Lin Ming capì subito che l'arma era stata sposata dal vento. Questo tipo di abilità permetteva di controllare le correnti d'aria. Questo genere di abilità era davvero illuminante. "I discepoli diretti della Regione dei Cinque Elementi hanno i loro punti di forza. Ha anche senso che i praticanti di arti marziali della Valle Nuvolosa abbiano compreso il Concetto di Vento!"


"Oh? Te ne sei accorto? Non male. La mia comprensione del Concetto di Vento è la migliore nella giovane generazion della Valle Nuvolosa!" Chu Yunfei era sicuro di sé. Era avanzato all'Houtian a 18 anni ed era considerato un genio. Naturalmente aveva delle aree in cui eccelleva.


"Essere sconfitto per mano mia non sarà un'ingiustizia per te!"


Chu Yunfei menò un fendente. La velocità della sua spada era così grande che si poteva vedere solo la luce della sua lama.


Le sue ginocchia erano lievemente piegate, il suo corpo stava volando e i suoi movimenti erano strani. Strane correnti formarono un vortice blu attorno a lui, il suo profilo si trasformò in una serie di immagini residue. Ogni luce di spada si trasformava in una linea sottile che si nascondeva tra le fessure nell'aria. Questa vera essenza altamente compressa aveva anche uno strano metodo d'attacco; era praticamente impossibile difendervisi!


L'espressione di Lin Ming diventò solenne. Usò la sua forza dell'anima per individuare la posizione di ogni luce di spada.


Roc Dorato che Squarcia il Vuoto!


Grazie al supporto di questa tecnica di movimento, Lin Ming svanì.


<em>Cha cha cha!</em>


Le piastrelle del pavimento furono strappate via dell'energia della spada.


Lin Ming era come un pesce nell'acqua. Ogni luce fu distrutta dalla Forza Penetrante e danzò nella tempsta di energia cogliendo ogni opportunità per attaccare.


"Umpf, in termini di velocità non puoi competere contro di me!" Chu Yunfei sorrise. Mosse i polsi e le linee affilate di energia si dissolsero fondendosi nel vento.


In quel momento le correnti d'aria formarono dei vortici. Diversi tornado blu apparirono sul palco, ondeggiando come enormi serpenti mentre si avvicinavano a Lin Ming.
                                


                                



