---
title: Capitolo 376 - Giovane Pallido
pubDate: 2025-12-15T08:37:10.210Z
tags:
    - mw
---


<em><strong>CAPITOLO SPONSORIZZATO, ringraziamo Carmine!
</strong>da editare
0/5€, 4 Capitoli in coda
-Schadenfreude</em>


Lin Ming era riuscito ad assorbire il Fulmine Divino del Drago del Fiume Viola con una mera coltivazione al Forgia delle Ossa. Mu Yuhuang ci non avrebbe mai creduto se non ci fossero stati dei segreti nel corpo del ragazzo, ma poteva accettarlo pensando al suo sangue.


Dopotutto il Fulmine Divino conteneva la volontà brutale di un Drago del Fiume. Se avesse incontrato una stirpe più formidabile e antica, questo Drago del fiume si sarebbe sottomesso. Si poteva spiegare anche come Lin Ming fosse riuscito ad assorbirlo con l'aiuto di Yu'er.


Mu Qianyu annuì e disse:"Questa è la prima volta che ho visto il miraggio dietro Lin Ming. Quando l'Apprendista Senior è tornata dalla Valle dei Sette Misteri mi ha descritto ciò che ha visto. Probabilmente è stata una scena simile... credo che questo antico sangue sia simile a quello dell'Isola della Divina Fenice e che sia riuscito ad ottenerlo con molta fortuna."


L'Isola della Divina Fenice aveva indagato sulla vita e sulle origini di Lin Ming. La gente comune del regno di Fortuna Celeste erano dei mortali da generazioni, era impossibile che il ragazzo l'avesse ereditato dalla sua famiglia. Quindi doveva essergli capitato una sorta di miracolo.


"Antico Sangue?" Mu Yuhuang esitò. Forse non era così semplice. Che genere di antica stirpe poteva fare tremare di paura il suo sangue dell'Uccello Vermiglio?


Che fosse una Bestia Divina?


Mu Yuhuang non osava crederci. Le Bestie Divine non esistevano nel continente Tianyan, si diceva che al di sopra di questo piano ci fosse il Regno Divino, ma anche lì le Bestie Divine erano un'esistenza estremamente rara. Dove Lin Ming aveva trovato l'essenza di sangue di una Bestia Divina per poi trapiantarla nel suo sangue?


Anche se fosse riuscito a farlo, come poteva un mero ragazzo al Forgia delle Ossa essere stato capace di assorbirlo?


In ogni caso Lin Ming l'aveva ottenuto ed era di origini straordinarie.


Comunque Mu Yuhuang non desiderava indagare ulteriormente. In realtà anche le opportunità fortunate fanno parte del destino. Una grande opportunità corrisponde ad un grande destino. Erano delle caratteristiche essenziali per diventare un Imperatore Impareggiabile. Fin dai tempi antichi, la nascita di un Imperatore Impareggiabile richiedeva un enorme accumulo di fortuna.


Se uno non fosse destinato a trovare queste risorse, ma le desiderasse comunque, avrebbe attratto una catastrofe su di sé. La storia l'aveva dimostrato più volte. Questi tesori erano inestimabili, ma stranamente sembrava fossero maledetti. Senza un grande destino che faceva diventare i protagonisti del mondo non si poteva ottenere un tesoro del genere.


Forse nemmeno l'Isola della Divina Fenice sarebbe stata capace di dare alla luce un genio in grado di diventare un Imperatore Impareggiabile. Mu Yuhuang era solo una vecchia con pochi secoli di vita rimasti. Questo genere di tesoro avrebbe solo attirato calamità. Anche se fosse riuscita ad ottenerlo senza incidenti, alla sua età sarebbe stato praticamente inutile.


Ciò che voleva sapere era se la sua Isola della Divina Fenice sarebbe entrata in un'era di prosperità.


.........


Sul palco di arti marziali, Lin Ming e Xiao Chi combatterono ancora una volta. Le lance si scontrarono. Da una parte c'era il genio della Montagna della Campana d'Oro che sfoderava delle mosse piene di misteriosi principi, dall'altra c'era un coltivatore dal grande potenziale di lancia. Nonostante le sue tecniche fossero semplici e rozze, ogni colpo era travolgente come una valanga e conteneva la potenza sconfinata di fiumi e montagne. Questi due contendenti erano ben abbinati.


<em>Clang clang clang clang clang!</em>


Ogni scontro provocava un'enorme onda d'urto di vera essenza, il colore azzurro si mischiava con quello dorato, facendo tremare la terra. A causa dei colpi intensi, al pubblico sembrò di guardare l'incontro tra delle increspature d'acqua.


Ogni attacco di Lin Ming incuteva un'enorme pressione. Anche se la lancia di Xiao Chi conteneva uno strano potere, era dissolto dalla forza del suo avversario.


I due giovani si scambiarono diverse decine di mosse. Lin Ming aveva consumato una grande quantità di vera essenza, ma così aveva fatto anche Xiao Chi.


Questa era la battaglia più lunga che Lin Ming avesse mai combattuto.


Con la sua forza, avrebbe potuto usare l'Anima del Tuono e vincere con una forza soverchiante, ma non l'aveva fatto.


Aveva bisogno di questa battaglia per capire che livello potevano raggiungere le sue tecniche.


Xiao Chi si girò e avanzò con la sua lancia. Nonostante sembrasse molto lento, la punta della sua arma sarebbe arrivata all'istante. Era quasi impossibile difendersi da questa strana abilità.


<em>Pah!</em>


Perfino Lin Ming non riusciva a schivarla completamente. La punta sfregò contro la vera essenza protettiva del ragazzo e, con uno strappo, l'arma dorata trapassò la barriera, graffiandogli la pelle.


"Uh?"


Xiao Chi ne fu sorpreso. Cosa stava succedendo? In quell'attacco gli era sembrato di aver infilzato del ferro, non era riuscito a fare molti danni, ma allo stesso tempo la lancia di Lin Ming piombò su di lui come una valanga!


Xiao Chi sollevò velocemente la sua arma per bloccare.


<em>Clang!</em>


La lancia dorata di Xiao Chi si curvò come una luna crescente. Barcollò all'indietro, ogni passo gli faceva sprofondare i piedi nel terreno. Le piastrelle del palco si ruppero a causa della pressione, le fessure percorrevano tutto il pavimento.


Dopo essersi ritirato per 70-80 piedi, Xiao Chi finalmente si fermò. Sentiva il braccio destro intorpidito e perfino le sue dita stavano tremando.


"Che forza terrificante e che potenziale di lancia!"


Nonostante fosse riuscito a bloccare l'ultimo attacco, si era sentito ribollire il sangue e i suoi meridiani erano stati scossi.


Un Anziano della Montagna della Campana d'Oro sussultò:"Che ragazzo terrificante. Chi'er ha usato una tecnica speciale per scaricare la forza sul suo corpo. La potenza di Lin Ming che ha scatenato si è riversata nei muscoli e nello scheletro di Chi'er, penetrando attraverso la terra sotto i suoi piedi.
Anche se ha rilasciato così tanta forza, è rimasto comunque ferito. Il potere di questo potenziale di lancia è simile a quello di una montagna."


"In effetti... questo ragazzo è davvero un genio nella lancia, è un peccato che non abbia avuto un grande maestro ad insegnargli delle tecniche. Se imparasse solo le Tecniche Elementari per la Lancia sarebbe davvero uno spreco..." Disse con rimpianto un altro Anziano della Montagna della Campana d'Oro, ovviamente lo intristiva il fatto che Lin Ming non si fosse unito al suo Sect.


..........


"Ahah, che bel combattimento!" Xiao Chi mise da parte la sua lancia. La sua fronte era fradicia di sudore e aveva il volto arrossato. Il suo sangue stava ribollendo e aveva consumato una grande quantità di forza.


"Vale anche per me."


Anche Lin Ming stava ansimando. Nonostante avesse consumato delle pillole, aveva consumato oltre il 70% della sua vera essenza. Non solo, la vera essenza era guidata da molti fattori strani e complessi. L'attuale forza combattiva di Lin Ming era diminuita per più della metà.


"Sei solo un mostro. Hai combattuto cinque incontri e puoi ancora lottare in questo modo. Ammetto la sconfitta." Xiao Chi sospirò.
Erano in parità, ma a quanto pareva la resistenza del ragazzo era superiore alla sua. Se avessero continuato sarebbe stata solo una questione di tempo prima che lo sconfiggesse.


"È stato un bel combattimento." Lin Ming porse i suoi rispetti. Durante questo incontro aveva imparato molto e ottenuto diverse ispirazioni. Sembrava che dovesse davvero cercare un manuale per apprendere un'arte della lancia per compensare le sue mancanze.


Dopo che Xiao Chi ammise la sconfitta, il pubblico si ammutolì. Il più forte discepolo diretto inferiore solo ai capi dei discepoli aveva davvero perso.


"L'Apprendista Senior Xiao è stato sconfitto..."


Perfino i discepoli della Regione dei Cinque Elementi che stavano tifando disperatamente per Xiao Chi non riuscirono ad accettarlo. In realtà quando Lin Ming era riuscito a lottare usando solo le sue tecniche di lancia, avevano già previsto che Xiao Chi avrebbe perso. Solo che non erano disposti ad accettare questa verità.


"L'apprendista Senior Xiao ha perso. Al di sopra di lui ci sono solo i capi dei discepoli..."


Nonostante tutti sapessero che Lin Ming aveva già usato tutte le sue energie, nessun discepolo diretto scesero in campo a sfidarlo. La serie vincente di Lin Ming li aveva lasciati senza fiato e nessuno aveva il coraggio o i requisiti per sfidarlo.


Il ragazzo inghiottì una pillola e usò la lancia per sorreggersi. Stavolta non sfidò nessuno. Sapeva bene che il suo prossimo avversario sarebbe stato un capo dei discepoli.


Sei capi... non sapeva per quanto tempo avrebbe potuto lottare.


Lin Ming si girò a guardare Mu Dingshan e vide che si stava preparando. Tra poco ci sarebbe stata una gara tra capi!


"Dingshan, Xiaoqing, se combatterete, cercate di prendere più tempo possibile così che Lin Ming possa avere più tempo per recuperare le forze." Mu Dingshan e Mu Xiaoqing sentirono la trasmissione di vera essenza della vecchia signora Yuhuang.


"Sì, onorabile Maestra."


............


Nell'area della setta del Fulmine Assoluto, il giovane pallido diede un'occhiata a Zhou Lie, ordinandogli di scendere in campo:"Sfiderai Lin Ming per attirare Mu Dingshan, ti aiuterò ad affrontarlo!"


Disse bruscamente il giovane pallido.


Zhou Lie si accigliò. Non voleva assolutamente fare qualcosa di così insidioso come avvantaggiarsi di qualcuno mentre era in una situazione vulnerabile. Non era affatto un comportamento da gentiluomo.
Di fronte ad un pubblico così vasto, non poteva permettersi di perdere.


"Eheh, cosa c'è? Credi che così ti approfitteresti di lui? Va bene, faremo una pausa e cercheremo un altro motivo per la loro sconfitta."


Disse con noncuranza il giovane pallido, le sue parole portavano un tono imperioso che inquietò Zhou Lie.


<em>'Questo tipo sembra che non veda l'ora di sfidare i discepoli diretti dell'Isola della Divina fenice, ma cosa ci guadagnerebbe?'</em> Pensò Zhou Lie esterrefatto.


In quel momento il giovane usò una trasmissione di vera essenza per comunicare con Lei Jingtian, che si alzò e sorrise:"Grande Maestra Yuhuang, Lin Ming è davvero un giovane eroe. Comunque sembra che si sia stancato dopo aver lottato contro cinque maestri della mia Regione dei Cinque Elementi. Che ne dice se facciamo una pausa così che possa riposare. Dopodiché ci sarà la competizione finale tra i capi dei discepoli. Che ne dice?"


"Uh?" Mu Yuhuang alzò le sue sopracciglia slanciate. Cosa vuole questa piccola persona viscida?
A cosa stava pensando? Ha davvero offerto una tregua momentanea?


Lin Ming aveva consumato troppa energia. Anche se Mu Dingshan e Mu Xiaoqing fossero riusciti a guadagnare tempo, Lin Ming non sarebbe comunque riuscito a recuperare pienamente in così poco tempo.


Dopo aver parlato, Lei Jingtian si sedette aspettando la risposta di Mu Yuhuang ridendo allegramente.


Zhou Lie era confuso, chi era questo giovane pallido? Sembrava che al suo maestro gli importasse molto della sua opinione.


<em>Questo tipo è avvolto dal mistero, è come un serpente spietato! Il Maestro ha detto che era un talento di livello Sacro che ha trovato nei paesi nordici, ma ho sempre pensato che questa spiegazione fosse troppo inverosimile. Il suo talento marziale è sorprendentemente buono e comprende diversi metodi di coltivazione. È solo agli inizi dell'Houtian, eppure può sconfiggermi facilmente! Non solo, sembra che conosca alcuni segreti riguardo al continente Tianyan come la leggenda della Sacerdotessa...'</em>


C'era sicuramente un problema con quest'uomo!


Chi era?


Per un po' di tempo Zhou Lie sospettò perfino che fosse posseduto da un qualche antico mostro. Naturalmente questo era qualcosa che esisteva solo nei racconti; non credeva che esistessero cose come possessioni.


Mentre Zhou Lie stava sognando ad occhi aperti, Lei Jingtian stava comunicando con il giovane pallido tramite trasmissioni di vera essenza. "Seguiremo il suo piano. Dovrebbe andare tutto bene..."


"Sì, molto bene!"
                                


                                



