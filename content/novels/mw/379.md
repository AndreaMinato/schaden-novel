---
title: Capitolo 379 - Sputo in Faccia
pubDate: 2025-12-15T08:37:10.210Z
tags:
    - mw
---


<em><strong>CAPITOLO SPONSORIZZATO, ringraziamo Carmine!
</strong>da editare
0/5€, 1 Capitoli in coda
-Schadenfreude</em>


Sfidare tutti gli eroi dell'Isola della Divina Fenice?


Nonostante Lin Ming l'avesse fatto un momento fa, era stato costretto a farlo dall'Anziano della setta della Terra Profonda. Shi Zhongkun l'aveva deriso, così Lin Ming aveva risposto in quel modo, altrimenti avrebbe solo indebolito il suo slancio.


Tuttavia nessuno stava forzando Lei Mubai. Non solo il giovane non aveva alcuna reputazione, nessuno aveva idea di chi fosse. Era incredibile raggiungere l'Houtian a 17 anni, ma la velocità di coltivazione non era correlata necessariamente ad una forza formidabile.


Sfidare così apertamente tutti i discepoli dell'Isola della Divina Fenice non era diverso come dare loro un calcio; come potevano tollerarlo.


"Questo ragazzo vuole morire!"


"Chi diavolo crede di essere?!"


"Vuole sfidare tutti gli eroi dell'Isola della Divina Fenice? Ca**o, chi crede di essere, pensa di essere l'Apprendista Junior Lin? Perfino lui ha sfidato i discepoli diretti e non ha combattuto contro i capi dei discepoli. Questo tipo è troppo arrogante!
L'Apprendista Junior Lin Dovrebbe scendere in campo e finirlo in un lampo!"


I discepoli dell'Isola della Divina Fenice stavano imprecando contro Lei Mubai. Perfino gli allievi della Regione dei Cinque Elementi non riponevano fiducia in Lei Mubai. Anche se la sua coltivazione era alta, questo non significava che avesse una forza impareggiabile.
Anche se fosse un talento di livello Sacro, non era detto che avrebbe vinto. L'Isola della Divina Fenice aveva più di 10 guerrieri Houtian Junior. Inoltre c'erano anche Mu Dingshan, Mu Xiaoqing e Lin Ming, questi tre avrebbero potuto surclassare Lei Mubai.


"Senior, siate pazienti, non ho ancora finito di parlare." Lei Mubai sorrise pieno di sicurezza. C'era una fluttuazione di vera essenza calmante nascosta nelle sue parole. In un lampo tutti i discepoli al di sotto dell'Houtian ne furono influenzati e il trambusto iniziò a quietarsi.


Lin Ming ne rimase sbalordito:"Un impatto diretto con la Forza dell'Anima?"


Nonostante i discepoli influenzati fossero di basso livello, l'effetto era di raggio estremamente ampio. Riuscire ad influenzare così tanti discepoli allo stesso tempo era davvero un'impresa ragguardevole.


Solo che... questo tipo di fluttuazione di forza dell'anima diede una sensazione familiare a Lin Ming, come se l'avesse sentita prima. Ma mentre ci ripensava, non riusciva a ricordare dove l'avesse sentita.


Si stava sbagliando?


Lin Ming rifletté con cautela, ma alla fine non gli venne in mente. Poté solo attribuirlo ad una coincidenza o ad un suo errore. Dopotutto a volte due persone emanavano fluttuazioni di forza dell'anima simili anche se non avevano alcun rapporto tra loro. Erano come due estranei dall'aspetto analogo.


Lei Mubai continuò a parlare:"L'ho detto non perché abbia delle intenzioni ostili, ma solo per dimostrare la mia forza e il mio talento. Vorrei fare una proposta di matrimonio all'Isola della Divina Fenice!"


Fare una proposta di matrimonio?


Dopo aver sentito queste parole, tutti si congelarono sul posto.


Anche Lin Ming era senza parole, cosa stava cercando di ottenere questo tipo?


"Sì, questa è la mia seconda proposta. Il mio Sect del Fulmine Assoluto vorrebbe fare una proposta di matrimonio all'Isola della Divina Fenice e spera di poter forgiare un'alleanza per resistere insieme al Sect demoniaco."


Fare una proposta di matrimonio all'Isola della Divina Fenice e forgiare un'alleanza per resistere insieme al Sect demoniaco!


Parole così importanti potevano essere pronunciate solo dalle persone più importanti della setta del Fulmine Assoluto, nessun altro aveva i requisiti per farlo. Mu Yuhuang si accigliò e rivolse lo sguardo verso Lei Jingtian.


Lei Jingtian rise e poi si alzò. Disse:"Grande Maestra Yuhuang, Mubai è l'Emissario Wuji del mio Sect del Fulmine Assoluto e porta il Distintivo di Comando del Fulmine Viola. Le sue parole rappresentano il mio Sect del Fulmine Assoluto."


"Emissario Wuji?" Mu Yuhuang arcuò le sopracciglia. nella setta del Fulmine Assoluto la persona che otteneva il titolo di Wuji era un talento di livello Sacro. L'Emissario Wuji aveva una posizione uguale a quella della Sacerdotessa dell'Isola della Divina Fenice e avrebbe potuto ereditare la posizione di capo. Il Distintivo di Comando del Fulmine Viola era un simbolo di grande autorità. Con esso si potevano nominare o destituire Anziani della corte interna ed esterna. Se le parole di Lei Jingtian erano vere, allora Lei Mubai era già una figura di massimo livello nella setta del Fulmine Assoluto.


Se una figura così potente voleva fare una proposta di matrimonio e desiderava dimostrare la sua forza in battaglia, era evidente chi avrebbe voluto sposare.


"Chi vuoi sposare?" Chiese Mu Yuhuang, andando dritta al punto. I suoi occhi avevano una luce fredda e stavano fissando Lei Mubai. Se qualcuno dalla volontà debole avesse incontrato uno sguardo del genere, non avrebbe osato alzare la testa dalla vergogna.


Tuttavia Lei Mubai sembrava estremamente sicuro di sé:"Spero che la Grande Maestra Yuhuang mi possa dare in sposa Sua Altezza Qianyu. In tal caso la setta del Fulmine Assoluto sarebbe disposto ad aiutare l'Isola della Divina Fenice a resistere alla Regione Demoniaca del Mare del Sud.


Mu Qianyu si impietrì; voleva davvero sposarla?


I discepoli dell'Isola della Divina Fenice invece furono come dell'olio bollente riversato in una vasca d'acqua fredda, esplosero di rabbia.


Specialmente i discepoli maschi, erano infuriati. Mu Qiany era la Sacerdotessa dell'Isola della Divina Fenice. La consideravano come una dea.
Voleva sposare Mu Qianyu? Era un atto impensabile perché ai loro occhi Mu Qianyu era un'esistenza sacra e inviolabile.


Ora un tizio della setta del Fulmine Assoluto osava cercare di profanare la dea dei loro cuori?


Era intollerabile. Se non fossero stati in pubblico, tutti questi discepoli indignati si sarebbero precipitati verso Lei Mubai per farlo a pezzi.


"Sei solo un rospo che vuole mangiare carne di cigno! Sposare Sua Altezza la Sacerdotessa? Perché non ti rendi conto della tua posizione?! Che requisiti avresti per farlo?!"


"È un imbecille. Dev'essersi fritto il cervello allenando le sue tecniche elettriche, lo hanno fatto diventare un ritardato!"


"Bamboccio, non sei nemmeno cresciuto. Smettila di sognare. Sparisci dalla mia vista e tornatene a casa!"


In confronto al furore dei discepoli dell'Isola della Divina Fenice, la risposta di Lin Ming fu molto più calma.


Sposare Mu Qianyu? Questo tipo di matrimonio doveva avere un qualche tipo di intenzione nefasta. Era una combinazione di interessi o di altri motivi. In breve, era impossibile che Lei Mubai desiderasse sposarsi per amore o per desiderio per poi decidere di prenderla in moglie ponendolo come prezzo per la cooperazione tra la setta del Fulmine Assoluto e l'Isola della Divina Fenice.


Lin Ming strinse i pugni facendo scrocchiare le nocche. Nonostante non sapesse per quale fosse il motivo di questa proposta, voleva scendere in campo e fare sparire quel sorriso dalla stupida faccia di Lei Mubai.


Nonostante gli insulti dei discepoli della Divina Fenice, Lei Mubai continuò a sorridere. In realtà voleva fare entrare sia Mu Qianyu che Mu Bingyun nel suo harem. Quanto sarebbe stato bello avere entrambe le sorelle come mogli? Sarebbe stata pura felicità e sopratutto entrambe avevano il sangue di una Bestia Sacra. Sia la stirpe dell'Uccello Vermiglio che quella del Luan Blu sarebbero state di grande beneficio per la sua coltivazione. Non solo, avrebbe potuto anche studiare le 'Divine Cronache Proibite dell'Uccello Vermiglio' e il 'Codice Illusorio del Luan Blu'. Sarebbe stato davvero ottimo.


Se avesse potuto ottenere tutto questo, non sarebbe stata solo un'opportunità fortunata, ma un'enorme benedizione per lui!






Per quanto riguarda l'alleanza tra la setta del Fulmine Assoluto e l'Isola della Divina Fenice, aveva giù un piano.


Prima avrebbe iniziato un debole attacco contro la Regione Demoniaca del Mare del Sud e ucciso un po' di persone per rassicurare l'Isola della Divina Fenice. Poi, una volta che fosse riuscito ad ottenere la verginità di Mu Qianyu, la setta del Fulmine Assoluto avrebbe fatto un tradimento improvviso. Una volta arrivato il momento, forse la guerra sarebbe finita molto più velocemente del previsto.


L'unica cosa che rimpiangeva era che non sarebbe riuscito ad ottenere Mu Bingyun. Quando l'Isola della Divina Fenice fosse stata distrutta, Mu Bingyun probabilmente avrebbe preferito la morte. Che peccato che la sua stirpe sarebbe perita insieme al suo bel corpo...


Mentre rifletteva, Lei Mubai sorrise verso Mu Bingyun mascherando la sua avidità.


"Vuoi sposare Qianyu?" Mu Yuhuang sorrise mentre guardava Lei Mubai.


"Sì, chiedo il suo aiuto..."


"Scordatelo!!!" Lei Mubai non finì nemmeno di parlare che fu interrotto dal ruggito tonante della signora.


Il sorriso di Lei Mubai si irrigidì. Dal suo punto di vista le condizioni che avevano dato erano già ottime. L'Isola della Divina Fenice era in una posizione molto precaria al momento, si poteva dire che stessero fronteggiando un pericolo mortale. Fare sposare una Sacerdotessa in cambio del sostegno di un Sect di quarto livello sembrava ragionevole.


Inoltre era un matrimonio, non stava mica vendendo il suo corpo. Con la sua posizione, il suo aspetto e la sua forza era completamente degno di Mu Qianyu. Sposarla non l'avrebbe disonorata in alcun modo.


"Perché dice questo?"


Mu Yuhuang sogghignò e disse con un'espressione feroce:"Sono poco propensa a discutere con un disgustoso donnaiolo lascivo come te. Puoi sfidare tutti i junior della mia Isola della Divina Fenice, ma puoi scordarti di sposare Qianyu!"


Lei Mubai si incupì. Era stato insultato in quel modo durante un'occasione del genere, era davvero imbarazzante. Riuscì solo con riluttanza a continuare a sorridere, reprimendo la rabbia. Volse lo sguardo verso Fengxian. Dopotutto questa vecchia scarpa era l'autorità suprema dell'Isola della Divina Fenice.


Ma quando la guardò, vide che Mu Fengxian aveva gli occhi socchiusi e un sorriso sulle labbra, sembrava che stesse sognando.


Lei Mubai si accigliò:"Grande Maestra Yuhuang, stia attenta a come parla. Se non desidera offendere gli altri non dovrebbe fare dei commenti così indiscreti e irresponsabili, altrimenti potrebbe rimpiangerlo visto che potrebbe influenzare l'alleanza tra la Regione dei Cinque Elementi e l'Isola della Divina Fenice."


"...Potrei rimpiangerlo? Mi stai minacciando? Eheheh! Ahahah!" Mu Yuhuang picchiò il tavolo con il pugno riducendolo in polvere! Perfino le scodelle e i piatti si erano ridotti in piccoli frammenti!


"Ragazzino ignorante, credi che non ti ucciderò con uno schiaffo? Credi che un'alleanza del genere possa essere promessa facilmente da un giovane come te? Che scherzo! Se Lei Jingtian avesse davvero avuto questa intenzione allora non mi avrebbe creato così tanti problemi, provando a bloccarmi ad ogni occasione! Credi che io sia ingenua come un moccioso di tre anni? Non avete mai avuto l'intenzione di formare questa alleanza, quindi non ho alcun interesse nel chiederti nulla. Credi davvero che la mia Isola della Divina Fenice sia destinata a perire solo perché non riceverò il vostro aiuto?!?!"


"Se desideri sfidare gli eroi della mia Isola della Divina Fenice, allora vai pure, ma non blaterare così tante assurdità di fronte a me! Xiaoqing, fai la tua mossa!"


Le risposte di Mu Yuhuang fecero illividire Lei Mubai.
Perfino Lei Jingtian ne rimase scioccato. Non credeva che Mu Yuhuang avrebbe avuto una reazione così violenta.


Lei Jingtian sbuffò freddamente e disse:"Mu Yuhuang, le ho portato rispetto, eppure lei ignora ogni decoro e maltratta il più debole!"


Mu Yuhuang sogghignò:"E allora? Vi maltratterò che ci potete fare?! Per diversi giorni ha fatto lo spaccone di fronte a me ridicolizzandomi con il suo tono beffardo e distruggendo anche l'alleanza che ho proposto. Sono cortese con gli amici e gli ospiti, ma vorrei solo sputare in faccia ad una puttanella schifosa come te!!!"


Dopo queste parole ci fu un completo silenzio, si sarebbe potuto sentire perfino cadere uno spillo. Tutti i discepoli della Divina Fenice erano rimasti storditi. Questo era Lei Jingtian, il capo della setta del Fulmine Assoluto! Avrebbe potuto sconvolgere la Regione dei Cinque Elementi con un solo cenno, eppure durante un evento così formale, Mu Yuhuang lo aveva deriso e lo aveva definito una puttanella schifosa!


"T-tu...!" Lei Jingtian tremò per la rabbia. "Bene! Allora io..." Anche Lei Jingtian voleva rispondere per le rime, ma dopo aver dato un'occhiata a Mu Fengxian si fermò, deglutendo ed ansimando.


Lei Mubai aveva un'espressione tetra:"Dato che la Grande Maestra Yuhuang ha parlato, allora così sia. Chiederò comunque di confrontarmi con tutti i giovani eroi dell'Isola della Divina Fenice. Dato che la Grande Maestra sembra così sicura, vorrei fare una domanda: Cosa succederebbe se potessi sconfiggere tutti i discepoli dell'Isola della Divina Fenice da solo?"
                                


                                



