---
weight: 3800
title: Capitolo 380 - Fulmine Malvagio Nemesi del Sangue
pubDate: 2025-12-15T08:37:10.210Z
tags:
    - mw
---


<em><strong>CAPITOLO SPONSORIZZATO, ringraziamo Carmine!
</strong>da editare
0/5€, 15 Capitoli in coda
-Schadenfreude</em>


Ovviamente Lei Mubai la stava provocando. Immaginava che Mu Yuhuang avesse una personalità forte e determinata che non poteva accettare la sconfitta, così poteva solo provocarla in questo modo.


"Vuoi istigarmi in modo da fare una scommessa con me e fare in modo che metta il matrimonio di Qianyu come posta in gioco?"


Lei Mubai fissò con calma Mu Yuhuang, era chiaro che avesse questa idea.


La signora rise in modo tetro. All'improvviso alzò le sue sopracciglia slanciate e la sua aura divampò. In un batter d'occhio apparì un anello cremisi; questo era il terrificante potere del fuoco condensato dall'energia Origin.


<em>Huu!</em>


L'anello di fuoco si allargò per tutto il banchetto. Non causò alcun danno, non ruppe nemmeno un piatto, ma tutti i presenti sentirono una pressione terrificante. Specialmente Lei Mubai che sopportò l'impatto più forte di quest'aura feroce; si sentì come se i suoi organi fossero stati colpiti da un martello e fu costretto ad arretrare, ad ogni passo emetteva un tonfo.


Il tono di voce di Mu Yuhuang era gelido:"Lascia perdere. Non ho mai temuto di fare scommesse, ma non scommetterò sul matrimonio di Qianyu. Se desideri scommettere su qualunque altra cosa, allora ti accontenterò!"


Mentre Mu Yuhuang parlava, Mu Qianyu si mosse lentamente, guardando i capelli d'argento di Mu Yuhuang si morse le labbra. Mu Qianyu non disse nulla. Sapeva che Mu Yuhuang non si era mai sposata e non aveva mai avuto figli. Sapeva che Mu Yuhuang la considerava come sua figlia.


L'atmosfera era tesa, sembrava che stesse per scoppiare una bomba da un momento all'altro.


Lei Mubai fece dei respiri profondi, calmando lentamente la vera essenza che si era agitata a causa della terrificante aura di Mu Yuhuang. "Non sono interessato a scommettere altro. Dato che la Grande Maestra non è interessata, allora fa niente. Con la mia posizione di Emissario Wuji della setta del Fulmine Assoluto, sfido tutti gli eroi dell'Isola della Divina Fenice!"


Le parole di Lei Mubai erano piene di arroganza e disprezzo. In quanto talento di livello Sacro della Regione Demoniaca del Mare del Sud e anche massimo talento di un Sect di quinto livello, naturalmente disprezzava i discepoli dell'Isola della Divina Fenice.


<em>'Volevo usare questo metodo per prendere la verginità di Mu Qianyu e poi usare questa opportunità per far sì che la setta del Fulmine Assoluto tradisse l'Isola della Divina Fenice, ma non ho idea di che gli prende a questa vecchia scarpa, mi ha etichettato immediatamante come donnaiolo lascivo e non ha considerato nemmeno la questione prima di rifiutare. Vuole che Mu Qianyu finisca come lei e non si sposi mai?'</em>


<em>'Che questa vecchia abbia scoperto che c'è qualcosa di strano nel mio corpo?'</em> Pensò Lei Mubai e iniziò ad inquietarsi. Comunque scosse immediatamente la testa. <em>'No, impossibile.</em>
<em>Dalla sua personalità, se mi avesse riconosciuto allora mi avrebbe catturato subito. Non solo, non c'è alcun problema nel mio corpo. Che abbia intuito che avessi un doppio fine e quindi mi ha rifiutato per questo?'</em>


Lei Mubai strinse i denti, desiderando di poter fare a pezzi Mu Yuhuang. <em>'Dato che non posso prendere la verginità di Mu Qianyu, rovinerò tutti i capi dei discepoli dell'Isola della Divina Fenice. Dato che devo diventare un Imperatore Impareggiabile dovrò scavalcare i cadaveri di un'enorme quantità di geni per arrivare a quel picco. Distruggerò la loro sicurezza e rinsalderò la mia determinazione! Mu Yuhuang, dato che osi comportarti in questo modo, distruggerò lo spirito dei tuoi discepoli così avranno difficoltà ad avanzare al del Nucleo! QUesta è la vendetta che farò a causa degli insulti che mi hai fatto!'</em>


Pensando a questo, Lei Mubai guardò Mu Xiaoqing arricciando la bocca. Prima avrebbe iniziato con questa ragazza! Che peccato che il sangue del Luan Blu nel suo corpo sia troppo poco, altrimenti assaggiarla sarebbe stato davvero delizioso.


Mu Xiaoqing si accigliò. Sentì che questo Lei Mubai di fronte a lei non fosse diverso da un serpente freddo e pericoloso, il suo sguardo era feroce.


Brandì la sua spada lunga e disse freddamente:"Tira fuori la tua arma!"


"Arma?" Lei Mubai incrociò le braccia dietro la schiena e disse con sdegno:"Per affrontare gente come te non ho bisogno della mia arma. Se puoi resistere per cinque delle mie mosse la considererò una tua vittoria!"


"Cosa?!"


Mu Xiaoqing alzò le sopracciglia, la rabbia pulsò nel suo cuore.


Non solo lei, anche tutti i discepoli dell'Isola della Divina Fenice si erano arrabbiati. Questo Lei Mubai era troppo arrogante! Le sue parole erano volte ad umiliare l'avversario! Normalmente durante un incontro si teneva un certo rispetto indipendentemente dal livello dei contendenti. Ma ovviamente queste parole miravano ad umiliare l'altra parte, attaccando la sua sicurezza.


"Sei troppo odioso!"


Mu Xiaoqing strinse i denti, non era mai stata umiliata in questo modo!


Lin Ming scosse la testa. Dato che Lei Mubai aveva già detto parole del genere, questa battaglia sarebbe continuata e, non solo, si sarebbe svolta nel modo più violento e disperato.
Non c'era modo di provare a persuadere Mu Xiaoqing. Se avesse scelto di ritirarsi, reprimendo la sua indignazione e la sua rabbia, il risultato sarebbe stato ancora peggiore che subire una sconfitta schiacciante.


"Xiaoqing, Lei Mubai è un talento di livello Sacro. Se non puoi batterlo, ammetti la sconfitta." Mu Yuhuang temeva che Mu Xiaoqing sarebbe stata provocata fino a fare qualcosa di completamente irrazionale, così la avvertì tramite una trasmissione di vera essenza.


"Talento di livello Sacro?" Mu Xiaoqing sussultò. In realtà se lo aspettava. Se Lei Mubai avesse osato pronunciare delle parole così spietate, come poteva non essere sicuro della sua forza?


Ma nel profondo aveva una disposizione intransigente e non aveva alcuna intenzione di arrendersi.


<em>'E anche se sei un talento di livello Sacro? Anche se fossi più debole ti costringerò comunque ad usare la tua arma. Se non altro, anche se perdessi, non lascerei che tu mi sconfigga entro cinque mosse!'</em>


Mu Xiaoqing stimolò al massimo la vera essenza nel suo corpo, facendo circolare il 'Codice Illusorio del Luan Blu'. Nonostante fosse arrabbiata, mantenne la lucidità. Se avesse attaccato violentemente, sarebbe stata sconfitta molto più velocemente.


"Eheh, sei piuttosto intelligente, ma è comunque inutile."


Lei Mubai unì le mani e delle scariche elettriche rosse brillarono nelle sue mani muovendosi come se fossero dotate di vita propria. Risuonò un lieve crepitio nell'aria. Questi fulmini emanavano un'aura cruenta.


"Fulmine rosso?"


Questa era la prima volta che Lin Ming vedeva un tuono di questo colore.


Mentre la luce brillava sempre di più, divenne abbagliante e il fulmine sembrò diventare una massa informe di sangue.


"Anima del Tuono! È davvero un'Anima del Tuono di grado Earth!" Gridò sbalordito un discepolo del Sct del Fulmine Assoluto.


Anche Zhou Lie era stupito. Ne aveva una anche lui, ma era di grado Human di alta qualità. Anche così, il suo Sect del Fulmine Assoluto aveva pagato un caro prezzo per aiutarlo a completare il suo assorbimento.


Mu Qianyu sussultò lievemente; era il Fulmine Malvagio Nemesi del Sangue. Nelle leggende si parlava di molti antichi campi di battaglia in cui erano caduti innumerevoli guerrieri, creando una terra oscura e minacciosa. Se fosse accaduto in un luogo dove cadevano molti fulmini, dopo decine di migliaia di anni, sarebbe nata un'Anima del Tuono dall'assorbimento dell'Essenza di Sangue di questi coltivatori, diventando così un Fulmine Malvagio Nemesi del Sangue!


Questa Anima del Tuono poteva risucchiare l'Essenza di Sangue del Nemico ed usarla. Era un tipo di fulmine diabolico.


Non solo, era di grado Earth bassa qualità. Era alla pari con il Fulmine Divino del Drago del Fiume Viola di Lin Ming!


Perfino un maestro negli stadi intermedi dello Xiantian non sarebbe riuscito ad assorbirlo.


Anche se un grande Sect usasse ogni sorta di supplemento e materiale, pagando un enorme prezzo, al massimo sarebbe riuscito ad assistere un maestro agli inizi dello Xiantian!


Ma ora era stato assimilato da questo Lei Mubai. Naturalmente questo non significava che il giovane fosse potente quanto un maestro agli inizi dello Xiantian, ma che, per quanto riguarda il talento nel fulmine, era possibile che fosse un mostruoso genio impareggiabile!


Naturalmente questo era un risultato di gran lunga inferiore a Lin Ming che aveva assorbito il Fulmine Divino del Drago del Fiume Viola con una coltivazione al Forgia delle Ossa; Lei Mubai aveva assimilato il Fulmine Malvagio Nemesi del Sangue agli inizi dell'Houtian. Solo questo fatto era stato sufficiente ad attenuare lo shock di Mu Qianyu.


Il tono di voce di Mu Yuhuang era grave:"Questo Lei Mubai ha già il talento per diventare un Imperatore Impareggiabile. Finché il destino lo permetterà, diventerà un Imperatore Impareggiabile tra cento anni!"


Per diventare Imperatori Impareggiabili, il talento e il destino erano indispensabili. Mu Yuhuang riteneva che Lin Ming avesse molte probabilità di diventare un Imperatore Impareggiabile e questo perché aveva visto un grande destino in lui.


Lei Mubai invece aveva un talento incredibile, tutto quello che gli mancava era un destino abbastanza grande!


"Onorabile maestra, se quello è davvero il Fulmine Malvagio Nemesi del Sangue, allora Xiaoqing sarà in pericolo. Se qualcosa va storto, rimarrà con delle ferite invisibili che influenzeranno la sua futura coltivazione."


Il Fulmine Malvagio Nemesi del Sangue poteva divorare l'Essenza di Sangue di un praticante di arti marziali. Era molto difficile riprendersi da una perdita di Essenza di Sangue, una volta che ne fosse sparita anche sola un po', avrebbe influenzato i risultati futuri.


Le sopracciglia di Mu Yuhuang fremettero. Era pericoloso affrontare un Fulmine Malvagio Nemesi del Sangue, ma ritirarsi senza combattere avrebbe creato un demone nel cuore di Mu Xiaoqing; sarebbe stato estremamente difficile riprendersi per lei. Non solo, ma Lei Mubai era più giovane di Mu Xiaoqing e la sua coltivazione era agli inizi dell'Houtian, mentre la giovane era quasi negli stadi intermedi.


Mu Xiaoqing lo superava sia in età che in coltivazione. Se non avesse contrattaccato, questa umiliazione sarebbe diventata un colpo fatale al suo cuore delle arti marziali.


Nella piazza, il Fulmine Malvagio Nemesi del Sangue si era attorcigliato al corpo di Lei Mubai. Sembrava un serpente velenoso avvolto attorno ad un uomo.


"Guarda la mia prima mossa, Artiglio del Fulmine Sanguigno!" Lei Mubai avanzò, la luce rossa nella sua mano si condensò fino a formare un gigantesco artiglio!


Il bagliore si espanse fino a diventare un enorme artiglio che puntò verso Mu Xiaogin.


Nonostante il fulmine non si fosse ancora avvicinato, Mu Xiaoqing sentì una strana forza attrarre la sua Essenza di Sangue, causando una turbolenza nella sua vera essenza.


In questa situazione Lei Mubai non osò divorare direttamente l'Essenza di Sangue di Mu Xiaoqing. Con quella vecchia Yuhuang dietro di lei a farle da scudo, doveva rinunciarci. Comunque poteva ferirla gravemente.


L'artiglio sfrecciò avanti portando con sé il rimbombo di un tuono. Mu Xiaoqing si morse le labbra e una vibrante luce blu si espanse dalla sua spada. Il miraggio di un loto blu apparì dietro di lei, il fiore stava iniziando a sbocciare.


"Spada del Loto Blu!"


Il loto vorticante si scontrò con l'artiglio sanguigno. Innumerevoli cristalli di ghiaccio si dispersero nell'aria come bellezze celesti insieme a scariche elettriche che sfrecciavano selvaggiamente.


La vera essenza si scatenò e la vitalità del sangue si dimenò. Una corrente gelida si disperse in ogni direzione ricoprendo la terra con uno strato di ghiaccio. Comunque questi cristalli erano cosparsi di sangue, sembravano quasi dei rubini.


In quel momento quell'onda d'urto di vera essenza passò attraverso Lin Ming, che ne fu scosso.


<em>'Uh? Di nuovo!'</em>


Lin Ming aveva sentito una fluttuazione dell'anima molto familiare in questa onda d'urto di vera essenza. L'aveva sentita anche quando Lei Mubai era sceso in campo. Pensò di aver sentito male, ma ora l'aveva sentito di nuovo.


Qual era la causa di questo?


Lin Ming si inquietò, era dubbioso.
                                


                                



