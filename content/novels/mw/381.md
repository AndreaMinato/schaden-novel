---
weight: 3810
title: Capitolo 381 - []
pubDate: 2025-12-15T08:37:10.210Z
tags:
    - mw
---


<em><strong>CAPITOLO SPONSORIZZATO, ringraziamo Carmine!</strong></em><em>
0/5€, 14 Capitoli in coda
</em><em>
<strong>Titolo spoileroso in fondo.</strong>
-Schadenfreude</em>






Mentre Lin Ming era perso nei suoi pensieri, il loto di ghiaccio era già stato distrutto da Lei Mubai!


Dopo averlo infranto, l'artiglio sanguigno continuò ad avanzare, colpendo Mu Xiaoqing. La giovane volò all'indietro, la sua spada blu brillava di luce fredda mentre cercava di parare il colpo.


<em>Ding ding ding!</em>


Risuonò un rumore metallico. Mu Xiaoling rilasciò innumerevoli luci di spada che trapassarono l'artiglio, che si disperse in una nuvola di sangue.


<em>Bang!</em>


L'artiglio sanguigno alla fine era esploso, il sangue si mischiò con il fulmine cremisi per poi schizzare verso Mu Xiaoqing. La giovane era completamente cosparsa di rosso.


La donna impallidì. Arretrò di diversi passi, ogni passo creava un'orma scarlatta sul palco.


Lin Ming notò che queste tracce erano state generate dall'Essenza di Sangue che il fulmine aveva assorbito. Questo era vero e proprio sangue!


Questo Fulmine Malvagio Nemesi del Sangue sembrava un'arma nefasta.


Mu Xiaoqing guardò le macchie sul terreno e poi vide il sogghigno di Lei Mubai. Provò una profonda umiliazione. Sapeva di aver già perso, il suo avversario stava semplicemente giocando con lei. Dopo quel colpo, se Lei Mubai non fosse rimasto fermo, non avrebbe potuto difendersi!


Non era stata solo Mu Xiaoqing ad averlo capito, molti dei discepoli della Regione dei Cinque Elementi l'avevano visto. Molti di loro iniziarono a provare pietà nei confronti della giovane.


Mu Xiaoqing sentì un'ondata di rabbia, vergogna e riluttanza. Sapeva di essere inferiore a Lei Mubai, ma in questa situazione come poteva ammettere la sconfitta?


Strinse i denti e inviò una trasmissione di vera essenza:"Non c'è alcuna ostilità tra di noi, perché mi umili in questo modo?"


"Ahah, se vuoi biasimare qualcuno allora biasima la tua maestra. Mi ha insultato, frustrando il mio spirito, quindi naturalmente devo contraccambiare. Non ho l'abilità per oppormi direttamente a lei, ma posso comunque rovinare la tua coltivazione seguendo le regole del banchetto. Farla nauseare non è una cattiva idea. Dato che è tutto secondo le regole, tutto quello che può fare è ricacciare indietro i suoi insulti. Per quanto ti riguarda, consideralo un colpo di sfortuna!"


"Allora è questo il motivo." Mu Xiaoqing sorrise cupamente.


"Non solo. Dato che ho deciso di diventare un Imperatore Impareggiabile, per camminare quella strada devo scavalcare i cadaveri di un'enorme quantità di geni ed imprimere nelle mie ossa la sensazione di essere un'esistenza di massimo livello. In quanto capo dei discepoli di un Sect di quarto livello, puoi essere a stento un trampolino di lancio. Dopo che diventerò un Imperatore Impareggiabile potrai anche considerarlo un onore."


Queste parole fecero infuriare Mu Xiaoqing. "Muori!"


La giovane attaccò avanzando rapidamente. Ad ogni passo dei loti fiorivano sul terreno. Menò un fendente e un forte vento ululò portando con sé una terrificante energia di ghiaccio.


"Ehi! Qualunque cosa tu farai sarà inutile!" Lei Mubai sorrise con sdegno. I suoi occhi erano pieni di pietà mentre la guardava. Poi stese le braccia e brillò una luce cremisi. "Prigione di Sangue!"


<em>Hoo!</em>


Zampillò un'enorme quantità di vera essenza. Tutto lo spazio entro una decina di piedi attorno Lei Mubai sembrò addensarsi, come se fosse ricoperto di sangue appiccicoso.


Mentre si precipitava in avanti, Mu Xiaoqing sentì una pressione al petto. Trovò difficile respirare.


Lei Mubai sorrise con crudeltà mentre sferrava un colpo di palmo verso la sua avversaria.


Quando la Prigione di Sangue fece la sua apparizione, Lin Ming si ricordò all'improvviso di qualcosa.


Quando aveva inghiottito il Frammento del Cristallo dello Spirito per avanzare oltre la Tempra del Midollo, aveva visto un'illusione dovuta alla volontà che il Grande Imperatore Infernale aveva lasciato nel suo Cristallo dello Spirito.


E la sensazione dell'anima dell'Imperatore Infernale era un po' simile alle fluttuazioni dell'anima di Lei Mubai!


Che potesse essere...


Lin Ming si allarmò. Dopo aver inghiottito il Frammento del Cristallo dello Spirito, aveva assistito ad una guerra incessante che gli aveva lasciato una profonda impressione.


Il Grande Imperatore Infernale era simile ad un'antica divinità demoniaca. Brandiva una grande ascia sanguigna, l'asta era lunga oltre dieci piedi e spessa quanto un braccio. La lama era ampia tre piedi e con un solo fendente era capace di tagliare a metà un demone! Ogni volta che uccideva un demone, il Grande Imperatore Infernale ne avrebbe bevuto il sangue!


Finora Lin Ming non era riuscito a capire cosa fossero i demoni che il Grande Imperatore Infernale. Erano creature nude dalla pelle blu scuro e grigia, ricoperte di muscoli. I loro corpi erano avvolti da grossi cerchi, alcuni anche da catene. Avevano dei lineamenti diabolici ed esagerati, erano creature incredibilmente brutte. Non sembravano affatto umani.


Il Grande Imperatore Infernale era alto oltre dieci piedi. Aveva i capelli rossi, la pelle blu pallida e le pupille dorate.


Nonostante avesse un volto umano, la sua altezza, la sua pelle, i suoi occhi... che gli esseri umani potessero trasformarsi in questo modo?


Lin Ming non aveva la certezza che il Grande Imperatore Infernale fosse umano. Forse questo aspetto era dovuto alla coltivazione delle arti demoniache?


In quel momento Lin Ming ricordò una scena.


La grande ascia del Grande Imperatore Infernale aveva puntato verso il cielo, i suoi piedi calpestavano la terra. Lui solo governava ogni cosa nell'universo! Questo spirito incredibilmente indomito aveva fatto accelerare il battito cardiaco di Lin Ming.


E ora il ragazzo aveva sentito lo stesso tipo di energia provenire dal corpo di Lei Mubai.


Questa era energia demoniaca... nonostante fosse molto debole, era impossibile che si sbagliasse!


Era... il discendente del Grande Imperatore Infernale?


Pensò all'improvviso Lin Ming, facendolo diventare assorto.


Cosa sarebbe successo se fosse stato il discendente del Grande Imperatore Infernale?


Forse... proveniva dalla Regione Demoniaca del Mare del Sud?!?!


Lin Ming pensò ad ogni possibilità. Dall'ostruzionismo di Lei Jingtian, al suo sorriso sicuro e al sostegno che aveva dato a Lei Mubai... e quel giovane aveva anche usato il Fulmine Malvagio Nemesi del Sangue!


Questo tipo di Anima del Tuono non aveva un problema in sé per sé. Nonostante fosse considerata malvagia, le fazioni del continente Tianyan erano un po' ambigue. Ad esempio la Fazione Acacia e delle Marionette della Valle dei Sette Misteri praticavano entrambe arti malvagie. Nemmeno la Forza del Dio Blasfemo di Lin Ming era un'abilità ortodossa.


Ma il Fulmine Malvagio Nemesi del Sangue aggiunto a tutti i precedenti indizi formava un quadro preoccupante!


E il vero nome di quel giovane pallido non era Lei Mubai, era solo uno pseudonimo che usava nella setta del Fulmine Assoluto. Molto probabilmente era una persona molto importante nella Regione Demoniaca del Mare del Sud!


C'era troppo in gioco; nemmeno Lin Ming poteva confermarlo facilmente.


Se avesse avuto ragione, allora Lei Mubai sarebbe stato spacciato, ma se si sbagliasse creerebbe un enorme guaio. Potrebbe perfino fare alleare la setta del Fulmine Assoluto con la Regione Demoniaca del Mare del Sud!


Lin Ming represse il desiderio di informare Mu Qianyu, calmò la sua mente e si concentrò ad osservare ogni mossa di Lei Mubai.


Sul palco, l'incontro stava raggiungendo la sua conclusione. Mu Xiaoqing ovviamente non poteva rivaleggiare con Lei Mubai. Era bloccata nella Prigione di Sangue.


Mentre paragonava l'aura di Lei Mubai con la volontà residua del Grande Imperatore Infernale, Lin Ming divenne sempre più sicuro che questo giovane avesse una qualche relazione con il Grande Imperatore Infernale e molto probabilmente era un qualche tipo di discendente. Se non altro sarebbe stata una persona che coltivava lo stesso tipo di arti demoniache del Grande Imperatore Infernale!


La Regione Demoniaca del Mare del Sud era in guerra con l'Isola della Divina fenice e presto avrebbe fatto un'invasione.
Lei Mubai era apparso all'improvviso in questo momento. Dalle azioni di Lei Jingtian inoltre ci doveva essere un rapporto tra Lei Mubai e la Regione Demoniaca del Mare del Sud, altrimenti come si potrebbe giustificare una coincidenza del genere?


Mentre giungeva a questa conclusione, Lin Ming aprì gli occhi.


In quel momento assistette all'ultimo colpo di Lei Mubai.


<em>Bang!</em>


L'artiglio sanguigno scoppiò. Mu Xiaoqing sputò una boccata di sangue e volò all'indietro come un aquilone rotto, il suo volto era più bianco della carta.


Questa era la casa dell'Isola della Divina Fenice. Non importava quanto fosse coraggioso, Lei Mubai non avrebbe comunque osato risucchiare l'Essenza di Sangue di Mu Xiaoqing. Comunque queste ferite sarebbero state sufficienti a farla rimanere a letto per almeno dieci giorni.


In realtà rimanere confinati a letto per dieci giorni non era così importante. Il problema stava nel duro colpo all'autostima di Mu Xiaoqing. In futuro avrebbe potuto influenzare la sua coltivazione.


Mu Yuhuang era impallidita. Non importava che giustificazione avrebbe dato, la sua discepola era stata umiliata perché più debole. Non c'era nulla che potesse dire. Altrimenti questa cosiddetto confronto sarebbe stato inutile.


Lei Mubai sorrise in modo malvagio verso Mu Xiaoqing. Poi scorse con lo sguardo l'intero pubblico.
"Chi è il prossimo?"


Tutti i discepoli dell'Isola della Divina Fenice mostrarono espressioni estremamente scontente. Erano pieni di risentimento e desideravano fare a pezzi questo Lei Mubai, ma in quel momento chi avrebbe osato scendere in campo? Sarebbe stato come umiliarsi da soli!


Lei Mubai sorrise mentre guardava Mu Dingshan. Lin Ming l'avrebbe affrontato per ultimo, era stata la sua spina nel fianco più dolorosa.


"Fratello Dingshan, se non ti fai avanti allora come potremo combattere?"


Mu Dingshan era pallido. Strinse i pugni. Non era mai stato intimidito in questo modo fin da quando era nato. Una persona lo stava sdegnando, provocandolo apertamente, eppure non poteva fare nulla.


Comunque stavolta, doveva farsi avanti. Alla fine era un Apprendista Senior di tutti i discepoli diretti. Strinse i denti e si preparò a scendere in campo, ma all'improvviso fu fermato da una presa decisa sulla spalla.


Si girò e vide che era stato Lin Ming a fermarlo.


"Apprendista Senior Mu, lo farò io." Disse apertamente Lin Ming. C'era troppo in gioco.
Attraverso una vera battaglia sarebbe stato in grado di determinare più precisamente la vera identità di Lei Mubai.


Mu Dingshan si sentì commosso. Questo Lei Mubai era troppo potente. Perfino i talenti di livello Sacro erano diversi in talento. Temeva che questo Lei Mubai fosse molto più forte delle Mu Qianyu e Mu Bingyun del passato.


Anche se anche Lin Ming fosse stato un talento di livello Sacro, aveva solo 16 anni e mezzo. Non solo, c'era un livello di distanza nella loro coltivazione. Mu Dinghshan non era sicuro che Lin Ming potesse battere Lei Mubai.


Lei Mubai aveva sconfitto Mu Xiaoqing e non aveva nemmeno usato la sua arma. Chi sapeva che altro asso nella manica avesse. Era una persona imperscrutabile. Per sfidare Lei Mubai bisognava avere un coraggio considerevole, ma dato che questa competizione era arrivata a questo punto, perdere sarebbe stato un grosso colpo per la propria autostima.


Lin Ming avrebbe potuto vincere?


Per Mu Dingshan questa speranza era troppo lieve e incerta.


Diede una pacca sulla spalla di Lin Ming, aveva un po' l'aria di stare per andare ad un'esecuzione.
"Fratello Lin, non dire altro. Sei l'ultima speranza della mia Isola della Divina Fenice, lascia andare prima me. La mia coltivazione è superiore a quella di Xiaoqing, quindi dovrei riuscire a fargli rivelare alcuni dei suoi assi nella manica. Così sarà più facile per te affrontarlo."


Lin Ming sorrise lievemente, non tentò più di persuadere Mu Dingshan, invece tirò fuori la sua Lancia della Cometa Viola e balzò direttamente sul palco.


"Lin Ming dell'Isola della Divina Fenice, lottiamo!"



