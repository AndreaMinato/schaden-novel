---
weight: 383
title: Capitolo 383 - Grande Alabarda Sanguigna
pubDate: 2025-12-15T08:37:10.211Z
tags:
    - mw
---


<em><strong>CAPITOLO SPONSORIZZATO, ringraziamo Carmine!</strong></em><em>
da editare
0/5€, 13 Capitoli in coda
-Schadenfreude</em>


Replica della Selvaggia Alabarda Sanguigna?


Perfino Lin Ming che non conosceva molto riguardo ai grandi Sect del continente Tianyan aveva sentito questo nome. Il precedente nome della Selvaggia Alabarda Sanguigna era Grande Alabarda Sanguigna ed era un tesoro di grado Heaven ritrovato in un'antica rovina. Era lunga dieci piedi, spessa quanto un braccio e rossa.


Si diceva che fosse anche di alta qualità.


Le identità del padrone e del creatore di questa Grande Alabarda Sanguigna erano state perdute nelle sabbie nel tempo, ma si diceva che questa alabarda fosse esistita almeno settanta-ottantamila anni fa.


Dopodiché la Grande Alabarda Sanguigna era stata ritrovata nel continente Tianyan ed era passata per diverse mani. Qualunque suo proprietario era un maestro che poteva sconvolgere il mondo, tra di essi c'erano stati molti Imperatori Impareggiabili!


Tuttavia questa alabarda era troppo pericolosa e portentosa. Secondo le leggende chiunque avesse mai posseduto una Grande Alabarda Sanguigna sarebbe morto violentemente e miserabilmente. Perfino i cosiddetti Imperatori Impareggiabili non erano stati un'eccezione a questa regola. Si poteva dire che il loro destino non fosse stato sufficiente e fossero morti a causa della maledizione dell'alabarda sanguigna.


Ad esempio, mille anni fa il Grande Imperatore Infernale era riuscito ad ottenerla, ma sfortunatamente per lui era perito per mano di molti Imperatori Impareggiabili.


Dopodiché si diceva che questa alabarda fosse stata ottenuta da un grande esperto, ma secondo le dicerie, questo guerriero era andato in un antico regno mistico ed era scomparso da centinaia di anni. Fino ad ora non c'era nessuno che sapesse dove fosse. Così la Grande Alabarda Sanguigna era svanita insieme a lui.


Gli esseri umani erano creature meravigliose e contraddittorie. Più un tesoro era minaccioso e più avrebbe destato l'invidia degli altri. Questo perché molti di loro ritenevano di essere destinati a fare grandi imprese, come se il cielo stesso avesse decretato che avrebbero avuto successo. Credevano che fosse riservato loro un grande destino e che non sarebbero morti a causa della maledizione. La Grande Alabarda Sanguigna era diventata un simbolo degli Imperatori Impareggiabili. Così le repliche di questa arma si erano diffuse ovunque e non era insolito che un genio con l'ambizione di diventare un Imperatore Impareggiabile ne avesse una.


"Così anche tu usi un'arma lunga." L'espressione di Lin Ming rimase calma. In confronto alla lancia, l'alabarda aveva delle lame che potevano essere usate per menare fendenti ed uccidere. Le persone che potevano brandire la lancia erano capaci di utilizzare anche l'alabarda.


"Eheh, ti dirò una cosa. Con questa alabarda sanguigna, il mio Fulmine Malvagio Nemesi del Sangue può diventare più potente del 50%!"


"Oh? Che coincidenza, con l'aiuto della Lancia della Cometa Viola anche il mio Fulmine Divino del Drago del Fiume Viola può mostrare il suo pieno potenziale!"


Mentre i due si fissavano, i giovani d'élite presenti trattennero il respiro, i loro cuori stavano battendo frettolosamente. Questo incontro era ancora più fantastico di quanto avessero previsto. Credevano che sarebbe stato un incontro unilaterale, ma erano rimasti alla pari fino ad ora.


Un combattimento del genere era ciò che desideravano vedere di più. Spalancarono gli occhi temendo di perdere di vista qualche mossa entusiasmante.


Lei Mubai spazzò il terreno con la sua alabarda e la sua aura si scatenò. La vera essenza nel suo corpo circolò fino al limite e il suo corpo emanò una densa energia sanguigna.


<em>Chi!</em>


Il Fulmine Malvagio Nemesi del Sangue fluì nella Selvaggia Alabarda Sanguigna, l'arma sembrò diventare sempre più rossa come se stesse colando sangue. La Selvaggia Alabarda Sanguigna iniziò ad emettere un grido acuto!


"Grande Battaglia Cruenta!"


<em>Nota traduzione: 血战八荒 letteralmente sarebbe Battaglia sanguinosa/cruenta (血战) che si estende nelle otto direzioni (八荒), arriva ovunque insomma. Ho optato per Grande, è un po' più vago di "che si estende per tutto il continente" ma se non altro è meno pesante</em>.


<em>Kacha!</em>


Le piastrelle sotto i piedi di Lei Mubai si ruppero all'improvviso, le fessure si estendevano per il palco come una ragnatela. Lei Mubai ondeggiò la sua alabarda e sollevò una tempesta di sangue che stava facendo a pezzi la pietra circostante!


Di fronte ad un attacco così potente, Lin Ming strinse la presa sulla Lancia della Cometa Viola. La punta disegnò una luna crescente ed iniziò ad ululare. L'ago d'acciaio si era fuso nella sua arma. La lancia e il fulmine divennero tutt'uno, il tuono brillò e le scariche elettriche danzavano nell'aria.


Lin Ming sferrò il suo attacco, apparì di nuovo il miraggio di un Drago Azzurro dietro di lui, portava con sé anche la vera essenza azzurra primordiale e un enorme fulmine spesso come un tronco d'albero. Questa lancia conteneva uno slancio inarrestabile che si avventò sulla tempesta di sangue.


<em>Bang bang bang!</em>


Una serie di esplosioni risuonarono nell'aria. La luce rossa si mischiò con le piastrelle rotte e il bagliore viola. Tutte le pietre furono polverizzate e i loro resti si mischiarono alla tempesta di sangue, trasformandosi in una sabbia rossa!


La formazione protettiva che il maestro al del Nucleo aveva creato iniziò a vibrare.
Apparirono delle fessure nell'aria e con un lieve scricchiolio la tenda di luce protettiva si riempì di buchi. Un raggio di vera essenza l'aveva trapassata!


"State attenti!"


Rimasero tutti scioccati. Diversi Anziani al del Nucleo si affrettarono a gettare un altro incantesimo, comunque accadde tutto troppo velocemente, la nuova barriera non poteva essere creata istantaneamente.
L'esplosione di vera essenza e luce crearono un'onda d'urto che ribaltò i tavoli del banchetto e distrusse i piatti di giada!


Tutta l'élite eroica della setta iniziò a fare circolare la propria vera essenza per proteggersi. Le persone dalla coltivazione superiore protessero i discepoli con un livello più basso. Mentre le onde d'urto di vera essenza si scontrò con le loro protezioni, creò un arcobaleno di colori che incantò tutti i presenti.


"Chi sono questi due?! Solo gli effetti collaterali della loro battaglia può distruggere la formazione e costringere i nostri discepoli a resistere con tutte le loro forze!"


"Troppo terrificante. Guarda laggiù. Perfino i discepoli Houtian della setta della Terra Profonda hanno difficoltà a resistere. Un maestro Houtian può avere davvero una forza di questo livello?!"


"Che maestro Houtian? Quel Lin Ming è chiaramente al Circolazione!" Sentendo queste parole, tutti sentirono di stare vivendo un sogno.


Esatto! Lin Ming non era un Maestro Houtian! Era perfino ad un passo dal raggiungere il picco del Circolazione!


A causa della forza di Lin Ming, avevano quasi dimenticato che non fosse un maestro Houtian. Che gli prendeva a questo mondo!


Le persone più scioccate erano i maestri Xiantian. In quanto colonne portanti dei loro Sect di quarto livello, avevano più di 30 anni e alcuni ne avevano circa 40 o 50.


"Che potere d'attacco incredibile, è davvero una forza che può appartenere ad un membro della giovane generazione? Quando ero al picco dell'Houtian, nemmeno io aveva un potere così anormale!" Le persone in grado di partecipare a questo banchetto non erano comuni praticanti di arti marziali. Quando erano maestri Houtian, erano anche guerrieri d'élite.


"Se continua così non ci vorrà molto tempo per raggiungere il livello di un vero maestro Xiantian! Un maestro agli inizi dell'Houtian può davvero essere paragonato ad un maestro Xiantian; quanto saranno forti in futuro? Potrebbero perfino diventare Imperatori Impareggiabili!"


La differenza tra l'Houtian e lo Xiantian era enorme. Una volta superato questo ostacolo, un praticante di arti marziali sarebbe rinato mentre eliminava l'aria impura nel suo corpo e sperimentava un cambiamento della sua vera essenza che ne avrebbe aumentato la densità. Lo stadio Xiantian era anche considerato una sorta di strettoia, ogni normale maestro Houtian dalla coltivazione instabile non sarebbe riuscito mai ad avanzare di livello; i soli con la possibilità di farlo sarebbero stati gli individui più talentuosi. Perfino Qin Ziya che era considerato un maestro Houtian di massimo livello, sarebbe stato solo un guerriero Xiantian di livello inferiore. Questo mostrava quanto fosse forte un praticante di arti marziali nello stadio Xiantian.


Perciò era particolarmente difficile per un guerriero Huotian riuscire a combattere contro un maestro Xiantian. In un piccolo Sect come la Valle dei Sette Misteri, era già ottimo che esistessero due o tre persone in grado di farlo. Non solo, questi coltivatori sarebbero stati spesso al picco dell'Houtian o ad un passo dello Xiantian.


Sul palco, Lin Ming e Lei Mubai si erano già separati l'uno dall'altro. Tutte le piastrelle nel raggio di 100 piedi erano state demolite completamente e il pavimento dove i due giovani si erano scontrati si era trasformato in sabbia sottile. Dopo che questa polvere era stata macchiata di rosso dall'Essenza di Sangue del Fulmine Malvagio, il centro del palco si era trasformato in un deserto cremisi.


Lei Mubai non si aspettava che Lin Ming fosse così potente. Alla sua età non possedeva questa forza, significava che il talento di Lin Ming superava il suo?


Lei Mubai era sempre stato pieno di orgoglio, come poteva tollerare che un genio di un Sect di quarto livello lo superasse?


"Ti ho davvero sottovalutato, ma la mia forza è di gran lunga superiore! Stai per costringermi ad usare la mia vera forza, dovresti esserne orgoglioso!"


La vera essenza del giovane iniziò a circolare rapidamente. Nei suoi meridiani l'energia sanguigna si inspessì sempre di più. Il suo scheletro iniziò a crepitare e la sua aura aumentò drasticamente, spaventando tutto il pubblico!


Antiche Arti Demoniache!


<em>Huu!</em>


Lo spazio attorno a Lei Mubai sembrò essere diviso da questa potente energia!


Ciò che stava usando era l'antico Tomo Demoniaco che il suo maestro aveva trovato nelle rovine!


Non temeva di usare questo metodo di coltivazione. Non era un'arte della Città dell'Imperatore Infernale, invece era un antico metodo di coltivazione. Mu Yuhuang e Mu Fengxian non sarebbero riuscite a riconoscerla.


Nonostante non fosse un metodo ortodosso, i Sect della Regione dell'Orizzonte Sud non facevano distinzioni tra bene o male. Tutto era basato solo sul rispetto per il più forte, quindi non c'era nulla di sbagliato nell'usare questa tecnica.


Anche se fosse, non gli importava più. Se non avesse sconfitto Lin Ming, allora avrebbe solo frustrato il suo spirito!


"Uh? Questo metodo di coltivazione!" Gli occhi di Mu Yuhuang brillarono. Era riuscita a riconoscere istantaneamente la natura straordinaria di questo metodo di coltivazione. Ovviamente non apparteneva al Sect del Fulmine Assoluto o comunque era stato ottenuto di recente. Forse era stato questo Lei Mubai a trovarlo!


"Grande Maestra, riconosce questo metodo di coltivazione?" Mu Yuhuang chiese a Mu Fengxian con una trasmissione del suono di vera essenza.


Mu Fengxian strizzò gli occhi mentre guardava Lei Mubai, ponderando per un momento. Poi esitò e scosse la testa:"Questo metodo dovrebbe essere apparso recentemente nel mondo, la fortuna di questo ragazzo è ottima!"


Mu Yuhuang sospirò e rivolse uno sguardo a Lei Jingtian. Vide che i suoi occhi stavano brillando di ammirazione. All'improvviso Mu Yuhuang si raggelò, molto probabilmente questo metodo di coltivazione era stato trovato da Lei Mubai!


Dato che aveva ottenuto un'opportunità così fortunata, iniziò a temere che Lei Mubai potesse diventare un grande Imperatore Impareggiabile!


Le antiche arti demoniache di Lei Mubai erano davvero sorprendenti, ma Lin Ming rimase indifferente. Tra tutti i presenti non c'era nessuno più esperto di lui in grandi metodi di coltivazione.


Nei ricordi frammentari dei Supremi Esperti del Regno Divino c'erano innumerevoli metodi di coltivazione incompleti, la maggior parte di essi erano sporadici e inutili, ma Lin Ming li esaminò. Mentre li confrontava con le antiche arti demoniache di Lei Mubai, giunse alla conclusione che questo metodo probabilmente era stato creato da un Imperatore Impareggiabile che proveniva dal continente Tianyan.


Forse questo Imperatore Impareggiabile era morto di vecchiaia o forse era andato nel Regno Divino. Indipendentemente da ciò che era accaduto, questo metodo di coltivazione poteva essere considerato solo di terz'ordine nel Regno Divino.


Accompagnato da una luce cremisi, Lei Mubai strinse la Selvaggia Alabarda Sanguigna, i suoi abiti svolazzavano nel vento insieme ai suoi capelli neri come l'inchiostro. Sembrava un antico dio demoniaco che era disceso nel mondo mentre il fulmine rosso si contorceva per tutto il suo corpo.


L'aura di Lei Mubai era piena di disprezzo per il mondo. Tutti i giovani eroi pensarono che non fosse diverso da una gigantesca montagna, un'esistenza irraggiungibile e distante. Le discepole della Regione dei Cinque Elementi arrossirono e i loro cuori batterono all'impazzata. Zhou Xiaoling aveva gli occhi incollati su di lui.


Zhou Lie vide l'espressione incantata della sua sorellina e sospirò. Non disse altro. Sia Lei Mubai che Lin Ming avevano dei poteri che superavano le sue capacità di comprensione.


"Lin Ming! Credi ancora di potermi sconfiggere?!"


Disse lentamente Lei Mubai, ogni sua parola era piena di arroganza!


La sua forza era raddoppiata. Se avesse usato di nuovo la "Grande Battaglia Cruenta", anche il potere di questa mossa sarebbe stato duplice!
                                


                                



