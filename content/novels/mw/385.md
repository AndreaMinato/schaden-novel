---
weight: 3850
title: Capitolo 385 - Battaglia tra Re
pubDate: 2025-12-15T08:37:10.211Z
tags:
    - mw
---


<em><strong>CAPITOLO SPONSORIZZATO, ringraziamo Carmine!</strong></em><em>
da editare
0/5€, 11 Capitoli in coda
-Schadenfreude</em>


Il pubblico era rimasto senza parole. Nessuno si immaginava che la battaglia tra i più potenti membri della giovane generazione sarebbe arrivata ad un livello così terrificante.


Il palco sotto i due giovani era stato rinforzato da una formazione ed era diventato duro come il metallo, ma era stato completamente devastato.


La Personificazione del Sangue di Lei Mubai era stata distrutta da Lin Ming; questo gli aveva fatto sputare una boccata di sangue. Aveva delle gravi ferite. Nonostante Lin Ming non fosse ferito, il suo volto era molto pallido; ovviamente doveva aver consumato una grande quantità di vitalità del sangue.


In origine con le incredibili capacità di recupero di Lin Ming non sarebbe stato un problema, ma le bizzarre mosse di Lei Mubai erano capaci di influenzare l'Essenza di Sangue nel suo corpo, facendola ribollire. Per calmarla, il ragazzo doveva sprecare un'enorme quantità di energia e questo era il motivo per cui era così esausto.


"Anche la mano di Lin Ming è ferita!"


Il pubblico aveva scoperto che la mano del ragazzo era bagnata di sangue. Ovviamente questo era stato il risultato della collisione di un momento fa!


"Il suo pugno è rimasto ferito mentre distruggeva l'artiglio."


"È normale. Dopotutto Lin Ming non combatte con i pugni, né ha portato dei guanti."


Tutta l'élite presente espresse i suoi punti di vista, ma quando Lei Mubai li sentì, poté solo sorridere cupamente.


Normale?!


Lin Ming non combatteva con i pugni?


Non aveva portato dei guanti?


Questo gruppo di idioti non sapeva nulla!


A parte Lei Mubai, nessun altro sapeva quanto fosse duro l'artiglio sanguigno della Personificazione. Era come un tesoro di grado Earth di bassa qualità.


Se Lin Ming era riuscito a distruggerlo, significava che il suo pugno era paragonabile ad un tesoro di grado Earth di bassa qualità.


Com'era possibile?!


Lei Mubai fece un respiro profondo, i suoi occhi luccicavano mentre guardava Lin Ming.


"Sei il più forte junior che abbia incontrato in tutta la mia vita. Ho il desiderio... di distruggerti personalmente!" Lei Mubai sorrise, mostrando i suoi denti macchiati di sangue, la sua espressione era ancora sinistra e selvaggia.


"Vuoi distruggere me e io voglio distruggere te. Non solo, forse ti ucciderò molto presto." Lin Ming si pulì il sangue dalla mano destra con un'espressione fredda e risoluta. Le sue parole mostravano un intento omicida, non aveva alcun desiderio di nascondere il fatto che volesse ucciderlo.


"Ahah! Vuoi distruggere me? Bene, allora te ne darò una possibilità! Non credevo che sarei stato costretto ad usare la mia mossa finale. Userò la mia Essenza di Sangue come prezzo. Dopo che userò questa mossa, se non la potrai bloccare, morirai!"


Una mossa che usava l'Essenza di Sangue?


Lin Ming alzò le sopracciglia. L'Essenza di Sangue era estremamente importante per i praticanti di arti marziali. Anche se Lei Mubai usasse il sangue degli altri praticanti di arti marziali con il Fulmine Malvagio Nemesi del Sangue, questo non significava che potesse sprecare la sua Essenza di Sangue. Se questa mossa gli fosse costata la sua Essenza di Sangue, sicuramente sarebbe stato l'attacco più potente a disposizione di Lei Mubai.


Questa sarebbe stata anche la sua mossa finale!


"Lin Ming..." Mu Qianyu era seduta dietro Mu Yuhuang e le sue labbra stavano tremando lievemente. Ora che la battaglia era arrivata a questo punto, era diventato un incontro all'ultimo sangue tra due grandi geni. Anche loro non sarebbero riusciti a controllare la propria forza, né avrebbero voluto. Una volta che questo incontro fosse finito, uno dei due contendenti sarebbe rimasto gravemente ferito o perfino mutilato.


Comunque era irrealistico chiedere loro di fare una tregua.


"Yu'er non ti preoccupare. Con la Grande Antenata qui non ci saranno problemi." Mu Yuhuang notò l'espressione ansiosa di Mu Qianyu, sapeva per cosa si stava preoccupando.


"Sì..." Mu Qianyu annuì calmandosi leggermente.


.........


Mentre questi due giovani re stavano per fare la loro mossa finale, tutti i presenti trattennero il respiro. Figuriamoci i giovani eroi, perfino i vecchi maestri al del Nucleo lo stavano facendo, stavano fissando ad occhi spalancati il centro del palco, nessuno di loro osava perdersi un solo secondo di questo incontro entusiasmante.


I due contendenti avevano la possibilità di diventare dei futuri Imperatori Impareggiabili! Quindi questo era un incontro tra due giovani Imperatori Impareggiabili! Questa battaglia era destinata ad essere trascritta negli antichi testi, lasciati come un'eredità per le future generazioni, sarebbe durata decine di migliaia di anni!


Chi avrebbe voluto perdersi un evento del genere?


Sul palco stavano soffiando forti raffiche che sollevarono una sabbia di sangue.


"Ahh!"


La Personificazione del Sangue gravemente ferita da Lin Ming si fuse con il corpo di Lei Mubai. Mentre accadeva, uno strano colore rosso permeò il corpo del giovane.


"Discesa della Prigione di Sangue!"


Gridò Lei Mubai, la sua aura divenne sempre più selvaggia, creando una mostruosa corrente d'energia. Il suo corpo era avvolto dal fulmine rosso e i suoi lunghi capelli fluttuavano nel vento.


I suoi piedi calpestarono la sabbia macchiata di sangue e l'alabarda puntò verso il cielo!


I quel momento sembrava un dio demoniaco che guardava con disprezzo tutto il mondo!


Lin Ming sussultò; non c'era da meravigliarsi che questo Lei Mubai fosse così sfrenato, aveva così tanti assi nella manica. Era difficile trovare un praticante di arti marziali del suo stesso livello che potesse sconfiggerlo.


QUesta Discesa della Prigione di Sangue usava la propria Essenza di Sangue per raddoppiare la propria potenza. Questa era una mossa che danneggiava sé stessi per poter distruggere il nemico.


In questa situazione Lin Ming non si trattenne più. Durante quest'ultimo colpo non doveva più badare a quanta vera essenza avrebbe consumato. Poteva usare tutte le sue carte, sfoderando la sua energia per affrontare questo colpo.


"Forza del Dio Blasfemo - apertura!"


<em>Bang!</em>


La vera essenza compressa nel Seme del Dio Blasfemo esplose. L'aura di Lin Ming aumentò di nuovo e la sua energia divenne una forza della natura inarrestabile, in quell'istante il suo slancio sembrava come quello di una lancia capace di trafiggere il cielo!"


"Cosa?!"


"Impossibile!"


"La sua aura è aumentata di nuovo e la sua vera essenza è aumentata del 60-70%! Stava ancora nascondendo una potenza così enorme?!"


Lo shock che aveva causato Lin Ming era troppo grande. Perfino l'espressione di Mu Fengxian cambiò. Questo ribaltamento degli eventi era ancora più sbalorditivo di quello che aveva provocato Lei Mubai. Per ottenere questa potenza Lin Ming non aveva bruciato affatto la sua vera essenza. Questa era solo della vera essenza compressa che stava nascondendo nel suo corpo!


"Come può un praticante di arti marziali al Circolazione contenere così tanta vera essenza? Il suo corpo è un pozzo senza fondo?!"


Tutti i presenti, dai giovani eroi ai vecchi maestri al del Nucleo lo fissarono ad occhi spalancati.


Un praticante di arti marziali Xiantian scosse la testa sorridendo con amarezza:"Può essere davvero considerato un maestro al Circolazione? La densità della sua vera essenza è già uguale alla mia."


Era impensabile che la densità della vera essenza di un praticante di arti marziali al Circolazione fosse uguale a quella di un maestro Xiantian... era impensabile. Se non avessero visto con i propri occhi che non si era ancora formato un vortice di vera essenza nel dantian di Lin Ming, non avrebbero mai creduto che il ragazzo fosse solo negli stadi avanzati del Circolazione.


"Comunque, nonostante la forza di Lin Ming sia impressionante, è comunque inferiore a quella di Lei Mubai!"


Valutò un discepolo della Montagna della Campana d'Oro.
La forza che aveva Lin Ming ora era inferiore a quella che il suo avversario aveva ottenuto bruciando la sua Essenza di Sangue.


Dopotutto era Essenza di Sangue, non si poteva riottenere una volta bruciata.


Ora l'aura di Lei Mubai era diventata incredibile, Lin Ming invece era lievemente in svantaggio nonostante il suo potenziale di lancia fosse affilato e possente.


All'inizio la loro forza era allo stesso livello, ma dopo questi potenziamenti la situazione era cambiata!


"Lin Ming è in pericolo!"


"Questa è la mossa finale di Lei Mubai. Se non può bloccarla, Lin Ming rimarrà gravemente ferito o perfino mutilato!"


I discepoli dell'Isola della Divina Fenice trattennero il respiro. Le ragazze che stimavano Lin Ming sentirono il cuore in gola. I loro bellissimi occhi erano spalancati, non potevano perdersi ciò che stava per accadere.


Mu Qianyu sospirò mentre si stringeva le mani. Pregò internamente:<em>'Lin Ming, spero che non ti accada nulla.'</em>


Lei Mubai aveva la bocca piena di sangue. A causa del dolore che provava, la sua espressione era cupa e terrificante. "Lin Ming! Non avrei mai immaginato che avresti avuto ancora una mossa finale. La tua forza mi ha davvero scioccato, ma il tuo percorso finisce qui! Alla fine il tuo asso nella manica è inferiore al mio!


A causa della combustione di vera essenza, la voce di Lei Mubai era cambiata. Era roca e profonda, come se stesse faticando a respirare. Disse con chiarezza, enunciando ogni sillaba:"Ecco il mio colpo finale. "Discesa del Re Demoniaco!"


Lei Mubai menò un fendente con la sua alabarda mentre gridava queste quattro parole!


Onde d'urto sanguigne e terrificante percorsero il cielo. In quel momento sembravano squarciare perfino l'aria. Lo slancio indomito del colpo di Mubai avanzò. Era inarrestabile, apocalittico, sembrava che potesse distruggere il mondo! Perfino le persone al di fuori della tenda di luce protettiva sentirono un turbamento nell'Essenza di Sangue del loro corpo; era una sensazione insopportabile!


Troppo forte!


Solo l'onda d'urto di questo attacco era sufficiente a fare vomitare sangue ai discepoli dalla coltivazione più bassa. Come poteva Lin Ming resistere a questo attacco?


Rimasero tutti col fiato sospeso. A Mu Qianyu si strinse il cuore.


Sul palco, di fronte a questa tempesta di sangue impazzita, gli abiti di Lin Ming svolazzarono e i suoi capelli lunghi furono scompigliati dalle raffiche caotiche.


In quel momento la sua espressione era calma come quella di un lago. Si collegò con il Seme del Dio Blasfemo. Al di sopra della Lancia della Cometa Viola, un fulmine viola e una piccola fiamma iniziarono a tremare!


Bambù Spirituale dell'Elettricità Viola di 10.000 anni!


Wutong del Fuoco di 10.000 anni!


Le fiamme e i fulmini ulularono grazie al potere aggiunto di questi materiali di alta qualità! Il potere selvaggio degli elementi si scatenò!


La punta della lancia avanzava implacabile!


Il potere del fulmine e del fuoco emetteva delle terrificanti esplosioni.
La Lancia della Cometa Viola sembrava una meteora!


In quell'istante la Fiamma Cremisi del Nucleo della Terra e il Fulmine Divino del Drago del Fiume Viola si connetterono...


Annientamento Thunderfire!


<em>Bang!</em>


Un'energia terrificante detonò. In quel momento sembrava che il mondo si fosse ammutolito e il sole avesse perso il suo colore. Il tempo parve rallentare all'improvviso!


Lin Ming riusciva a vedere solo quella luce accecante, sembrava che fosse stato inviato in una dimensione separata. Poteva sentire chiaramente il suono del suo cuore che batteva e anche il calore e le grida entusiaste del Seme del Dio Blasfemo.


<em>Kacha!</em>


La barriera protettiva era in grado di resistere all'attacco di un maestro agli inizi dello Xiantian. Nonostante tutto, si ruppe ancora una volta. Le onde d'urto originate dall'esplosione eranos state troppo terrificanti. Perfino il maestro che aveva creato questo incantesimo protettivo non avrebbe mai pensato che la battaglia tra un praticante di arti marziali negli stadi avanzati del Circolazione e un maestro agli inizi dell'Houtian potesse raggiungere un tale livello!


La luce bianca durò per diversi respiri di tempo. Tutti i tavoli del banchetto furono ribaltati. Fortunatamente i maestri presenti avevano già previsto un'eventualità del genere e avevano creato degli scudi appena in tempo per proteggere tutti quanti.


Il palco era stato completamente distrutto. Lin Ming si resse sulla Lancia della Cometa Viola, aveva difficoltà a rimanere in piedi.


Lei Mubai invece era ricoperto di sangue e il suo sguardo era appannato.


<em>Plop!</em>


Lei Mubai cadde in ginocchio, il suo corpo tremava.


Vedendo questa scena tutti rimasero impietriti. Avevano bisogno di tempo per accettare ciò che era appena successo.


Lin Ming... aveva vinto?!?!
                                


                                



