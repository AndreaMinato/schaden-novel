---
weight: 388
title: Capitolo 388 - Alleanza
pubDate: 2025-12-15T08:37:10.212Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 8 Capitoli in coda
-Schadenfreude</em>


Lin Ming divise il Frammento del Cristallo dello Spirito in tre parti e ne diede un terzo all'Anziano della Montagna della Campana d'Oro e un altro a quello del Palazzo del Ghiaccio. I due erano ancora confusi, così l'Anziano Jin chiese:"Lin Ming, qual è il significato di tutto questo?"


Lin Ming sorrise lievemente e disse:"Una volta che inghiottirete questo Frammento del Cristallo dello Spirito potrete sentire l'energia del Grande Imperatore Infernale. Quando accadrà, scoprirete che questa energia è come quella di Lei Mubai!"


"Uh?!" L'espressione dell'Anziano Jin cambiò. Se Lin Ming era disposto a scommetterci la vita, allora doveva esserne sicuro!


L'Anziano Jin guardò Lei Jingtian con un'espressione pensosa. Dopo aver visto l'espressione scontenta di Lei Jingtian, era già giunto ad alcune conclusioni.


Lin Ming si inchinò e disse:"Dato che questa questione riguarda la mia vita, vorrei chiedervi gentilmente ai due Senior di giurare sul loro cuore delle arti marziali che diranno la verità."


Giurare sul proprio cuore delle arti marziali non era davvero efficace in ogni situazione. Quando riguardava questioni estremamente importanti lo si poteva comunque rompere, ma in una situazione del genere, naturalmente i due Anziani non si sarebbero rimangiati la parola.


"È comprensibile. Allora giurerò sul mio cuore delle arti marziali che ogni parola che dirò sarà vera." Disse con franchezza l'Anziano Jin.


Dopo che lui fece il suo giuramento, l'Anziana del Palazzo del Ghiaccio lo seguì.


I due fusero il loro sangue con il Frammento del Cristallo dello Spirito e si prepararono ad inghiottirlo. Questa risorsa avrebbe avuto un piccolissimo effetto in un Anziano al del Nucleo, ma sarebbe comunque riuscito ad aumentare lievemente la propria coltivazione.


Dopo che i due inghiottirono i pezzi, si sedettero a meditare. I due avevano una coltivazione negli stadi intermedi del del Nucleo.
Naturalmente non sarebbe stata pericoloso per loro assorbire l'energia dei Frammenti del Cristallo dello Spirito.


I due Anziani avevano delle espressioni agitate. Avevano visto anche loro la stessa scena a cui aveva assistito Lin Ming. Aveva osservato il Grande Imperatore Infernale combattere contro innumerevoli demoni. Questo genere di magnificenza incuteva un timore reverenziale.


Un momento dopo l'Anziano Jing sospirò; fu il primo ad aprire gli occhi.


Mu Yuhuang alzò le sopracciglia e il battito cardiaco di Mu Qianyu accelerò. In quel momento tutti gli occhi puntarono sull'Anziano Jin.


Lin Ming rimase in silenzio. Si limitò a guardare l'Anziano Jin aspettando il suo giudizio finale.


Il vecchio guardò Lin Ming con un'espressione piena di significato. Non rispose direttamente e invece chiese:"Lin Ming, hai inghiottito il Frammento del Cristallo dello Spirito? Altrimenti non avresti potuto esserne così certo."


Lin Ming annuì, riconoscendolo.


"Ahah! Sei davvero un talento che capita una volta ogni mille anni nella Regione dell'Orizzonte Sud. Hai solo una coltivazione al mero Circolazione, eppure puoi inghiottire il Frammento del Cristallo dello Spirito. Sono troppo sorpreso!"


L'Anziano Jin sospirò, poi disse con un tono chiaro:"Ciò che Lin Ming ha detto è vero. Ho davvero sentito l'energia del Grande Imperatore Infernale dal corpo di lei Mubai. Questo tipo di energia può originare solo dalla stirpe. Immagino che questo cosiddetto Lei Mubai molto probabilmente sia un discendente diretto del Grande Imperatore Infernale!"


Mentre l'Anziano Jin parlava, gli ospiti rimasero pietrificati. Lei Jingtian era già completamente livido. Shi Zhongkun aveva un'espressione estremamente scontenta. Aveva provocato Lin Ming, eppure era stato di nuovo umiliato da lui.


Anche l'Anziana Bai del Palazzo del Ghiaccio aprì gli occhi, annuendo lentamente, era d'accordo con le parole dell'Anziano Jin.


Mu Yuhuang riuscì finalmente a rilassarsi. Guardò Lei Jingtian e chiese freddamente:"Ha qualcosa da dire al riguardo? Lin Ming le ha fatto una domanda un momento fa e lei ha detto che i suoi genitori erano dei mortali."


"Ma da ciò che so i discendenti del Grande Imperatore Infernale sono tutti scappati nella Regione Demoniaca del Mare del Sud, diventando il nucleo di quel Sect malvagio. Non ho mai sentito che ci fossero dei mortali in questa stirpe e che fossero perfino morti nel caos di una guerra!"


Lei Jingtian si era ammutolito a causa delle parole di Mu Yuhuang, non aveva modo di rispondere. Alla fine strinse i denti e disse:"Mi è stato tutto detto da Mubai, come potevo sapere se fosse vero o falso? Inoltre, anche se l'Anziano Jin molto probabilmente avesse ragione, non significa che sia assolutamente vero."


L'Anziano Jing guardò con disprezzo Lei Jingtian. In quel momento stava ancora perdendo tempo con inutili sofismi, cercando di lasciarsi una via di fuga dicendo che si poteva sbagliare.


In confronto all'impressione confusa di Lin Ming, l'Anziano Jin aveva le idee molto più chiare. Il ragazzo aveva inghiottito il Frammento del Cristallo dello Spirito molto tempo fa, mentre l'Anziano Jin era capace di confrontare l'energia del frammento con quella di Lei Mubai. Naturalmente era ancora più sicuro di lui.


Vedendo che Lei Jingtian stava cavillando, Lin Ming sogghignò:"Capo della setta del Fulmine Assoluto, conosco dei metodi di tortura che sono ottimi per estrarre informazioni. Se non ha qualcosa in contrario posso usare questi metodi su Lei Mubai e forse potremo ottenere qualche informazione 'inaspettata'."


Lei Jingtian rabbrividì, questo ragazzo lo stava davvero minacciando!


Mentre Lei Jingtian guardava Lei Mubai che giaceva a terra come un cane morto, provò paura. Non poteva sapere se questo tipo non si sarebbe rivoltato contro di lui.


La Regione Demoniaca del Mare del Sud aveva una pessima reputazione. Se si fosse saputo che Lei Jingtian aveva formato un'alleanza con la Regione Demoniaca del Mare del Sud per ottenerne dei vantaggi personali, allora sarebbe stato denigrato. La sua reputazione sarebbe stata macchiata indelebilmente e sarebbe stato disprezzato da tutti.


Il volto di Lei Jingtian cambiò colore, alternandosi dal rosso al blu. Non poteva dire una sola parola!


Lin Ming sussurrò un po' di parole nell'orecchio di Mu Yuhuang, che sorrise all'improvviso. Fece un cenno con la mano per disattivare l'incantesimo che inibiva le trasmissioni di vera essenza, permettendo a Lei Jingtian di parlare.


"Ragazzo, cosa vuoi fare?" Chiese con una trasmissione di vera essenza. In quel momento era infuriato. Era un orgoglioso e maestoso capo di un Sect di quarto livello, eppure era stato messo alle stretta da Lin Ming. Doveva perfino discutere con lui, come poteva non arrabbiarsi?


"Forse può parlare con Senior Mu riguardo alla creazione di un'alleanza. Che ne dice?"


Nonostante Lin Ming sperasse di poter distruggere le arti marziali di Lei Jingtian, questa era solo una fantasia. Anche se era stato dimostrato che Lei Jingtian avesse fatto degli accordi segreti con la Regione Demoniaca del Mare del Sud, non sarebbe riuscito a fargli nulla. Al massimo avrebbe potuto rovinare per sempre la sua reputazione.


Dopotutto Lei Jingtian faceva parte della setta del Fulmine Assoluto ed era anche un potente Anziano al del Nucleo. Cosa avrebbe potuto fare l'Isola della Divina Fenice? Se l'avessero ucciso qui, avrebbero causato le rappresaglie della setta del Fulmine Assoluto.


"Mi stai minacciando?!"


"Minacciando?" Lin Ming sorrise:"Crede ancora che il suo accordo con la Regione Demoniaca del Mare del Sud possa ancora continuare in queste circostanze?"


Lei Jingtian strinse i denti.


Mu Yuhuang stava sorridendo. Non si sarebbe mai aspettata che questa competizione avrebbe avuto un risultato così drammatico. Lei Jingtian era caduto nella sua stessa trappola. Solo questo pensiero la faceva sentire estremamente soddisfatta.


Mu Yuhuang disse davanti a tutti:"Sembra che il capo della setta del Fulmine Assoluto sia stato ingannato da Lei Mubai. Se fossi in lui ucciderei subito Lei Mubai ripulendo la setta da questa spazzatura."


Lei Jingtian si trovò di fronte ad un dilemma. Se avesse ucciso Lei Mubai, questo lo avrebbero reso un nemico della Regione Demoniaca del Mare del Sud. Se non avesse ucciso Lei Mubai, tutti avrebbero sospettato che avesse qualche relazione con lui.


Lei Jingtian strinse i denti e inviò una trasmissione di vera essenza a Lin Ming e Mu Yuhuang:"Non esagerate! Domani mattina parlerò agli Anziani della Regione dei Cinque Elementi dell'alleanza! Ora datemi Lei Mubai!"


Ora che la situazione era arrivata a questo punto, Lei Jingtian voleva solo ottenere l'antico Tomo Demoniaco nell'anello spaziale di Lei Mubai. Nonostante fosse solo il primo volume, sarebbe sempre stato meglio di niente.


Lin Ming disse:"Lei Mubai può essere consegnato a lei, ma l'Anima del Tuono e l'anello spaziale di Lei Mubai rimarranno qui."


Lei Jingtian si accigliò:"Vuoi comunque saccheggiare durante questo caos? La maggior parte degli oggetti nell'anello spaziale di Lei Mubai appartengono al mio Sect del Fulmine Assoluto! Perché dovrei darlo a te?!"


Lin Ming sorrise:"È davvero smemorato. Prima non ha detto che l'Anima del Tuono e i metodi di coltivazione di Lei Mubai erano stati trovati in qualche antica rovina?
Ha anche detto che fin dai tempi antichi i geni hanno sempre trovato grandi opportunità. Dato che gli averi di Lei Mubai non provengono dal Sect del Fulmine Assoluto e che Lei Mubai è una spia catturata da me, allora tutto quello che ha dovrebbe appartenere a me. Cosa ne pensa?"


Le parole di Lin Ming fecero quasi vomitare sangue a Lei Jingtian.


Il vecchio sentì di essere stato preso in giro. Puntò un dito tremante verso Lin Ming, ma alla fine non disse nulla. Alla fine strinse i denti e si girò per poi andarsene. Quando i discepoli del suo Sect videro quanto era infuriato, rimasero in silenzio e si limitarono a seguirlo velocemente.


Solo Zhou Xiaoling rimase accasciata sulla sedia. Fissava con lo sguardo appannato Lei Mubai che giaceva a terra come un cane morto.


Lei Mubai era stato sconfitto da Lin Ming... Lei Mubai era una spia... e i suoi meridiani erano stati distrutti da Lin Ming...


Pensando a questo, sentì quasi di stare impazzendo.


Zhou Lie diede un'occhiata alla sua sorellina e sospirò senza dire nulla. Sapeva che in questo momento non l'avrebbe ascoltato, non importava cosa avrebbe detto.


Sul palco, il solo Anziano rimasto fu Shi Zhongkun. La sua espressione non era migliore di quella di Lei Jingtian. Sentì di aver fatto la figura del pagliaccio. Era sceso in campo stupidamente per vendicarsi un po', ma non solo aveva fallito, aveva anche attratto disprezzo e derisione.


"Anziano Shi, c'è qualcosa che non va?" Chiese con un sorriso Lin Ming.


Shi Zhongkung sbuffò freddamente:"Gli eroi provengono davvero dalla giovane generazione. Giovane Eroe Lin, ti ammiro davvero!" Dopo aver detto questo, l'Anziano Shi scese velocemente dal palco. I discepoli della setta della Terra Profonda iniziarono ad uscire dalla piazza. In quel momento erano rimasti solo i discepoli degli altri quattro Sect. A causa dello scontro tra Lin Ming e Lei Mubai, tutti i tavoli erano stati ribaltati e i piatti distrutti. Naturalmente sarebbe stato impossibile continuare i festeggiamenti del banchetto.


Gli altri quattro grandi Sect porsero i loro saluti e se ne andarono.


Mu Yuhuang era di ottimo umore. Anche se le trattative di domani non fossero andate in porto, solo il fatto di aver potuto macchiare la reputazione di Lei Jingtian la faceva sentire magnificamente bene.


Non solo, ora che aveva in mano la sua debolezza, molto probabilmente Lei Jingtian domani avrebbe ceduto. Il motivo per cui le discussioni con i sei Sect della Regione dei Cinque Elementi non fossero andate a buon fine era perché Lei Jingtian non permetteva alcuna concessione. Dato che gli altri Sect non volevano avere delle condizioni inferiori, l'intera trattativa era andata in fumo.


Ma finché Lei Jingtian avesse chiuso la sua boccaccia, le discussioni sarebbero potute procedere più tranquillamente.


Mu Yuhuang guardò Lin Ming con un sorriso grato e contento. Lin Ming era davvero la buona stella dell'Isola della Divina Fenice. Ai festeggiamenti del banchetto Lin Ming da solo si era guadagnato il merito più grande in assoluto!


Non solo aveva sconfitto tutti gli eroi che l'avevano sfidato aumentando il prestigio dell'Isola della Divina Fenice, ma aveva anche fatto mangiare la sua stessa merda a Lei Jingtian, costringendolo a negoziare di nuovo con l'Isola della Divina Fenice. Lin Ming era stato capace di ribaltare la situazione, una cosa che nemmeno Mu Yuhuang era riuscita a fare.
                                


                                



