---
weight: 3890
title: Capitolo 389 - Festeggiamenti
pubDate: 2025-12-15T08:37:10.212Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 7 Capitoli in coda
-Schadenfreude</em>


Quella notte il Padiglione del Wutong che di solito era silenzioso, era permeato da un'atmosfera festosa, l'intera Isola della Divina Fenice stava traboccando di entusiasmo. Nelle radure del Padiglione del Wutong erano stati accesi degli enormi falò per festeggiare a volontà.


Nell'Isola della Divina Fenice i discepoli avrebbero mangiato raramente qualcosa come un barbecue. Di solito mangiavano ciò che originava dalle valli spirituali, grano, vegetali spirituali, bambù morbido e altri cibi morbidi e delicati. C'erano perfino molte discepole che non avevano toccato la carne da anni. Questa era davvero una terra inviolata dai fumi e dal fuoco del mondo mortale.


L'Isola della Divina Fenice era una terra molto seria e severa, la quantità di regole da rispettare era incredibile. La possibilità di concedersi un'enorme festeggiamento come quello di stasera accadeva raramente, una volta ogni molti anni. Se qualcuno avesse tentato di fare qualcosa del genere, probabilmente sarebbe stato punito e costretto a riflettere sulle proprie colpe.


I giovani discepoli principali dell'Isola della Divina Principale, non importava quanto fosse alta e nobile la loro posizione, erano comunque dei ragazzi ed erano ancora immaturi. Di notte di solito si sarebbero isolati nelle loro stanze, coltivando, coltivando, coltivando e ancora coltivando. Questo genere di attività monotona sarebbe continuata per mesi. Dopo molto tempo, l'inquietudine nei loro cuori li avrebbe agitati. Così, di fronte all'occasione di partecipare ad una rara festa, nessuno dei discepoli principali o diretti osò perdersi questa opportunità. I discepoli della corte interna potevano infiltrandosi grazie alle loro connessioni, giurando assolutamente di godersi la bisboccia che si sarebbe tenuta stasera.


Nell'Isola della Divina Fenice, l'80-90% dei discepoli erano donne. Non solo, la maggior parte di loro era bellissima e raffinata. Vederle in gruppo era uno spettacolo magnifico.


Tra questi individui c'era Zhou Xinyu della setta Conquista Luna. In quanto nuova discepola non aveva i requisiti per partecipare ad una festa del genere, ma Zhang Zhen si era ricordato che questa ragazza era arrivata all'Isola della Divina Fenice insieme a Lin Ming ed era stato Zhang Zhen stesso a riceverli.
Il giovane aveva intuito che Zhou Xinyu potesse essere la domestica o perfino una concubina di Lin Ming, così l'aveva portata qui. Secondo la sua opinione, con il talento di Zhou Xinyu, sarebbe potuta diventare una domestica dell'Isola della Divina Fenice, forse avrebbe potuto avere la fortuna di servire un discepolo diretto.


Quando Zhou Xinyu era stata chiamata da Zhang Zhen, era ancora un po' confusa. Non aveva i requisiti per partecipare al banchetto di compleanno di questa mattina, così non aveva assistito alla lotta tra i più grandi combattenti della giovane generazione di cui tutti parlavano vivacemente. Aveva solo sentito dei dettagli da Zhang Zhen, che aveva anche esagerato molte parti. Ma lei lo trovava ancora difficile da credere. Un giovane al Circolazione capace di rivaleggiare con un maestro Xiantian?


Zhou Xinyu non doveva ascoltare altro. Solo questo pensiero era sufficiente a rimanerle impresso come una maledizione demoniaca, la stava facendo sentire come se stesse sognando.


Lo stadio Xiantian... quello una volta era l'obiettivo a cui Zhou Xinyu mirava e che era anche il simbolo di un Anziano della setta Conquista Luna. Se Zhou Xinyu avesse visto uno di questi esperti, avrebbe dovuto inchinarsi e porgere i suoi rispetti.


Ma ora Lin Ming aveva ottenuto una forza equivalente a quella di un Anziano della corte interna della setta Conquista Luna?


Mentre era assorta, Zhou Xinyu sentì Zhang Zhen gridare:"Fratellone Lin, fratellone Lin!" Mentre teneva un fagiano arrostito in una mano, fece un cenno con l'altra.


Se non l'avesse visto con i suoi occhi, Zhou Xinyu non ci avrebbe quasi creduto. Questo discepolo principale dell'Isola della Divina Fenice che pochi giorni fa aveva fatto lo spaccone stava sorridendo a Lin Ming, salutandolo con "fratellone".


Lin Ming era appena tornato dall'incontro con la signora Yuhuang ed era stato invitato a partecipare a questa festa. Senza dubbio era il protagonista di questo evento.


Il suo arrivo scatenò subito del trambusto, tutti si girarono a guardarlo, nella maggior parte di questi sguardi brillava ammirazione e venerazione. Naturalmente c'erano anche alcune persone piene di invidia. Per la maggior parte dei presenti, questa era la prima volta che vedevano Lin Ming.


"È Lin Ming? Non sembra forte come un maestro Xiantian." Disse all'improvviso un discepolo della corte interna di circa 15 anni. Mentre osservava l'aura di Lin Ming, notò che era di molto inferiore a quella di un maestro Xiantian.


"Stupido, non sai niente. L'Apprendista Senior Lin di solito tiene nascosta la sua aura. Quando ne ha bisogno, in un momento critico può scatenare la sua forza. Non solo, può farlo due volte! Può aumentare di cinque, sei, sette o otto volte la sua forza!"


Durante la battaglia contro Lei Mubai, la vera essenza di Lin Ming era aumentata due volte. La prima quando aveva usato il potere della Tempra del Midollo e la seconda quando aveva attivato la Forza del Dio Blasfemo. Aveva lasciato una grande impressione.


Dopo essere arrivato, Lin Ming vide Mu Xiaoqing e Mu Dingshan e li salutò sorridendo.
Poi si avvicinò a Zhang Zhen e si sedette accanto a lui.


"Zhou Xinyu?" Lin Ming notò che era venuta anche lei.


"Sì, l'Apprendista Senior Zhang mi ha permesso di venire." Zhou Xinyu mise giù con cautela la carne arrostita che aveva in mano e disse:"Volevo ringraziarti. Sono diventata un discepolo della corte interna dell'Isola della Divina Fenice e... Sua Altezza la Sacerdotessa mi ha anche permesso di studiare una tavoletta di giada con il primo strato delle 'Divine Cronache Proibite dell'Uccello Vermiglio'. Ha anche promesso che entro un mese trapianterà il sangue dell'Uccello Vermiglio nel mio corpo."


Il tono di voce di Zhou Xinyu era un po' cauto. Al momento la reputazione di Lin Ming era fin troppo stellare ora. Senza accorgersene gli stava parlando con un atteggiamento rispettoso. Aveva anche represso l'infatuazione che aveva provato per Lin Ming dopo che era stata salvata ripetutamente dalla morte.


"Bene, sono contento per te." Lin Ming aveva menzionato della situazione di Zhou Xinyu a Mu Qianyu. Con una parola della Sacerdotessa, la situazione si era risolta in fretta. Naturalmente il sangue dell'Uccello Vermiglio che Zhou Xinyu avrebbe ricevuto sarebbe stato di molto inferiore a quello che avrebbe ottenuto Lin Ming attraverso l'Essenza di Sangue dell'Uccello Vermiglio. Nonostante ogni discepolo della corte interna avesse il sangue dell'Uccello Vermiglio, anch'esso era diviso per livello. Mu Qianyu ne aveva promesso uno di altissimo livello per la ragazza, sufficiente per allenare i primi strati delle 'Divine Cronache Proibite dell'Uccello Vermiglio' e anche di ottenere una certa compatibilità con la vera essenza di tipo fuoco.


Accompagnato dall'atmosfera piacevole della festa, Zhang Zhen presentò Lin Ming a tutti. Tra i discepoli diretti c'era anche Yan Fuhong.


"Apprendista Senior Yan." Lin Ming sorrise mentre porse i suoi saluti.


L'espressione di Yan Fuhong era un po' rigida. Sarebbe morto piuttosto che partecipare a questa festa, ma tutti gli altri stavano partecipando. Se non si fosse presentato sarebbe stato come ammettere la sua colpa.


Yan Fuhong era turbato. Se avesse saputo quanto era anormale questo Lin Ming non avrebbe mai avuto il coraggio di opporsi a lui. In futuro il ragazzo aveva la possibilità di superare perfino Mu Qianyu e Mu Bingyun. Se la vecchia Yuhuang avesse voluto, avrebbe potuto assegnare un titolo a Lin Ming, chiamandolo il talento di livello Sacro dell'Isola della Divina Fenice. Anche se Yan Fuhong non era un pesce piccolo, non era paragonabile a Lin Ming.


Yan Fuhong riuscì a stento a mantenere il sorriso sul suo volto. Non sapeva se Zhang Yunjian l'avesse venduto, ma data all'attuale influenza del ragazzo, Zhan Yunjian avrebbe risposto sicuramente alle domande di Lin Ming. Mentre ci pensava, il viso di Yan Fuhong divenne viola come una melanzana. Alzò la testa e sorseggiò il suo vino, stava pensando se avesse dovuto confessare ogni cosa ed implorare pietà. Ma in quel momento Lin Ming se n'era già andato. Yan Fuhong tirò un sospiro di sollievo.


Dopo che era stato presentato alla maggior parte dei presenti, Lin Ming trovò un posto libero vicino al falò e si sedette, concentrandosi completamente a cucinare. A Lin Ming piaceva cucinare la carne alla griglia e aveva anche molto talento nel cucinare.


Lin Ming divenne il centro dell'attenzione di tutti quanti, era inevitabile attirare l'interesse delle discepole. Le allieve dell'Isola della Divina Fenice erano famose per tutta la Regione dell'Orizzonte Sud; erano il massimo sia in quantità che in qualità. La maggior parte dei discepoli in questa festa erano donne e portavano degli abiti raffinati; era davvero un raduno di bellezze.


A volte una splendida ragazza dai vestiti eleganti si sarebbe avvicinata con disinvoltura a Lin Ming.


"L'Apprendista Senior Lin, quella fluttuazione di energia Origin che ho sentito quella sera nel Padiglione del Wutong è stata così intensa. Ho sentito che l'Apprendista Senior Lin ha studiato le 'Divine Cronache Proibite dell'Uccello Vermiglio' per pochi mesi per raggiungere questo livello. Mi sono allenata per due anni e sono appena avanzata al secondo livello. Forse l'Apprendista Senior Lin potrebbe venire a farmi visita ogni tanto per guidarmi personalmente?"


Una ragazza carina e adorabile guardò Lin Ming con i suoi occhi neri pieni di speranza e desiderio.


"Uh, beh... anche io ho raggiunto solo il secondo strato. Se potrò coltivare un livello superiore allora potrò aiutarti."


"Davvero! Se l'Apprendista Senior Lin dice così, allora una promessa è una promessa."


"Sì, una promessa è una promessa."


"Apprendista Senior Lin, puoi assaggiare l'ala di pollo che ho arrostito?" Arrivò un'altra ragazza carina. Aveva portato un'ala di fagiano selezionata con cura; questa era la migliore che era riuscita ad arrostire dopo molto tempo.


"Grazie." Lin Ming sorrise lievemente e l'accettò sentendo un po' di esasperazione. Stava iniziando a pensare che lo squilibrio tra uomini e donne non era necessariamente una buona cosa.


L'Isola della Divina Fenice aveva troppe discepole. Una qualunque di loro sarebbe stata la donna più talentuosa e orgogliosa in un piccolo Sect o nel mondo mortale. Se si fossero sposate con dei discepoli di altri Sect di quarto livello, avrebbero dovuto lasciare la setta. Ma una volta andate via, non sarebbero riuscite a continuare a praticare i metodi di coltivazione dell'Isola della Divina Fenice. E sarebbe stato impossibile rimanere per potenziare la purezza del sangue dell'Uccello Vermiglio dei loro corpi.


Per questo le discepole dell'Isola della Divina Fenice cercavano di sposarsi nella setta. Perciò tutti i discepoli maschi erano estremamente ricercati. In effetti era comune che dei discepoli sbalorditivi avessero molte mogli e concubine. Ad esempio Zhang Zhen, un discepolo del suo livello avrebbe potuto avere diverse discepole a servirlo a letto anche dopo che si fosse sposato. Discepole del genere erano l'equivalente dei servitori della Valle dei Sette Misteri, ce n'era una quantità enorme.


La maggior parte delle discepole avrebbe preferito essere una concubina che sposarsi in un Sect di quarto livello distante. Ma dovevano decidere a chi puntare. L'aspetto era secondario, ciò che era più importante era il talento e il potenziale.


Qualcuno come Lin Ming che era molto bello e aveva una forza anormale naturalmente sarebbe stata la scelta migliore.


Nonostante le discepole dell'Isola della Divina Fenice avessero una personalità nobile e virtuosa, quando stavano cercando un uomo non avrebbero più avuto scrupoli. Specialmente con dei talenti come Lin Ming, la minima esitazione le avrebbe fatte entrare in svantaggio.


All'inizio si erano fatte avanti delle ragazze solo per chiacchierare. Poi alcune si erano avvicinate cercando di offrirgli della carne grigliata. Presto si accumulò un enorme piatto vicino a Lin Ming. Quando Zhang Zhen lo vide, rimase senza parole. Il suo stomaco stava brontolando dalla fame, mentre Lin Ming non sarebbe riuscito nemmeno a mangiare tutto.


Zhang Zhen non poté trattenersi dal prendere un po' di pezzi da quella gigantesca pila. Non fece in tempo nemmeno a dare un morso che rabbrividì. Si girò e fu sorpreso nel vedere molte ragazze dargli occhiatacce assassine. Zhang Zhen si ritrasse con inquietudine e posò velocemente e docilmente il pezzo di barbecue.


.........


Mentre i festeggiamenti stavano raggiungendo il culmine, Mu Qianyu arrivò. Diversi discepoli attorno la videro e si alzarono per inchinarsi. Mu Qianyu sorrise e disse:"Rilassatevi, non badate alle cortesie. Oggi sono venuta solo per dare un'occhiata alla festa, non c'è bisogno di prestarmi attenzione."


Mentre lo diceva, Mu Qianyu si avvicinò al falò in cui Lin Ming era seduto.
                                


                                



