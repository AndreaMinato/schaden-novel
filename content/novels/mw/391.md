---
title: Capitolo 391 - Nuova Anima del Tuono
pubDate: 2025-12-15T08:37:10.212Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 9 Capitoli in coda (sono diventati 9 per la donazione di Kuba)
-Schadenfreude</em>


Mu Qianyu sussultò quando vide ciò che Lin Ming stava facendo. Si era premuto direttamente il Fulmine Malvagio Nemesi del Sangue sul cuore! Ma questa Anima del Tuono era un'esistenza malvagia che poteva inghiottire Essenza di Sangue.
Inserirla direttamente nel cuore era troppo rischioso!


"Lin Ming, tu..."


<em>Chi chi!</em>


Gli abiti sul petto di Lin Ming si bruciarono. In un istante la sua pelle perse colore. Questo era il risultato del Fulmine Malvagio Nemesi del Sangue che stava assorbendo la sua Essenza di Sangue!


Mu Qianyu sussultò, ma quando pensò ai miracoli che Lin Ming aveva compiuto negli ultimi sei mesi non disse nulla. Invece pesò dal suo anello alcune pillole che potevano ripristinare la vitalità. Prese una Pillola delle Nove Rivoluzioni della Vera Essenza e del Sangue e la diede a Lin Ming.


Il Fulmine Malvagio Nemesi del Sangue poteva divorare la vitalità, avere una pillola che poteva aiutare a recuperarla sarebbe stata un grande sostegno nell'alleviare la pressione di Lin Ming.


Lin Ming inghiottì la Pillola delle Nove Rivoluzioni della Vera Essenza e del Sangue e poi scosse la testa dicendo:"Sto bene."


Inizialmente era riuscito ad assorbire il Fulmine Divino del Drago del Fiume Viola quando la sua coltivazione era al picco della Forgia delle Ossa. Ora che il suo livello era aumentato, naturalmente non sarebbe stato pericoloso assorbire il Fulmine Malvagio Nemesi del Sangue.


In effetti non appena era entrato nel suo cuore, il Fulmine Malvagio Nemesi del Sangue era stato soppresso completamente dal Seme del Dio Blasfemo. A causa della loro resistenza e della loro forza, i meridiani di Lin Ming erano già capaci di sopportare qualsiasi impatto che potessero subire.


Per quanto riguarda il sangue o la vitalità che il Fulmine Malvagio Nemesi del Sangue stava assorbendo, Lin Ming non vi badò. Questo era un processo necessario per assorbire il Fulmine Malvagio Nemesi del Sangue.


Bisognava usare la propria vitalità e il proprio sangue per nutrire il Fulmine Malvagio Nemesi del Sangue.


Se il potere della propria Essenza di Sangue non fosse sufficiente, allora il Fulmine Malvagio Nemesi del Sangue avrebbe prosciugato tutto il sangue di una persona, uccidendola. Dopodiché il Fulmine Malvagio Nemesi del Sangue sarebbe scappato.


D'altra parte, nel caso la vitalità fosse abbastanza robusta e i propri meridiani sufficientemente resistenti, sarebbero stati capaci di controllare il Fulmine Malvagio Nemesi del Sangue. Per quanto riguarda il sangue che aveva assorbito, l'avrebbe acquisito di nuovo. Finché il Fulmine Malvagio Nemesi del Sangue non fosse scappato allora non ci sarebbe stata alcuna perdita.


Comunque era davvero spiacevole farsi assorbire l'Essenza di Sangue dal Fulmine Malvagio Nemesi del Sangue. Lin Ming sentì che metà del suo corpo stava diventando freddo e che i suoi piedi e le sue mani si stessero intorpidendo. Il suo tocco divenne meno sensibile e aveva la sensazione che il suo corpo gli fosse estraneo.


Il potere del Fulmine Malvagio Nemesi del Sangue aveva un potentissimo effetto corrosivo. Quando lo si faceva circolare nei meridiani non sarebbe stato diverso da un forte acido, era una sensazione bruciante e dolorosa. Insieme all'enorme consumo di Essenza di Sangue, si aveva la sensazione di essere sull'orlo della morte.


Mu Qianyu vide chiaramente delle chiazze nerastre scorrere dal cuore di Lin Ming per diffondersi per tutto il corpo. Si diffondevano fino ai suoi e perfino al suo collo.


Questo era il respiro della morte; era causato dalla perdita di un'enorme quantità di vitalità.


Mu Qianyu aveva una certa comprensione del Fulmine Malvagio Nemesi del Sangue. Nonostante ci fossero molti praticanti di arti marziali capaci di assorbirlo, il loro fisico avrebbe avuto una carenza di sangue e alcune parti si sarebbero necrotizzate.
Dopodiché avrebbero dovuto spendere un lungo periodo di tempo a recuperare a letto. Non voleva che questo accadesse a Lin Ming. Se il Mistico Regno della Divina Fenice si fosse ufficialmente aperto e Lin Ming non fosse stato in grado di partecipare, avrebbe dovuto aspettare altri tre anni. Una volta che avesse avuto quasi 20 anni avrebbe perso il momento migliore per partecipare.


Mentre ci pensava, Mu Qianyu tirò fuori una Pillola Sanguigna Yang dal suo anello spaziale. Era un medicinale raffinato da un Lingzhi Sanguigno di 1000 anni ed era un tesoro inestimabile. Era anche una delle pillole che sarebbero state capaci di salvare la vita di Mu Qianyu in un momento critico.


"Lin Ming..."


"Sto bene. Sto solo lasciandole assorbire tutta l'Essenza di Sangue che vuole. So cosa sto facendo."


Lin Ming rifiutò la Pillola Sanguigna Yang. La sua vitalità era estremamente formidabile, inoltre aveva anche la vera essenza azzurra. Dovrebbe essere capace di contenere il respiro della morte. Non c'era bisogno che Mu Qianyu sprecasse una pillola così importante che doveva essere usata per salvarle la vita in un momento critico.


Il motivo per cui stava permettendo al Fulmine Malvagio Nemesi del Sangue di inghiottire la sua Essenza di Sangue che desiderava era per fondersi con esso e controllarlo ancora meglio. Alla fine l'avrebbe integrato completamente nel Seme del Dio Blasfemo.


Ma non si aspettava che la natura selvaggia e avida del Fulmine Malvagio Nemesi del Sangue superasse perfino la sua immaginazione.


In quel momento il Fulmine Malvagio Nemesi del Sangue nel corpo di Lin Ming era diventata un'enorme sanguisuga gonfia di sangue. A causa della grande forza attrattiva del Seme del Dio Blasfemo, non importava quanto il Fulmine Malvagio Nemesi del Sangue si fosse dimenato, non sarebbe riuscito a sfuggire a questo vortice aspirante.


"Ah!"


All'improvviso il Fulmine Malvagio Nemesi del Sangue emise un grido rauco. Da un lato si era formata una bocca aperta. Era delle dimensioni di un fagiolo, ma aveva una lunga fila di zanne affilate. Mentre lo guardava, Lin Ming si raggelò; era troppo inquietante e innaturale che un'Anima del Tuono avesse sviluppato una bocca.


"Ah! Ah!"


Il Fulmine Malvagio Nemesi del Sangue gridò più volte e all'improvviso morse le mura del cuore di Lin Ming!


<em>Puff!</em> Schizzò del sangue!


Lin Ming tremò e il suo viso impallidì. Non importava quanto fosse formidabile la sua Essenza di Sangue, era molto difficile sopportare questo dolore!


Lin Ming strinse i denti e poi creò una rete di vera essenza azzurra che formò un bozzolo attorno al Fulmine Malvagio Nemesi del Sangue.


"Capisco... sei tu a causare guai!"


Lin Ming notò una volontà riposta nel Fulmine Malvagio Nemesi del Sangue e sorrise. Uno scoppio di vera essenza avvolse il Fulmine Malvagio Nemesi del Sangue. I quel momento risuonò un crepitio simile a quello di una fiamma che si spegneva. Un filo di anima residua si trasformò in fumo mentre veniva rimossa dal Fulmine Malvagio Nemesi del Sangue.


Lei Mubai, che stava giacendo a terra nella stanza accanto, tremò intensamente. Sputò una bocata di sangue che conteneva una debole traccia di Essenza di Sangue.


Aveva un colorito uguale a quello di una carta funeraria. Le sue labbra tremarono; sapeva che il filo di volontà che aveva nascosto nel Fulmine Malvagio Nemesi del Sangue era stato annientato da Lin Ming!


Sorrise in modo spento con la bocca bagnata di sangue. Aveva riposto quel filo di volontà nel Fulmine Malvagio Nemesi del Sangue molto tempo fa, prima che la sua coltivazione fosse stata distrutta. Pensò che se non poteva impedire a Lin Ming di assorbire il Fulmine Malvagio Nemesi del Sangue, comunque sarebbe riuscito a danneggiare la sua Essenza di Sangue. Ma non si sarebbe mai immaginato che la sua volontà residua sarebbe stata distrutta così facilmente.


Lei Mubai era pieno di disperazione. Rivolse lo sguardo al soffitto e ora non c'era più alcuna luce nei suoi occhi.


.........


Il Fulmine Malvagio Nemesi del Sangue sembrò aver perso la sua forza e il suo vigore una volta distrutto il filo di volontà. Non ebbe più la possibilità di resistere all'enorme forza attrattiva e fu risucchiato nel vortice del Seme del Dio Blasfemo.


"Ahhh!"


Il Fulmine Malvagio Nemesi del Sangue rilasciò un ultimo grido miserabile prima di essere assimilato. L'ago d'acciaio con le spire del drago si allungò di un pollice e sulla sua superficie apparve un piccolo serpente rosso che si attorcigliava attorno all'ago otto volte.


Si era connesso insieme al Fulmine Malvagio Nemesi del Sangue.


<em>Bang!</em>


In quell'istante era nato un nuovo ago d'acciaio con le spire del drago e il potere sfrenato del fulmine si scatenò, fluendo per tutti i meridiani di Lin Ming. Era una potenza così brutale che Lin Ming si sentì tremare e il suo scheletro scricchiolò. Le tossine nei suoi meridiani furono tutte bruciate, riducendosi in cenere!


Lin Ming tossì e poi vomitò una boccata di sangue nero.


Mu Qianyu ne fu scioccata. Sorresse velocemente Lin Ming senza badare ai tabù che esistevano tra gli uomini e le donne. Sondò il corpo di Lin Ming e all'improvviso provò una grande felicità.


I meridiani di Lin Ming si erano collegati ancora una volta e la loro tenacità era aumentata di molto. Finalmente era avanzato al picco del Circolazione!


"Lin Ming sei avanzato!"


"Sì."


Lin Ming fece un respiro profondo. Era già rimasto negli stadi avanzati del Circolazione per molto tempo. Durante i tre mesi che aveva trascorso nell'Isola dello Yin Infernale aveva accumulato troppe tossine nel suo corpo. Le aveva costantemente raffinate ed eliminate, ma era comunque difficile rimuoverle tutte. Non credeva che stavolta il potere del fulmine potesse rimuoverle completamente. Il sangue nero che aveva sputato era composto dalle tossine delle pillole che aveva nel suo organismo.


La coltivazione di Lin Ming si era già avvicinata al picco del Circolazione. Al banchetto si era consolidata ulteriormente e, dopo aver compreso il secondo strato delle 'Divine Cronache Proibite dell'Uccello Vermiglio' e aver bruciato le tossine, era riuscito ad arrivare al picco del Circolazione.


"Mi chiedo se la mia forza può superare quella di un maestro agli inizi dello Xiantian ora?"


Quando aveva attivato la Forza del Dio Blasfemo, era riuscito ad ottenere una potenza capace di rivaleggiare con un maestro agli inizi dello Xiantian. Ma la Forza del Dio Blasfemo non poteva durare in eterno. In una battaglia prolungata, probabilmente avrebbe perso. Al massimo sarebbe finito in parità.


Ora che era salito di livello, Lin Ming era diventato ancora più potente. Voleva trovare un maestro agli inizi dello Xiantian per testare la sua forza, poter rivaleggiare con un maestro agli inizi dello Xiantian e sconfiggerne uno erano due concetti completamente diversi.


Usò i suoi sensi per esaminare l'Anima del Tuono appena evoluta e rimase sorpreso:"Uh? È cambiata così?"


Sull'ago d'acciaio con le spire del drago sentiva due energie. La potenza frenetica e violenta del Fulmine Divino del Drago del Fiume Viola e il crudele Fulmine Malvagio Nemesi del Sangue assetato di vite!


"Ha mantenuto entrambe le caratteristiche delle Anime del Tuono?"


"Non solo, ma è diventata di grado Earth media qualità!"


Nonostante al momento fosse la più debole del suo grado, Lin Ming era soddisfatto.


Mentre Mu Qianyu notava l'entusiasmo di Lin Ming, alla fine si rilassò. Sembrava che il ragazzo fosse riuscito a mantenere tutto sotto controllo. In quel momento le chiazze nere nel corpo di Lin Ming stavano iniziando a sparire. La sua pelle ritornò ad assumere il suo solito colore pieno di vita.


Lo sguardo di Mu Qianyu si animò. Voleva dare un'occhiata più da vicino all'Anima del Tuono di Lin Ming, ma in realtà sarebbe stata una richiesta molto scortese. Anche tra amici non si poteva chiedere avventatamente di vedere l'ultima risorsa dell'altro. Non solo, ma quest'Anima del Tuono riguardava anche i segreti nel corpo di Lin Ming.


Tuttavia, una volta che la curiosità di una ragazza fosse destata, sarebbe stata molto difficile trattenersi. Mu Qianyu voleva davvero sapere perché Lin Ming era capace di contenere due Anime del Tuono nel suo corpo. Batté gli occhi e disse dolcemente:"Potrei dare un'occhiata alla tua Anima del Tuono?"


Era piacevole sentire un tono così dolce. Di fronte a Mu Qianyu, Lin Ming non esitò così tanto, fece uscire direttamente la Divina Anima del Tuono Demoniaca.


<em>Chi!</em>


L'ago lungo tre pollici balzò dalle dita di Lin Ming e si fermò sul suo palmo, fluttuando su di esso vorticando.


Sull'ago c'era un Drago del Fiume Viola e un serpente rosso attorcigliati. Un drago, un serpente, entrambi erano molto realistici. Su di essi era delineata ogni scaglia e si potevano vedere i loro occhi pieni di vita. Sembrava che fossero un vero drago e un serpente intrappolati su un ago.


Mentre appariva l'Anima del Tuono, si dispersero delle scariche elettriche viola rossatre in ogni direzione e l'energia Origin di tipo fulmine della stanza diventò frenetica, come se fosse risucchiata in continuazione dalla Divina Anima del Tuono Demoniaca, formando un vortice viola e rosso.


Mu Qianyu spalancò gli occhi con un'espressione scioccata:"Questa... questa è l'Anima del Tuono?"
                                


                                



