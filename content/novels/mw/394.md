---
weight: 3940
title: Capitolo 394 - Concetto del Fuoco
pubDate: 2025-12-15T08:37:10.212Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 6 Capitoli in coda
-Schadenfreude</em>


Lin Ming rimase stordito sentendo lo spazio che si distorceva attorno a lui. Quando aprì gli occhi, sussultò. Prima di entrare nel Mistico Regno della Divina Fenice si era immaginato molte volte come sarebbe stato, ma non si sarebbe mai aspettato di vedere una scena del genere!


Di fronte a Lin Ming c'era una vasta distesa di roccia rossa. Era spoglia senza un solo tocco di verde e tra le rocce rose scorrevano fiumi di lava. Queste pietre sembravano essere state bruciate dalla lava. C'erano gigantesche piscine di lava ovunque e delle bolle d'aria risalivano insieme alle ondate di calore. Con uno scoppiettio diffondevano un odore nocivo di zolfo accompagnato da un'ondata di calore. Questa foschia era tossica, una persona normale ne sarebbe stata soffocata e sarebbe morta immediatamente.


Lin Ming non sarebbe stato così scioccato da uno spettacolo del genere se non avesse visto una vasta distesa di ghiaccio dietro di sé!


C'erano tempeste di neve e le pianure di ghiaccio erano lisce come uno specchio. Le punte dei ghiacciai sporgevano dal terreno come delle torri e brillavano come delle stelle. Il vento freddo portava con sé una densa grandinata che si diffondeva in ogni direzione, veloce come una freccia. Se una persona normale fosse venuta qui, allora questi proiettili di ghiaccio avrebbero trapassato il suo corpo!


Da una parte c'era una terra di lava, dall'altra un campo di ghiaccio, una parte era ardente e l'altra gelida. Questo paesaggio così contrastante era incredibile.


"Questo è il Mistico Regno della Divina Fenice!" Disse Mu Dingshan. Era la seconda volta che veniva qui e aveva già visto questa scena.


Il Mistico Regno della Divina Fenice poneva un limite in base all'età dello scheletro. Inoltre l'intervallo di tempo tra un'apertura e l'altra era molto lungo. Normalmente un praticante di arti marziali sarebbe riuscito ad entrarci due volte in tutta la sua vita.


Nella strada in cui era Lin Ming, brillavano periodicamente delle luci brillanti. Ad ogni bagliore appariva un altro discepolo. Dopo essersi abituati alla strana sensazione dovuta alla distorsione dello spazio, aprirono gli occhi e rimasero esterrefatti di fronte allo spettacolo che Lin Ming aveva appena visto.


Questa era la prima volta che queste persone venivano nel Mistico Regno della Divina Fenice. Nonostante alcuni avessero sentito delle descrizioni al riguardo, vederla di persona dava una sensazione scioccante. Dopotutto, sentirne parlare e osservarlo erano due concetti completamente diversi.


Dopo che tutti i discepoli arrivarono, Mu Dingshan disse:"Bene. Questo Mistico Regno della Divina Fenice è un mondo indipendente, non fa parte del continente Tianyan. Le due terre del fuoco e del ghiaccio sono divise da un incantesimo e si estendono per una grande distanza. Sceglietene una secondo il vostro attributo ed entrate! I discepoli della Fazione del Luan Blu entrino nel campo di ghiaccio mentre quelli dell'Uccello Vermiglio entrino nel mondo di lava! Ricordatevi dell'avvertimento dell'Onorabile Maestra della setta e date la massima priorità alla vostra sicurezza. Ora procedete in gruppo o da soli.
Andate!"


Mondo indipendente?


Guardando verso l'alto, Lin Ming vide due soli ardenti nel cielo. Quello del mondo di fuoco era estremamente caldo ed emetteva perfino una debole luce blu come un'enorme sfera di fuoco. L'aria stessa si stava distorcendo per il calore, facendolo sembrare un'illusione.


Ma il sole del mondo di ghiaccio sembrava senza vita, come un oggetto distante. La luce di questo sole non dava alcuna sensazione di calore, invece raggelava. Questa meraviglia, se non un illusione, era impossibile da vedere nel continente Tianyan.


Se questo non fosse stato il continente Tianyan ed era un mondo separato, allora come si era formato naturalmente? O forse era stato creato da un Supremo Esperto?


Lin Ming divenne pensieroso. In quel momento Mu Dingshan chiese:"Lin Ming vorresti esplorare da solo o in gruppo?"


"Se andassi da solo riuscirò a raggiungere la Sala Principale dell'Antica Fenice o mi perderei?"


"No, questo mondo ha innumerevoli strati di principi misteriosi ed enigmi. Non importa in che direzione andrai, tra tre giorni ti recherai inevitabilmente alla Sala Principale dell'Antica Fenice."


"Allora andrò da solo."


"Ahah, anche io ti suggerirei di andare da solo. Questo Mistico Regno della Divina Fenice è una landa incredibilmente vasta. Fino ad ora nessun discepolo è mai riuscito a raggiungere la fine di questo Mistico Regno della Divina Fenice anche se ogni volta veniamo trasportati in un luogo diverso. Il Mistico Regno della Divina Fenice contiene innumerevoli opportunità fortunate, ma se andassimo un groppo l'area che ricopriremmo sarebbe molto più piccola. Anche se incontrassimo un'opportunità fortunata sarebbe difficile da spartire. Se vai da solo allora tutto dipenderà dal tuo destino. Naturalmente è meglio intraprendere questa via."


"Vorrei anche consigliarti di fare attenzione, più ti inoltri nel territorio e più ci saranno pericoli. Se vuoi stare un po' più al sicuro puoi rimanere vicino ai confini; non ci saranno pericoli lì. Tre giorni dopo potrai anche entrare nella Sala Principale dell'Antica Fenice. Naturalmente se farai così però non incontrerai alcuna opportunità fortunata."
Mu Dingshan era la persona più esperta riguardo al Mistico Regno della Divina Fenice, così disse ogni cosa che sapeva a Lin Ming."


Più ci si inoltrava e più ci sarebbero stati pericoli, ma avrebbero incontrato ancora più opportunità.


Lin Ming capì sempre di più perché nel Mistico Regno della Divina Fenice si poteva morire indipendentemente dal livello di forza o talento. Questo era a causa della tentazione troppo forte di esplorare le parti più lontane e sconosciute dal regno.


Quelli che percorrevano la via marziale e sognavano di arrivare al picco di tutte le arti marziali erano degli avventurieri; non potevano sopprimere la loro curiosità.


Anche Lin Ming voleva inoltrarsi nelle profondità i questo territorio. Se fosse rimasto vicino ai confini avrebbe percorso una via che gli altri avevano già attraversato e sarebbe stato del tutto inutile.


"Grazie per l'avvertimento Apprendista Senior Mu. Allora partirò." Lin Ming mise le mani a coppa, si inchinò e poi se ne andò da solo. Naturalmente si diresse verso il mondo di fuoco. Più camminava e più procedeva più velocemente, arrivò al punto quasi di volare.


Mu Dingshan vide Lin Ming scomparire tra la nebbia rossa e sospirò. Nonostante Mu Yuhuang lo avesse avvertito più volte di essere prudente, probabilmente sapeva bene che Lin Ming avrebbe esplorato le parti più profonde del Mistico Regno della Divina Fenice. Altrimenti che utilità avrebbe avuto entrarci?


Il vento ardente soffiò contro il suo volto cercando di arrostirlo. L'aria era piena di un pungente odore di zolfo e, mentre guardava in lontananza, vide che tutto era ricoperto da una densa nebbia rossa. Lin Ming poteva vedere solo a 1000 piedi di distanza circa, ma più continuava a procedere in avanti e più il suo campo visivo si rimpiccioliva!


Nonostante avesse volato ad alta velocità per un intero giorno, con la sua resistenza, Lin Ming non aveva bisogno di fermarsi a riposare. Questo tipo di velocità era rara perfino per tutte le generazioni precedenti dei discepoli dell'Isola della Divina Fenice.


Nel Mistico Regno della Divina Fenice non c'era la notte; il sole ardente non si muoveva. Dopo chissà quanto tempo, Lin Ming sentì all'improvviso un rombo provenire da sopra di lui. Quando guardò verso l'alto sussultò. Nel cielo c'erano decine di raggi color arcobaleno che stavano precipitando con una velocità allarmante.


C'erano meteoriti ampi dieci piedi o ancora più grandi. Erano avvolti da fiamme ardenti e avevano una lunga coda di fuoco. Fischiavano mentre precipitavano a terra.


Quanta forza era contenuta in questi proiettili? Una meteora ampia solo qualche decina di piedi era in grado di spazzare via un intero villaggio! Questo non era un assalto a cui un corpo poteva resistere, a meno che non fosse un Supremo Esperto del Regno Divino.


<em>Bang! Bang! Bang!</em>


Mentre i meteoriti si schiantavano, precipitarono tra la roccia rossa e nelle gigantesce piscine di lava, provocando delle enormi esplosioni. Lin Ming vide la lava schizzare per centinaia o anche migliaia di piedi verso il cielo!


Il terreno tremò e si estese una terrificante onda d'urto; era impossibile rimanere in piedi in modo stabile.


Lin Ming mantenne una concentrazione assoluta. La velocità della pioggia di meteoriti era troppo grande. Nonostante l'area fosse grande, non poteva sfuggire all'esplosione, poteva solo evitarla in anticipo. Fortunatamente la pioggia di meteoriti non era troppo fitta e c'erano pochi proiettili enormi.


Mentre stimolava la sua vera essenza protettiva, Lin Ming si mosse seguendo la traiettoria della luce color arcobaleno. Da questo riuscì a determinarne la direzione e la velocità. All'improvviso spalancò gli occhi. Aveva visto un meteorite ampio tre piedi avvicinarsi rapidamente a lui, si sarebbe schiantato non troppo lontano dalla posizione in cui era!


Il Roc Dorato che Squarcia il Vuoto si attivò istantaneamente. Lin Ming usò la sua percezione per seguire la traiettoria del meteorite mentre scatenava ancora di più la sua vera essenza per evitare l'impatto.


Se l'onda d'urto l'avesse colpito, la vera essenza che lo proteggeva si sarebbe strappata come carta.


<em>Bang!</em>


Il meteorite si schiantò sul terreno e l'esplosione fu assordante, quasi gli fece scoppiare i timpani. Lin Ming fu scagliato via dall'onda d'urto e cadde in una piscina di lava.


Fortunatamente la vera essenza che lo proteggeva era estremamente resistente. Rimanere nella lava per un breve periodo di tempo non era nulla.


Mentre saltava, Lin Ming vide le rocce attorno a lui rompersi. La lava schizzò al cielo e il fuoco iniziò ad ardere all'impazzata!


Questo è...


Lin Ming spalancò gli occhi. Poteva sentire chiaramente il lamento del Seme del Dio Blasfemo e l'irrequietezza dell'Essenza di Fuoco. All'improvviso Lin Ming ne fu illuminato... all'inizio non c'era del fuoco nella gigantesca piscina di fuoco, ma dopo l'impatto con il meteorite si era formato un enorme incendio...


<em>Bang! Bang! Bang!</em>


Mentre i meteoriti si schiantavano in lontananza, le fiamme ardenti si riflessero nelle pupille di Lin Ming. Sembrava potesse vedere l'origine del fuoco...


L'origine del fuoco era la sua Legge e anche il Concetto di Fuoco.


Lo scontro, il movimento e la terrificante esplosione aveva creato una fiamma enorme.
Più violenta era l'esplosione e più sarebbe stato terrificante il fuoco.


Se un meteorite che colpiva il terreno poteva creare un fuoco così terrificante, allora se fosse stata usata della vera essenza?


Se della vera essenza colpisse, allora avrebbe creato delle fiamme ancora più terrificanti?


<em>Woosh!</em>


Un altro meteorite andò a schiantarsi contro Lin Ming, era ancora più grande dell'ultimo. Lin Ming volò via con il Roc Dorato che Squarcia il Vuoto. Comunque non andò troppo lontano. Aveva intenzione di rimanere un po' vicino, così da poter osservare con la sua percezione il meteorite.


<em>Bang!</em>


La terra sembrò strapparsi. La lava e le onde d'urto distruttive che lo seguivano erano ancora più terrificanti di prima. Lin Ming fu scagliato all'indietro da questa terrificante tempesta.


Lin Ming subì un grosso colpo e sputò una boccata di sangue, ma il suo sguardo era pieno di gioia!


"Il Concetto di Fuoco, l'ho toccato!"


Anche se era rimasto gravemente ferito Lin Ming non ci badò. Evocò la sua vera essenza e menò un colpo con la sua Lancia della Cometa Viola!


Di fronte all'oceano di fiamme e lava che si stava avvicinando, la lancia trapassò le fiamme, scontrandosi con le onde laviche.


L'essenza del fuoco e del calore erano prodotte dall'impatto... con la vera essenza a stimolarle, si poteva raddoppiare il potere delle fiamme!
                                


                                



