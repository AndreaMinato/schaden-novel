---
weight: 40
title: Capitolo 4 - Tecnica Antica
pubDate: 2024-05-22T19:10:15.569Z
tags:
    - mw
---




Il Palazzo Marziale di Fortuna Celeste possedeva solo ottant'anni di storia. Il Palazzo delle Sette Arti invece era stato fondato da un clan di terzo livello, la Valle dei Sette Misteri; un'organizzazione che possedeva un patrimonio di seicento anni e numerose Tecniche Antiche!


Chi praticava le tecniche antiche del Palazzo Marziale di Fortuna Celeste aveva poche speranze di raggiungere lo stadio della Circolazione, mentre quelle del palazzo delle Sette Arti avrebbero permesso di avanzare allo stadio della Circolazione finché si fosse posseduto un talento marziale di livello quattro!


Per quanto riguarda Lin Ming, lui non aveva neanche un manuale d’allenamento decente. Tutto quello che possedeva era ‘Arti Marziali per Principianti’. Ogni giorno si allenava prendendo a pugni tronchi d'albero e disossando animali. Questa era la via marziale di Lin Ming!


Negli ultimi anni aveva potuto solo dipendere da sé stesso. Aveva esplorato da solo gli aspetti delle arti marziali attraverso il duro lavoro e, passo dopo passo, aveva raggiunto il Primo Stadio della Trasformazione del corpo!


Per lui, le Tecniche Antiche erano molto importanti!


Lin Ming era incredibilmente entusiasta, organizzò meticolosamente ogni informazione riguardo a questa Tecnica Antica. Non molto tempo dopo, queste 'Scritture del combattente del Caos Primordiale' lo sorpresero ancora una volta!


Le 'Scritture del combattente del Caos Primordiale' erano all'apice tra i manuali dell'allenamento fisico del Regno Divino. Tuttavia, anche seno era di massimo livello, trattavano solo la Trasformazione del Corpo e quindi non erano così preziosi nel Regno Divino. Il motivo per cui Lin Ming era sorpreso era perché aveva finalmente capito cosa fosse il Regno Divino.


Il Regno Divino era un piano di livello più elevato che possedeva centinaia di milioni di anni di eredità. Allenamento fisico, arti marziali, tecniche della spada, formazioni, tutto questo era stato sviluppato e affinato all'estremo. Era un mondo riservato ai guerrieri più forti della Via Marziale! Lin Ming non poteva nemmeno immaginarsi di cosa fossero capaci!


Quindi queste 'Scritture del combattente del Caos Primordiale' erano semplicemente inestimabili! Inoltre, c'erano altri frammenti d’anima all'interno del Cubo Magico. Una volta che la sua forza avesse raggiunto un livello sufficiente, sarebbe stato in grado di integrarne ancora di più!


Considerando tutto questo, Lin Ming era incredibilmente eccitato.


Ora ciò che Lin Ming temeva di più era che il manuale fosse incompleto. Dopotutto il frammento d’anima che aveva assorbito era solo un piccolissimo frammento. Sarebbe stato un peccato assoluto se fosse stato così. Fortunatamente, mentre continuava ad incorporare le 'Scritture del combattente del Caos Primordiale', notò che erano un manuale completo. Trovò tutto, dallo stadio della forza, della carne, delle viscere, all’alterazione dei muscoli, alla forgia delle ossa e alla fase della circolazione.


Questo fatto era abbastanza sorprendente per Lin Ming. Nel continente Tianyan, i manuali per la Trasformazione del Corpo trattavano solo di uno stadio. Ad esempio, il manuale dei "Canali della vera alterazione dei muscoli' era destinato specificamente per la fase dell'Alterazione dei Muscoli, il manuale della 'Formula Divina della Forgia delle Ossa Dorate' per la Forgia delle Ossa, il manuale 'Nove Pulsazioni Divine’ per la Fase della Circolazione e così via.
Tuttavia queste 'Scritture del combattente del Caos Primordiale' erano in grado di portare una persona alla Fase della Circolazione. Ma ciò che Lin Ming scoprì dopo questo lo scioccò ancora di più.


Nel continente Tianyan, lo Stadio della Circolazione segnava la fine della Fase della Trasformazione del Corpo. Dopodiché, si passava al Consolidamento dell’Essenza, che era divisa nello stadio Post-Celestiale e Pre-celestiale. Per la maggior parte delle persone, la fase della Circolazione era una restrizione insuperabile. Queste persone sarebbero rimaste per sempre bloccate nello stadio della Forgia delle Ossa.


Lo stadio della Circolazione era il limite per le vene all'interno del corpo umano. Era risaputo. Tuttavia secondo le ‘Scritture del combattente del Caos Primordiale' esisteva un’altra fase al di là dello stadio della Circolazione: la Tempra del Midollo!


Oltre ancora c'erano altri passi da completare, bisognava aprire le 'Otto Porte Nascoste dei Tronchi Celesti'! Utilizzando gli Otto Trigrammi per sintonizzarsi con il movimento dei Nove Corpi Celesti, si potevano aprire otto porte all'interno del proprio corpo. Nove Stelle del Palazzo del Dao! Grazie ad esse, si potevano superare i limiti del corpo e raggiungere un livello ancora più elevato!


Sia la Tempra del Midollo che l’apertura delle Otto Porte erano processi paralleli che non avrebbero condizionato l'entrata nello stadio Post-Celestiale o Pre-Celestiale. Questo avrebbe permesso di più elevato di realizzazione della Via Marziale rispetto ad altri. I vantaggi erano evidenti!


Lin Ming era rimasto senza parole dallo shock. Queste 'Scritture del combattente del Caos Primordiale' erano un vero e proprio tesoro!


Lin Ming era entusiasta e non vedeva l’ora di allenarsi. Tuttavia, prima di cominciare, controllò la tasca vicino al suo petto per il Cubo Magico. Con sua grande sorpresa, il cubo era scomparso!


Lin Ming si spaventò ed iniziò a sudare freddo. Cercando ancora, sentì qualcosa di strano sul suo petto. Si tolse i vestiti e sulla pelle della parte sinistra del petto trovò uno strano simbolo esattamente uguale a quello della superficie del Cubo Magico.


'Il cubo magico è entrato nel mio corpo?' Lin Ming ricordò che la donna dall'aura sacra aveva evocato il Cubo Magico dal palmo della mano. Non c'era da meravigliarsi che lei potesse farlo. Tuttavia Lin Ming non aveva idea di come evocarlo.


Lin Ming cercò di evocare il Cubo Magico, ma senza alcun risultato. Si sentì un po' deluso. Dopotutto c’erano così tanti frammenti d’anima all'interno del Cubo Magico. Prima aveva ottenuto un enorme tesoro solo sfiorando la luce più piccola e debole. Se fosse riuscito a incorporarne altre, allora la quantità di tesori che avrebbe potuto sbloccare sarebbe stata semplicemente inimmaginabile.


Pensando a questo, Lin Ming sorrise con amarezza. Stava diventando imprudente. Se il più piccolo fra i frammenti d’anima senza padrone aveva quasi divorato la sua coscienza, probabilmente quelli più grandi sarebbero stati in grado di annientarlo in un istante!
'Smettila di illuderti!'


Sembrava che avrebbe potuto esplorare i segreti del Cubo Magico una volta che la sua coltivazione avesse raggiunto un livello ancora più alto. Quello che doveva fare adesso era praticare le 'Scritture del combattente del Caos Primordiale’ il più presto possibile.


Lin Ming smise di provare ad evocare il Cubo Magico e iniziò ad esaminare la Tecnica Antica del Regno Divino.


L'essenza del 'Scritture del combattente del Caos Primordiale’ era quello di trasformare il corpo in un'arma divina con forza straordinaria.


Inoltre le 'Scritture del combattente del Caos Primordiale’ davano importanza alle tecniche basate sulla forza fisica. Già la prima Fase della Forza era molto diversa da quella normale.


Normalmente, una volta che una persona era capace di usare una forza di mille jin (604 kg), avrebbe raggiunto una buona comprensione e poteva distruggere un Albero del Ferro con un solo pugno. Le 'Scritture del combattente del Caos Primordiale’ tuttavia, non si concentravano solo sulla forza, ma anche sulla precisione e il controllo della quantità di forza usata. Una volta raggiunta una comprensione superiore, si poteva usare il palmo della mano per trasformare un tronco d'albero in fibre sottili!


Lin Ming si riempì di un grande desiderio leggendo questa parte. Non c'era alcun dubbio sul fatto che allenare queste 'Scritture del combattente del Caos Primordiale’ lo avrebbe reso molto più forte dei maestri ordinari!


...


Tre giorni dopo


Ai piedi della Grande Montagna Zhou, la luna piena brillava nel cielo. Lin Ming stava meditando ad occhi chiusi in una pianura. Respirava seguendo un ritmo specifico, rimanendo fermo lì per chissà quanto tempo. Sembrava una scultura illuminata dalla luce lunare.


Stava praticando la ‘Formula del Caos Primordiale’, uno speciale metodo di circolazione dell’energia primordiale derivato dalle 'Scritture del combattente del Caos Primordiale’. Era ottima per utilizzare l’energia primordiale per temperare il corpo e forgiare le ossa. Una volta raggiunta una maggiore comprensione di questa formula, avrebbe ottenuto una forza e una resistenza fuori dal comune rispetto ai suoi coetanei!


I fili d’erba danzavano sotto il soffio del vento notturno. Il respiro di Lin Ming sembrava essere in armonia con la brezza, tutt'uno con l'ambiente circostante.


Una goccia di rugiada era rotolata da una foglia proprio sopra Lin Ming. Condensandosi in silenzio, alla fine cadde.


Lin Ming, che in origine era immobile, improvvisamente aprì gli occhi. Stese la mano destra, facendo cadere la goccia di rugiada sul suo dito. Poi la strinse, si mise in posizione e tirò un pugno.


"Boom!"


Con un tonfo, la spessa corteccia d’albero di fronte a Lin Ming venne scossa, il pugno attraversò la polvere di legno!


Lin Ming espirò e ritirò il suo pugno, lasciando che la goccia di rugiada cadesse verso il basso e si disperdesse.


Il ragazzo sorrise.


Una volta raggiunta la perfezione nelle 'Scritture del combattente del Caos Primordiale’, avrebbe potuto scagliare via la goccia di rugiada senza disperderla. Anche se era lontano da quel livello, aveva comunque ottenuto un certo successo.


Inoltre, il pugno di prima aveva lasciato un segno profondo circa mezzo piede (15 cm) sull'Albero del Ferro. Tre giorni fa, il suo pugno poteva lasciare nella migliore delle ipotesi un solco di solo mezzo pollice (1,3 cm). I suoi attuali risultati erano tutti dovuti alla 'Formula del Caos Primordiale'.


In questi tre giorni, Lin Ming stava praticando questa 'Formula del Caos Primordiale' senza fermarsi ed era finalmente riuscito a raggiungere la fase iniziale. In realtà era stato in grado di allenarsi così velocemente solo grazie ai ricordi dell'esperto. Le esperienze e la comprensione assimilate gli davano un vantaggio notevole. Anche il metodo di circolazione era profondamente radicato nell'anima dell'esperto. Tutto quello che doveva fare Lin Ming era ricordarlo con il corpo.


A causa del pazzesco programma d’allenamento, anche il tasso di consumo di Lin Ming di erbe medicinali divenne molto più veloce. Aveva usato tre fette di Ginseng Sanguigno. Di questo passo l'avrebbe consumato tutto nel giro di quindici giorni.


Ora aveva la soluzione per i manuali d’allenamento, ma non aveva ancora abbastanza erbe medicinali...


Così, passarono due giorni e la forza di Lin Ming continuò a crescere, ora era in grado di disossare tranquillamente Bestie Feroci Livello Uno. Per lui anche macellarne cinque di livello Due era facile.


...


Un mattino Lin Xiaodong si recò al Padiglione dello Splendore per venire a trovare Lin Ming, il ragazzo gli aveva detto che stava lavorando lì anche se aveva omesso il motivo per cui l'aveva fatto.


"La Fiera Annuale di Arti Marziali?" Lin Ming rimase scioccato sentendo la proposta di Lin Xiaodong.


"Esatto, ci saranno molti maestri di arti marziali e nobili e venderanno oggetti estremamente rari!”


Lin Ming alzò le spalle e rispose: "Come potremmo permetterceli? Mi sono rimasti meno di venti liang d'oro."


"Che importa se non ce li possiamo permettere? Possiamo sempre andare a guardare. Prendila come un'esperienza. Inoltre entreremo presto nel Palazzo Marziale, quindi dovremmo almeno comprarci una buona arma. Anche se non possiamo permettercene una di alta qualità potremmo prenderne una decente."


Non volendo deludere Lin Xiaodong, Lin Ming accettò. Dopotutto sarebbe stata un'esperienza positiva.


Mentre si stavano dirigendo lì, Lin Xiaodong continuò a parlare della fiera, della sua distanza dal Palazzo delle Sette Arti, dalle aree suburbane e altri dettagli ancora, era molto informato al riguardo. Mentre stavano camminando per una via, Lin Ming si fermò all'improvviso e posò una mano sulle spalle del suo amico.


"Cosa c'è Fratello Ming?" Chiese Lin Xiaodong.


"Qualcuno sta bloccando la strada." Lin Ming toccò il coltello da disossamento che aveva appeso alla vita. Grazie al suo allenamento nella 'Formula del Caos Primordiale' la sua percezione era aumentata moltissimo.


Poteva indovinare chi era. Pochi giorni fa aveva picchiato l'uomo con le orecchie di scimmia. Ora il suo padrone doveva aver deciso di mostrarsi. Lin Ming se lo aspettava.





