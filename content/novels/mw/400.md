---
weight: 4000
title: Capitolo 400 - Prova del Generale
pubDate: 2025-12-15T08:37:10.213Z
tags:
    - mw
---


<em><strong>CAPITOLO SPONSORIZZATO, ringraziamo Kuba!</strong></em>


"Sala Principale dell'Antica Fenice" lo convertirò a "Sala dell'Antica Fenice". Non appena avrò tempo correggerò anche i capitoli precedenti.<em>
da editare
0/5€, 13 Capitoli in coda
-Schadenfreude</em>


Lin Ming non aveva una comprensione completa del linguaggio del Regno Divino a causa della frammentarietà dei ricordi dei Supremi Esperti. Li richiamò alla mente con cautela e riuscì a stento a capire il significato di quelle parole.


"Talento soddisfacente per i requisiti di un generale. Puoi continuare fino alla Prova del Generale!"


Prova del Generale?


Lin Ming era scioccato.


Chi stava parlando? Questa Sala dell'Antica Fenice era esistita da decine di migliaia o perfino centinaia di migliaia di anni. A parte qualche Supremo Esperto del Regno Divino che aveva compreso completamente i misteri e i principi della vita e della morte nessuno sarebbe riuscito a vivere così a lungo. Non dovrebbe esserci nessuno qui; era un messaggio lasciato dai creatori di questo luogo?


Era una possibilità. Naturalmente c'erano anche delle formazioni che potevano registrare i suoni e preservarli per moltissimo tempo.


Cos'era la prova del generale?


Una luce avvolse Lin Ming. Un momento dopo sentì di trovarsi in un luogo completamente diverso.


Dopo diverse decine di respiri di tempo, Lin Ming si adattò lentamente alla sensazione strana e spiacevole del teletrasporto. Mentre apriva lentamente gli occhi, vide che era uscito dalla Sala. Dietro di lui c'era una caverna e di fronte una vastissima pianura. Non c'erano ghiacciai, né fiumi di lava, solo una landa nera con delle rocce sparse e un po' di vegetazione.


Guardando con più attenzione, Lin Ming riuscì a vedere diverse armi distrutte e seppellite nel terreno. C'erano anche degli scheletri incompleti, erano così antichi da essere quasi friabili al tocco.


Lin Ming estrasse velocemente diverse ossa dal terreno e le confrontò con un corpo umano. Non era riuscito a trovare alcuna differenza.


"Il Clan dell'Antica Fenice era composto da esseri umani del continente Tianyan?"


Lin Ming diventò assorto.


In quel momento una massa di luci confuse apparì di fronte a lui. Un secondo dopo si radunarono fino a formare un volto umano, proprio come un fantasma.


"Anche questo è un avversario formato da energia?" Lin Ming tirò fuori istintivamente la Lancia della Cometa Viola facendo circolare la vera essenza del proprio corpo e preparandosi a combattere da un momento all'altro.


Tuttavia il volto umano aprì bocca e iniziò a parlare:"Prova..."


Era un tono di voce monotono e freddo, senza la minima emozione. Sorprendentemente si esprimeva con il linguaggio del Regno Divino.


Lin Ming la fissò in totale confusione. Questa sorta di fantasma era il resto di un corpo spirituale?


Ma che genere di corpo spirituale poteva vivere così a lungo? Aveva protetto la Sala della Divina Fenice per tutto questo tempo? Era riuscito a vivere così a lungo?


"Chi sei?" Chiese Lin Ming. Dopo aver richiamato i ricordi frammentari dei Supremi Esperti del Regno Divino, era riuscito a comporre una frase. Questa era la prima volta che aveva usato il difficile linguaggio del Regno Divino e la sua pronuncia era un po' impacciata. Tuttavia il fantasma di fronte a lui sembrò comprenderlo.


"Sono lo Spirito del Palazzo, il guardiano di questa terra."


"Spirito del Palazzo? Sei già morto?" Chiese Lin Ming con un'espressione sbalordita. Nel continente Tianyan esistevano creature come fantasmi, vampiri e zombie. In effetti alcuni praticanti di arti marziali erano capaci di separare la propria anima dal corpo, arrivando al punto da potersi separare completamente dopo la morte e diventare un praticante di arti marziali fantasma che divorava le anime degli altri per coltivare.


"Morto? No, ho sempre avuto questo aspetto fin dalla nascita. Faccio parte della razza degli Spiriti o ad essere più precisi della razza degli Spiriti di Pietra."


"Spirito di Pietra?" Lin Ming alzò le sopracciglia; questa era la prima volta che aveva sentito parlare di una razza del genere.


"Le rocce hanno un'anima, così come le montagne e il mondo. Una volta che una roccia ha attraversato innumerevoli anni può nutrire uno 'spirito'. Questa è la mia razza degli Spiriti di Pietra. La durata della vita della mia razza è uguale a quella della roccia stessa. Quando dormiamo, riposiamo tra le rocce e possiamo farlo per 100.000 anni di tempo.
Non è niente di particolare."


Oh cielo!


Lin Ming era senza parole. Vita lunga come quella delle rocce? Quanto poteva durare una roccia? Se veniva posata in un punto e non si fosse rotta o sciolta, sarebbe durata quasi per l'eternità.


Una sola dormita poteva durare 100.000 anni. Questo tipo poteva aver dormito fin dalla creazione di questo Palazzo dell'Antica Fenice.


Lin Ming immaginò che questo tipo fosse una creatura simile a quel Yan Mo della Terra Sacra dello Stregone. Era stato mandato dal suo padrone a gestire e a sorvegliare il luogo della prova. Quindi chiese:"Vorrei chiedere, qual è il significato della prova del generale?"


"Il Palazzo dell'Antica Fenice è un campo di allenamento dell'esercito del clan dell'Antica Fenice.
Ci sono tre livelli in totale: il livello del re, del generale e del soldato. I tuoi compagni al momento sono nella prova del soldato, tu in quella del generale!"


Lin Ming sussultò. Non si sarebbe mai immaginato che questo Palazzo dell'Antica Fenice fosse un campo di allenamento per un esercito! Era un posto su una scala così enorme, che tipo di esercito stava allenando? A che genere di guerra stavano partecipando?


Quindi Mu Dingshan, Mu Xiaoqing e gli altri potevano essere considerati solo comuni soldati, mentre lui un generale o un qualche tipo di ufficiale militare. E il cosiddetto re? Che livello era?


Lin Ming non poté non chiedere:"Di che tipo di talento ha bisogno un partecipante al livello di re?"


"Non ha solo bisogno di talento, ma sopratutto del sangue dell'Antica Fenice. Nonostante tu abbia una piccola traccia del sangue di una Bestia Divina, non è la stessa che possiede il mio clan dell'Antica Fenice." Disse il Palazzo dello Spirito senza alcuna emozione.


Lin Ming era scioccato; il sangue della scaglia inversa in lui era stato notato da questo Spirito del Palazzo, ma non era strano. Il clan dell'Antica Fenice doveva avere un livello di comprensione riguardo alle Bestie Divine di gran lunga superiore a quella della Divina Fenice.


"Come si svolge la prova del generale? Morirò se perderò?"


"La prova consistere nel combattere un esercito. Se verrai sconfitto potrai ritirarti in questa caverna e provare di nuovo, ma se morirai durante la prova, allora morirai davvero. Sia il soldato che il sergente hanno entrambi bisogno di sottoporsi ad un battesimo di sangue per crescere. Altrimenti sarebbe impossibile affrontare la crudeltà e la brutalità di un campo di battaglia. Dopo un po' di tempo tornerò a valutare la tua situazione."


"Qual è il periodo di tempo? Sette giorni? Cosa succede se non posso completare gli obiettivi entro sette giorni?" Non poté non chiedere Lin Ming. Aveva sentito da Mu Dingshan che il normale periodo di tempo nella Sala dell'Antica Fenice era di sette giorni, ma dopo aver ascoltato le parole di questo Spirito del Palazzo, dubitava che la prova potesse essere completata in soli sette giorni.


"Sette giorni è solo il periodo di allenamento dei soldati. La prova del generale finirà solo una volta che la completerai o quando morirai."


"Finché non la completo? Quanto tempo ci metterei?"


"Il tempo necessario varia per ogni persona. Se è un periodo breve, allora circa due anni, sennò è possibile che ne duri anche dieci."


"Cosa?! Dieci anni?!" Lin Ming sussultò. Lui stesso aveva vissuto per soli 16 anni e aveva coltivato solo per circa quattro anni, eppure questo Spirito del Palazzo aveva detto con noncuranza un periodo di tempo così lungo!


Se avesse davvero coltivato qui per tutto questo tempo sarebbe stato assurdo.


Lin Ming era senza parole. Allenarsi in un'area isolata per molto tempo non sarebbe stato più veloce rispetto alla coltivazione all'esterno sperimentando ogni sorta di prova, figuriamoci farlo per così tanto tempo. Forse perfino l'Isola della Divina Fenice avrebbe pensato che fosse morto qui, inoltre doveva pensare ai suoi genitori; come si sarebbero sentiti se avessero pensato che fosse morto?


"Mi rifiuto!"


Disse senza esitare Lin Ming.


"Mi scuso, ma sono solo un messaggero e non ho l'abilità di cambiare lo svolgimento della prova. La formazione si è già attivata. Ora non hai altra scelta se non completare la prova; non terminerà finché non la finirai. Ma non essere così frettoloso nel rifiutare. Se puoi completare la prova riceverai dei premi inimmaginabili. Più velocemente completerai la prova e più grandi saranno i premi.


"Che premi?" Lin Ming non poteva immaginarsi un premio che potesse compensare diversi anni di vita, ma mentre parlava, si ricordò all'improvviso di una cosa e iniziò ad annaspare.


Aveva ricordato la storia che Mu Fengxian gli aveva detto. L'Isola della Divina Fenice era stato un comune piccolo Sect, ma 3000 anni fa, a causa dell'ascesa della Città dell'Imperatore Infernale, non ebbero altra scelta se non partire per terre più sicure e riposizionarsi nell'Isola della Divina Fenice.


Allora, la fondatrice dell'Isola della Divina Fenice aveva incontrato un'opportunità fortunata ed era entrata nella Sala dell'Antica Fenice. Lì aveva ottenuto simultaneamente il sangue dell'Uccello Vermiglio e del Luan Blu. Questo era il solo motivo per cui l'Isola della Divina Fenice era riuscita ad ottenere 3000 anni di gloria!


Il sangue dell'Uccello Vermiglio e del Luan Blu poteva essere ereditato dalle future generazioni. C'erano molti discendenti della fondatrice che erano riusciti ad ereditare questo sangue e in alcuni di loro, ogni due generazioni, avevano una stirpe non diluita. Ad esempio Mu Qianyu e Mu Bingyun avevano entrambe il sangue di una Bestia Sacra nel loro corpo perché l'avevano ereditato dalla fondatrice dell'Isola della Divina Fenice!


Nonostante Lin Ming avesse l'Essenza di Sangue dell'Uccello Vermiglio trapiantata nel suo corpo, era stato comunque un trapianto forzato dalla tecnica creata dall'Isola della Divina Fenice, non era necessariamente una tecnica così formidabile.


Solo un po' di Essenza di Sangue dell'Uccello Vermiglio non era sufficiente, ma se avesse potuto ottenere un trapianto dalla Sala dell'Antica Fenice e aumentare la purezza del suo sangue fino a raggiungere il livello della fondatrice sarebbe stato un grandissimo aiuto per coltivare le 'Divine Cronache Proibite dell'Uccello Vermiglio'!


"Sangue dell'Uccello Vermiglio e del Luan Blu! È possibile riceverli in premio?" Chiese con urgenza Lin Ming.


"Non solo quelli, ma anche il sangue dell'Antica Fenice, ma non potrà essere ottenuto da qualcuno con il tuo talento." Disse lo Spirito del Palazzo con sguardo inespressivo.


"Sangue dell'Antica Fenice!" Lin Ming iniziò ad agitarsi e il suo battito cardiaco accelerò:"Cos'è l'Antica Fenice? Una Bestia Divina?"


Questa domanda poteva sembrare stupida, ma era molto importante; c'era troppo in gioco.
Naturalmente Lin Ming doveva esserne completamente sicuro.


"Naturalmente."


"Quali sono i requisiti?" Disse con impazienza Lin Ming. Aveva pensato che ci sarebbe stato solo il sangue dell'Uccello Vermiglio e del Luan Blu, non si era mai immaginato di poter ottenere il sangue di una Bestia Divina!


Anche una piccola quantità, come quella del sangue della scaglia inversa, sarebbe stato sufficiente a dargli un enorme vantaggio!


Se avesse avuto il sangue dell'Antica Fenice, come sarebbe stato coltivare le 'Divine Cronache Proibite dell'Uccello Vermiglio'? Lin Ming non riusciva ad immaginarselo!


"Il sangue dell'Antica Fenice di solito è un premio della prova del re. Normalmente un talento al livello di un generale non riuscirebbe mai ad ottenerlo. Esiste una sola eccezione, cioè quando completi la prova entro un anno."


Un anno!


Lin Ming fece un respiro profondo. Pensando a tutto ciò che lo Spirito del Palazzo gli aveva detto finora, completare la prova entro un anno era praticamente inconcepibile, ma non poté non chiedere:"Da quando hai iniziato a fare la guardia alla Sala dell'Antica Fenice, quanto tempo è passato? C'è mai stata una persona in grado di completare la prova del generale in un anno?"


"Il mio sonno profondo è durato troppo a lungo, non ho più tenuto conto del passare del tempo. Ma negli anni c'è stata davvero una persona capace di completare la prova in un anno. Tuttavia aveva la stirpe della famiglia Reale, solo che è stato relegato al livello di generale." Disse un po' lentamente lo Spirito del Palazzo. Sembrava che fosse passato troppo tempo e che non potesse più ricordare gli eventi del passato.


"Dato che qualcuno ci è riuscito, allora significa che posso farlo anche io!" Lin Ming era sicuro di sé. Questa era un'opportunità che doveva ottenere assolutamente. Inoltre, anche se non ci fosse il sangue della Fenice come posta in gioco, Lin Ming avrebbe dovuto comunque superare questa prova il più velocemente possibile. Normalmente sarebbe dovuto rimanere qui solo per sette giorni. Se fosse sparito per troppo tempo, allora Mu Qianyu avrebbe pensato che fosse morto!


