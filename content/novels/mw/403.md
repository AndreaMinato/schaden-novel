---
weight: 403
title: Capitolo 403 - Prova Interminabile
pubDate: 2025-12-15T08:37:10.214Z
tags:
    - mw
---


<em><strong>CAPITOLO SPONSORIZZATO, ringraziamo Salvatore!</strong></em><em>
da editare
0/5€, 10 Capitoli in coda
-Schadenfreude</em>


Mu Yuhuang guardò freddamente Yan Yusheng. Normalmente non si sarebbe nemmeno disturbata a rispondere alle sue richieste assurde, ma di fronte alla pressione del Concilio non ebbe altra scelta se non spiegarsi:"Durante la valutazione della Sala dell'Antica Fenice la densità del sangue è il fattore più importante. Per ottenere un'opportunità fortunata naturalmente il sangue dev'essere più puro!"


"Per dare un'opportunità fortunata a Lin Ming si è assunta il rischio e gli ha detto così tanta Essenza di Sangue? Gli altri discepoli cosa faranno? La loro purezza è quasi sufficiente ad allenare le sezioni principali delle 'Divine Cronache Proibite dell'Uccello Vermiglio'. Si sforzano così tanto per coltivare, tutto per poter superare i propri limiti, non è ingiusto per loro?"


La voce di Yan Yusheng non era vivace come quella di Mu Chihuo, si esprimeva con calma e moderazione, ma le sue argomentazioni andavano dritte al punto.


Lo sguardo di Mu Yuhuang divenne sempre più freddo:"Anziano Yan! Se lo trova ingiusto, allora potrebbe dirlo alla Grande Antenata. L'Essenza di Sangue è stata garantita personalmente a Lin Ming dalla Grande Antenata stessa!"


Mu Yuhuang sapeva bene che Mu Chihuo e Yan Yusheng la stavano attaccando verbalmente per richiedere più autorità.


Ci sarebbe stata più Essenza di Sangue dell'Uccello Vermiglio in futuro e volevano l'autorità di controllarla o almeno volevano usare questo incidente come pretesto per diminuire il potere di Mu Yuhuang e richiedere che la distribuzione dell'Essenza di Sangue dell'Uccello Vermiglio dipendesse dalle decisioni del Concilio degli Anziani, invece che lasciarla al capo della Fazione dell'Uccello Vermiglio.


Mu Qianyu un giorno avrebbe comandato la Fazione dell'Uccello Vermiglio ed era anche dalla parte di Mu Yuhuang. Con il suo talento naturale in futuro molto probabilmente avrebbe raggiunto il picco del del Nucleo.
Una volta ottenuto il potere, avrebbe continuato a dominare per sette o ottocento anni!


Se fosse accaduto, allora la fazione di Mu Chihuo non sarebbe mai riuscita a sopravvivere!


Se non fosse nato alcun maestro in una fazione, allora sarebbe declinata lentamente per poi svanire. Alla fine sarebbe perfino degenerata, diventando una frazione.


Dopo Mu Chihuo anche molti altri Anziani della stessa fazione parlarono. Per loro la morte di Lin Ming era un preludio ad un'intensa lotta per il potere.


Gli altri Anziani rimasero per lo più in silenzio. Non voleva farsi coinvolgere o creare guai durante la lotta interna tra le fazioni. Potevano solo rimpiangere il fatto che l'Isola della Divina Fenice avesse perso un talento così incredibile.


......


Nella piccola sala degli ospiti in uno dei picchi delle Montagne della Divina Fenice, Lei Jingtian stava meditando quando all'improvviso si accese un fuoco di fronte a lui. Dopo aver sentito il messaggio, rise all'improvviso:"Lin Ming è morto nel Mistico Regno della Divina Fenice?
Ahah! Il cielo mi a fatto un gran favore! Sono contento che sia morto presto!"


Le negoziazioni tra la Regione dei Cinque Elementi e l'Isola della Divina Fenice stavano ancora continuando. Tali trattative riguardavano anche enormi benefici e riguardavano anche l'ascesa e la caduta di un Sect. Non era una questione che potesse essere decisa in pochi giorni. Dato che entrambe le parti stavano cooperando, c'erano molti dettagli da definire. Le negoziazioni erano continuate per quindici giorni ed entrambe le parti avevano fatto delle concessioni. Tuttavia non avevano ancora raggiunto un accordo.


Lei Jingtian naturalmente era rimasto nell'Isola della Divina Fenice e non se n'era ancora andato. Ora che aveva sentito notizia della morte di Lin Ming, si era davvero rallegrato!


"Il cielo mi ha graziato; finalmente è morto! Il destino dell'Isola della Divina Fenice si limita a questo. Pensavano di poter ascendere al cielo, ma ora non si sa se potranno sopravvivere a questa crisi!"


Anche gli altri Anziani della Regione dei Cinque Elementi ricevettero questa notizia. L'Anziano della Montagna della Campana d'Oro era pieno di emozioni; un talento così particolare era morto. Per quanto riguarda Shi Zhongkun della setta della Terra Profonda, stava godendo della notizia proprio come Lei Jingtian. Per lui la morte di Lin Ming era un evento da festeggiare.


Solo Mu Qianyu credeva che Lin Ming fosse ancora vivo.
Quando il ragazzo era entrato nell'Isola della Divina Fenice non aveva lasciato una tavoletta dell'anima. Questa sorta di oggetto richiedeva ad un coltivatore di separare un po' della propria anima e sigillarla in una tavoletta. Quando la persona moriva, allora anche la tavoletta si sarebbe infranta.


Tuttavia separare un filo della propria anima avrebbe causato una grave ferita. Normalmente solo un coltivatore mediocre avrebbe lasciato una tavoletta dell'anima. Un vero genio non avrebbe mai fatto una cosa del genere.


Senza una prova evidente come una tavoletta dell'anima, Mu Qianyu non avrebbe creduto che Lin Ming fosse morto.


...........


<em>Bang!</em>


Nel campo di battaglia del Mistico Regno della Divina Fenice, la lancia di Lin Ming trapassò una marionetta di roccia facendola esplodere. Era inginocchiato a terra e si stava sostenendo con la Lancia della Cometa Viola. La sua schiena era ricoperta di sangue e le ossa della sua mano sinistra erano rotte. La mano destra stava anche tremando.


Finalmente aveva superato la seconda carica!


La prima ondata di marionette di roccia era stata la più facile da uccidere e superare. Lin Ming aveva solo dovuto ucciderli con una forza soverchiante. Ma la seconda carica era molto più potente. La prima volta che Lin Ming aveva tentato di massacrarli era rimasto gravemente ferito ed era quasi morto, alla fine non era riuscito ad ucciderli. Era tornato nella sua caverna per guarire le sue ferite, ma inaspettatamente aveva scoperto che le marionette che aveva ucciso si stavano rigenerando rapidamente.


Mentre lui recuperava, così facevano le marionette di roccia!


La seconda volta che aveva attaccato, Lin Ming aveva fatto tesoro della sua esperienza ed era riuscito a stento ad ucciderli. Era anche rimasto gravemente ferito come prima.


La terza carica era qualcosa che non poteva sconfiggere!


Lin Ming strinse i denti e ingoiò una pillola curativa.


In quel momento la formazione iniziò ad attivarsi e le rune color cremisi iniziarono ad accendersi una alla volta. In questi ultimi dieci giorni Lin Ming aveva già scoperto le regole della prova; presto sarebbero apparse altre marionette di roccia. Attivò la sua tecnica di movimento e tornò velocemente nella caverna.


Se avesse voluto superare questa prova, avrebbe dovuto fare di tutto per aumentare la propria forza.


Questa era la prova del generale del Clan dell'Antica Fenice. Il talento di Lin Ming superava di molto gli altri junior della Regione dell'Orizzonte Sud, ma non era sicuro di poter rivaleggiare con i giovani del Clan dell'Antica Fenice. Lo Spirito del Palazzo aveva detto che in tutto questo tempo solo una persona aveva superato la prova entro un anno. Non solo, proveniva dalla famiglia Reale ed era stato solo relegato alla prova del generale. Gli altri talenti di questo livello non erano stati in grado di riuscirci.


Lin Ming fece circolare la 'Formula True Primal Chaos' e in un'ora recuperò la vera essenza del suo corpo.


Poi Lin Ming tirò fuori una fiala di liquido viscoso. Era il Frammento del Cristallo dello Spirito.


Prima Lin Ming aveva ottenuto 10 di questi cristalli. Ne aveva mangiato una metà, dato uno a Mu Qianyu e usata una parte per rivelare l'identità di Lei Mubai. Ora ne erano rimasti circa otto.


Questa era una medicina estremamente brutale. La prima volta che Lin Ming l'aveva assunta, aveva quasi perso tutto il suo sangue.


Considerando la sua forza attuale non sarebbe finito in uno stato così pietoso, comunque non osò assorbirne troppo. Non solo, se avesse avuto troppa energia, non sarebbe riuscito ad assorbirla. Il modo più sicuro sarebbe stata ingoiarne la metà ogni qualche giorno e raffinarla durante l'ardore della battaglia.


Lin Ming tirò fuori un simbolo di iscrizione che aveva disegnato quando era stato nell'Isola dello Yin Infernale. Questo simbolo era stato usato per aumentare l'efficacia della Pillola Apertura Celeste. Nonostante fosse un simbolo di livello un po' troppo basso per il Frammento del Cristallo dello Spirito, era sempre meglio che niente.


Mentre beveva il liquido, Lin Ming sentì il corpo bruciare. Nella sua mente riapparì la scena del combattimento del Grande Imperatore Infernale, ma stavolta non si perse in questa illusione. La superò velocemente, manipolando l'energia del Frammento del Cristallo dello Spirito e iniziando il processo di tempra del midollo.


Tempra del Midollo. Questo era il fattore più importante da cui avrebbe dipeso per completare questa prova entro un anno!
                                


                                



