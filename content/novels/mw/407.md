---
weight: 407
title: Capitolo 407 - Richiesta di Aiuto
pubDate: 2025-12-15T08:37:10.214Z
tags:
    - mw
---


<em><strong>CAPITOLO SPONSORIZZATO, ringraziamo Weed!</strong></em><em>
da editare
0/5€, 12 Capitoli in coda
-Schadenfreude</em>


Le sopracciglia slanciate di Qin Xingxuan si alzarono. Strinse i denti con il petto ansimante. Stava stringendo i pugni, ma alla fine non attaccò.


Sapeva che la sua forza e la sua influenza erano inferiori a quelli del messaggero. Cosa poteva fare? Poteva solo sopportare questo tormento!


Ou Xiong la guardò con pietà e disse: "Credi che ti abbia insultata o cosa? La fazione Acacia ha molte discepole, non ci manca una Qin Xingxuan! Dato che hai deciso di vivere così in modo così arrogante, allora preparati a morire!"


Ou Xiong sogghignò e se ne andò dalla stanza lasciando da sola Qin Xingxuan.


Le mani della ragazza tremarono. Se Ouyang Boyan avesse voluto liberarsi di suo padre, allora sarebbe stato fin troppo semplice! Ouyang Boyan non aveva nemmeno bisogno di fare nulla! Finché il suo discepolo avesse sostenuto Yang Zhen e si fosse inventato un'accusa di ribellione, allora la famiglia Qin sarebbe stata immediatamente rovesciata!


La sola speranza di Qin Xingxuan era Qin Ziya. Tremò mentre tirava fuori un talismano di trasmissione del suono dal suo anello spaziale e registrò un messaggio, per poi accenderlo.


............


A diverse centinaia di chilometri di distanza, Qin Ziya era seduto in una spiaggia sabbiosa. Stava pizzicando le corde di un Guqin mentre una massa di fiamme si stava estinguendo di fronte a lui.


Qin Ziya sospirò. Scosse la testa dicendo: "Quando Lin Ming era vivo, nessuno osava provocare lui o i suoi cari, ma ora che è morto, tutto lo splendore e la gloria che possedeva avevano perso ogni significato... Ouyang Boyan è rimasto in silenzio in questi ultimi mesi, così credevo che avesse rinunciato, ma a quanto pare ha cominciato a vendicarsi sulla famiglia e gli amici di Lin Ming. Sono in debito con Lin Ming, quindi non posso rimanere a guardare. Se non facessi nulla andrebbe contro il mio Cuore del Guqin. Sfortunatamente sono stato appena promosso ad Anziano e sono debole, anche le mie connessioni sono limitate. Sarebbe impossibile resistere contro Ouyang Boyan senza un aiuto.


"Di quelli che conoscevano Lin Ming, la persona più forte in grado di aiutarmi è Mu Qianyu. Se potesse proteggere Qin Xingxuan, allora potrebbe garantire la sua sicurezza e quella della famiglia Lin!"


Mu Qianyu era il futuro successore dell'Isola della Divina Fenice. Se fosse intervenuta, non importava quanto fosse arrogante o coraggioso, Ouyang non avrebbe mai osato fare del male a Qin Xingxuan!


Ma Mu Qianyu sarebbe stata disposta ad aiutarli?


Qin Ziya non l'aveva mai vista, aveva solo sentito che lei e Lin Ming erano amici stretti. Non sapeva che tipo di persona fosse.


"Non posso rinunciare ad ogni speranza. Se Mu Qianyu non è intenzionata ad aiutarmi, posso comunque cercare altre vie."


Mentre ci pensava, Qin Ziya scrisse una lettera e la inviò a Mu Qianyu dell'Isola della Divina Fenice.


Fin dallo scoppio della guerra nel Mare del Sud, la Valle dei Sette Misteri si era alleata con l'Isola della Divina Fenice. I due Sect erano in contatto e i metodi di comunicazione andavano oltre le trasmissioni del suono. Naturalmente si inviavano per lo più lettere a causa del minore consumo di pietre di vera essenza.


Nel campo di battaglia del Mare del Sud, Qin Ziya trovò una formazione di trasmissione per inviare la lettera e poi la attivò.


Il Mare del Sud era vastissimo. Le isole in cui si trovavano Qin Ziya e Mu Qianyu erno separate da quasi 500.000 chilometri. Dopo diversi passaggi di trasmissione che durarono tre giorni, la lettera arrivò a Mu Qianyu.


Nel luogo di ricezione, c'era un discepolo responsabile nella classificazione e nella separazione delle missive, così da poter essere inviate a destinazione.


"Uh? Una lettera per sua Altezza Qianyu? L'Anziano Qin Ziya della Valle dei Sette Misteri. Un nuovo Anziano di un Sect di terzo livello vuole consegnare una lettera alla nostra Sacerdotessa?"


Data la posizione di Mu Qianyu, questo discepolo non poteva consegnarle la lettera.


"Giusto, la Valle dei Sette Misteri sono la setta da cui proviene Lin Ming..." Il discepolo aveva un'espressione turbata.


Per velocizzare i tempi per il matrimonio di Mu Qianyu e Mu Qingshu, il Terzo Anziano aveva disposto che Mu Qianyu rimanesse in quest'isola. Naturalmente tutto qui era sotto il controllo del Terzo Anziano. Mu Qingshu era il loro maestro e tutto doveva essere prima riferito a lui.


I discepoli dell'isola sapevano quasi tutti dei rapporti delicati tra Mu Qingshu, Mu Qianyu e Lin Ming. Non solo, sapevano che l'umore di Mu Qingshu era stato davvero pessimo in questi ultimi giorni. Questa lettera proveniva dalla Valle dei Sette Misteri che erano stati la setta di Lin Ming. Era una situazione estremamente insolita.


Pensando questo, il discepolo usò un talismano del suono per inviare un messaggio a Mu Qingshu: "Apprendista Senior Mu, un Anziano della Valle dei Sette Misteri ha mandato una lettera a sua Altezza Qianyu."


Dopo che Mu Qingshu ricevette questo messaggio, si accigliò. Un Anziano della Valle dei Sette Misteri? Probabilmente era connesso a Lin Ming!


"Dammi la lettera!" L'umore di Mu Qingshu era proprio pessimo al momento.


"Sì."


Presto la lettera fu consegnata a Mu Qingshu la aprì scortesemente. Nonostante la missiva avesse un sigillo, poteva comunque essere riapplicato senza che sembrasse minimamente diversa. Se la missiva non avesse avuto qualche rapporto con Lin Ming, allora avrebbe potuto anche passarla a Mu Qianyu.


Non appena la aprì, Mu Qingshu la lesse e si arrabbiò immediatamente: "Lin Ming?! È davvero quel maledetto. Anche se è morto il suo fantasma mi perseguita ancora!"


"Uh... questo..."


Mentre continuava a leggere, la rabbia di Mu Qingshu svanì, anzi, divenne contento. Ora che Lin Ming è morto tutti i suoi nemici stanno cercando vendetta! Chi è questa Qin Xingxuan? Da quello che ho capito sembra che abbia un rapporto significativo con questo Lin Ming! Interessante, interessante! Poi potrebbe perfino coinvolgere la famiglia Lin. Se non succedesse qualcosa di così divertente, allora sarebbe davvero troppo spiacevole."


Mu Qingshu mostrò un sorriso malvagio. Non vedeva l'ora che si svolgesse questa commedia e, ai suoi occhi, Qin Xingxuan era l'attrice perfetta.


"Non male. Anche se sono di pessimo umore, siete venuti ad intrattenermi. Spero che possiate recitare un po' più tragicamente e realisticamente, altrimenti sarebbe troppo noioso." Mu Qingshu stese le dita e accese una fiamma. La lettera prese fuoco e si ridusse in cenere.


"Dato che la mia giovane cugina è così occupata, non dovrei disturbarla con delle cose così insignificanti. Potrebbe essere turbata da questo e ricordarsi di quel tipo che continua a perseguitarla come un fantasma. Sarebbe troppo spiacevole. Ah, cugina mia, cugina mia, dovresti diventare la mia cara moglie e offrirmi il tuo corpo perfetto e la tua energia Primordiale Yin. Se puoi prenderti cura di me con tutto il tuo cuore e la tua anima, allora anche io ti tratterò bene. Ti farò sentire così bene che moriresti dal piacere! Ahahah!"


Mu Qingshu sorrise con soddisfazione e poi soffiò via la cenere. Ora che era riuscito a vendicarsi contro Lin Ming, era diventato incredibilmente contento.


............


Passò un altro mese. Da quando Lin Ming era entrato nel Mistico Regno della Divina Fenice erano passati dieci mesi.


Quel giorno il Principe Ereditario Yang Zhen sarebbe asceso ufficialmente al trono!


Il vecchio imperatore del regno di Fortuna Celeste era troppo malato ed era stato mandato nel palazzo posteriore. Yang Lin era stato arrestato e imprigionato nella sua casa nella città di Fortuna Celeste.


La cerimonia per l'ascensione al trono sarebbe durata sette giorni. Yang Lin era seduto da solo nel suo palazzo, a bere in solitudine. A pochi passi di distanza c'erano delle guardie armate; Yang Lin non poteva nemmeno mettere piede fuori dalla sua stanza.


Mentre ascoltava le trombe della cerimonia per l'ascensione, Yang Lin sorrise con amarezza. Bevve un po' di vino, poi si riempì un altro bicchiere e lo versò a terra.


"Fratello Lin, sembra che tra pochi giorni ti seguirò..." Yang Lin sospirò. Ora che Yang Zhen era asceso al Trono, sarebbe stato ucciso o imprigionato per tutta la vita. Non solo, sua sorella minore e sua madre avrebbero fatto una fine miserabile.


............


Dopo aver mandato la lettera, Qin Ziya iniziò a contare i giorni. Aspettò e aspettò, dopo dieci giorni non ricevette alcuna risposta!


Qin Ziya temeva che, a causa dell'intensità della guerra, ci fosse stato un incidente. Quindi dieci giorni dopo aveva mandato una seconda lettera, ma anch'essa sembrava essere svanita nel nulla.


Un mese dopo Qin Ziya si arrese. Dieci giorni fa Qin Xingxuan aveva accettato l'ordine di trasferimento e ora doveva andare al campo di battaglia in mare aperto. Non aveva altra scelta. La vita della sua famiglia era nelle mani di Yang Zhen!


Di fronte al potere assoluto di un praticante di arti marziali, la forza militare del mondo mortale era solo ridicola. Qin Xiao poteva essere stato un eroe nel regno di Fortuna Celeste, ma di fronte al Maestro del Palazzo delle sette arti Ouyang Lin, non era nient'altro che un agnello al macello!


Mentre guardava il mare nebbioso, Qin Ziya sospirò: "La vita di un essere umano sembra la fiamma di una lampada che si sta spegnendo. Entrambe le mie lettere sono state gettate nel mare. Temo che a Mu Qianyu non importerà della famiglia di un uomo morto. Inoltre Qin Xingxuan potrebbe non essere di suo gradimento..."


Qin Ziya poté solo sorridere con amarezza. In realtà pensava che la sua lettera non avesse i requisiti per arrivare alle mani di Mu Qinayu. Tuttavia questo non faceva alcuna differenza per lui. Alla fine la lettera non era stata consegnata. Anche se Qin Ziya fosse andato personalmente nell'Isola della Divina Fenice sarebbe stato impossibile per lui vedere Mu Qianyu. Era come una persona comune che voleva incontrare la principessa; non era possibile.


"Xingxuan, ora che siamo arrivati a questo punto, tutto quello che posso fare è provare a salvare la tua famiglia. Il campo di battaglia in mare aperto è estremamente pericoloso, ma non significa morte certa. Finché potrai persistere fino alla fine della guerra..."


Qin Ziya scosse la testa. Se avesse dovuto prendersela con qualcuno, poteva solo biasimare la sua forza e le sue origini troppo deboli. Era solo una persona e in passato era stato un musicista solitario. Aveva trovato rifugio nella Valle dei Sette Misteri e aveva ricevuto il cognome Qin. Non poteva affrontare persone come Ouyang Boyan che provenivano dalla Valle dei Sette Misteri e avevano anche il supporto della famiglia Ouyang.


Sapeva che, se Qin Xingxuan fosse stata costretta a rimanere nel campo di battaglia in mare aperto, con la sua coltivazione appena arrivata al Circolazione, era altamente improbabile che sopravvivesse fino alla fine della guerra.


............


Nel Mistico Regno della Divina Fenice, nelle sconfinate piane rosse, scoppiò una terrificante esplosione che sembrò sconvolgere tutta la terra. Un Drago d'Ossa cremisi fu ridotto in cenere dalla forza dello scoppio!


Con la combinazione dell'Anima del Tuono e la Fiamma della Meteora, la potenza dell'Annientamento Thunderfire era incredibile!


Sostenendosi con la Lancia della Cometa Viola, Lin Ming ansimò. Ora che aveva combattuto fino a questo punto, i suoi nemici non si limitavano più a marionette di roccia. C'era un'enorme quantità di scheletri, demoni, bestie feroci e perfino quel gigantesco Drago d'Ossa che aveva distrutto.


La difesa di questa creatura era davvero incredibile. In una battaglia prolungata con Lin Ming, il ragazzo era stato costretto ad usare l'Annientamento Thunderfire completo per distruggerla, riducendola in cenere.


Anche se la coltivazione di Lin Ming era arrivata negli stadi intermedi dell'Houtian, la forza dell'Annientamento Thunderfire completo consumava comunque il 50% della sua vera essenza!


"Con il potenziamento dell'Essenza di Fuoco e dell'Anima del Tuono, l'energia dell'Annientamento Thunderfire sta diventando sempre più terrificante. La mia coltivazione sta quasi per arrivare agli stadi avanzati dell'Houtian e la Tempra del Midollo ha raggiunto il 60%. Tutto ciò che rimane è l'ultimo Frammento del Cristallo dello Spirito!"


Dopo essere avanzato all'Houtian, a causa delle sue solide fondamenta, la coltivazione di Lin Ming era aumentata di molto. In soli sei mesi era arrivato dagli inizi a quasi gli stadi avanzati dell'Houtian.


Lin Ming tenne il Frammento del Cristallo dello Spirito: "Una volta che lo mangerò, avanzerò quasi di livello. La mia Tempra del Midollo arriverà anche al 65%. Mi chiedo che genere di effetti avrà."


Mentre stava per assorbire il Frammento dello Spirito del Cristallo, lo spazio di fronte a lui si offuscò all'improvviso.


"Uh? Lo Spirito del Palazzo?"


Lin Ming guardò la massa di luci bianche di fronte a lui. Lo Spirito del Palazzo addormentato profondamente era finalmente riapparso...
                                


                                



