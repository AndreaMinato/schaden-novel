---
weight: 409
title: Capitolo 409 - Al campo di battaglia del Mare del Sud
pubDate: 2025-12-15T08:37:10.215Z
tags:
    - mw
---


CAPITOLO SPONSORIZZATO, ringraziamo Weed!
da editare
0/5€, 10 Capitoli in coda
-Schadenfreude


"Onorabile Maestra della setta, vorrei chiedere il permesso di andare immediatamente al regno di Fortuna Celeste a vedere i miei genitori. Vorrei anche informare l'Apprendista Senior Mu del mio ritorno e spero che l'Onorabile Maestra della setta possa aiutarmi a mandare il messaggio."


"Oh..." Mu Yuhuang annuì istintivamente. Non sapeva perché, ma Lin Ming le dava una sensazione particolare. Era una vaga impressione che proveniva dalle profondità del suo sangue.


I suoi occhi si fermarono sul marchio tra le sopracciglia di Lin Ming e si agitò. Non poté non chiedere:"Lin Ming, cos'è successo nel Mistico Regno della Divina Fenice?"


Lin Ming rispose:"È una lunga storia. Onorabile Maestra della setta, ciò che mi preoccupa di più ora sono i miei genitori. Non ho il tempo, né la pazienza per dire tutto quanto. Ma quando tornerò avrò delle buone notizie da dirle."


"Buone notizie?" Mu Yuhuang sussultò. Si aspettava che Lin Ming si stesse riferendo alle opportunità che aveva incontrato, senza dubbio il ragazzo doveva aver avuto un grosso colpo di fortuna nel Mistico Regno della Divina Fenice.


Era davvero un'ottima notizia.


Mu Yuhuang non avrebbe mai pensato che Lin Ming stesse accennando ai primi otto strati delle 'Divine Cronache Proibite dell'Uccello Vermiglio'. Se si fosse saputo, avrebbe causato un enorme tumulto in tutta l'Isola della Divina Fenice!


"Onorabile Maestra della setta, dov'è il mio Drago del Fiume Alato?"


"Il Drago del Fiume Alato è nella stazione della setta, ma la sua velocità è di gran lunga inferiore a quella dell'Uccello Vermiglio. Puoi volare sul mio Uccello Vermiglio; ti risparmierà un po' di tempo e potrà anche proteggerti."


Lin Ming divenne sollevato e disse:"La ringrazio Onorabile Maestra."


L'Uccello Vermiglio di Mu Yuhuang era nel retro della Sala Principale. Questo era un Uccello Vermiglio adulto e la sua apertura alare arrivava a 100 piedi.


Mu Yuhuang scortò personalmente Lin Ming nel palazzo posteriore. L'Uccello Vermiglio era il suo compagno, senza il suo comando non avrebbe ascoltato gli ordini degli altri.


Mentre Mu Yuhuang entrava nella Sala Principale, l'Uccello Vermiglio era già diventato vigile. Una Bestia Sacra era molto sensibile e capiva anche le emozioni e le intenzioni degli altri. Mu Yuhuang disse direttamente:"Fiamma Brillante, stavolta porterai...uh?"


A causa della loro connessione, Mu Yuhuang era in grado di sentire il panico di Fiamma Brillante. Ovviamente questa ansia era dovuta alla presenza di Lin Ming.


Mu Yuhuang era sorpresa, cosa stava accadendo a Fiamma Brillante?


"Fiamma Brillante, porta Lin Ming nel regno di Fortuna Celeste. Prima di tornare nell'Isola della Divina Fenice assicurati di ubbidire agli ordini di Lin Ming." Disse Mu Yuhuang accarezzando la grossa testa di Fiamma Brillante, che però continuò ad essere irrequieto. Questo insospettì ancora di più Mu Yuhuang. Che... Lin Ming avesse ottenuto una stirpe paragonabile alla Fondatrice dell'Isola della Divina Fenice? E che questo facesse innervosire Fiamma Brillante?


Mentre Mu Yuhuang era assorta, Lin Ming era già balzato sull'Uccello Vermiglio e aveva preso il volo.


La velocità di un Uccello Vermiglio adulto superava la rapidità massima di un guerriero al del Nucleo.
Lin Ming poteva solo sentire un fischio tra le orecchie e in un istante si era già lasciato dietro l'Isola della Divina Fenice.


Nonostante stessero volando rapidamente, Lin Ming riuscì comunque a sedersi e a percepire il nervosismo di Fiamma Brillante.


Sapeva che era dovuto al sangue nel suo corpo. Solo due ore fa aveva superato l'ultima parte della prova e, dato che l'aveva finita in dieci giorni e mezzo, lo Spirito del Palazzo aveva rispettato la parola e aveva donato a Lin Ming il sangue dell'Antica Fenice.


Prima del trapianto, Lin Ming aveva chiesto se il sangue della scaglia inversa e quello dell'Antica Fenice sarebbero entrati in conflitto. La risposta che ricevette fu che, fin dai tempi antichi, i draghi e le fenici erano sempre stati amichevoli l'un l'altro e non erano mai entrati in conflitto, invece si sarebbero aiutati a vicenda.


La concentrazione del sangue dell'Antica Fenice era come quella della scaglia inversa. Nonostante fosse una piccola quantità, era comunque sufficiente per fare impazzire dal desiderio diversi Supremi Esperti impareggiabili!


Lo Spirito del Palazzo aveva usato una tecnica segreta per inoculare il sangue dell'Antica Fenice tra le sopracciglia di Lin Ming. Era stata una sensazione davvero dolorosa, sembrava che il sangue fosse lava cocente. Il sangue aveva bruciato parte della pelle tra le sopracciglia di Lin Ming e aveva lasciato un'impronta a forma di fiamma. Questo segno era dove riposava il sangue dell'Antica Fenice!


Lin Ming provò a confortare Fiamma Brillante dopo che si sedette, rassicurandolo quanto poteva.
L'Uccello Vermiglio alla fine sembrò percepire le buone intenzioni di Lin Ming e alla fine si tranquillizzò.


Con un grido, volò rapidamente. Superarono diverse chilometri attraverso l'infinito mare di nuvole.


......


La guerra continuava già da dieci mesi. Il numero di persone morte sulle tre grandi isole era superiore a tutte le altre vittime di ogni altro singolo campo di battaglia.


E tra queste tre grandi isole, la più pericolosa era quella del Demone del Sangue.


L'Isola del Demone del Sangue era simile a quella dello Yin Infernale dove Lin Ming era andato per cercare il deposito nascosto della setta Conquista Luna. In passato si era svolta una guerra catastrofica nel mare del Sud e l'Isola dello Yin Infernale e del Demone del Sangue erano stati dei campi di battaglia. Erano morti molti guerrieri lì.


Da questa Isola del Demone del Sangue originavano i demoni del Mare del Sud. Per tutto l'anno si sarebbe radunata energia demoniaca, riempiendo l'aria di una densa nebbia sanguigna. Qui sarebbero nati innumerevoli demoni e si sarebbero moltiplicati assorbendo l'Essenza di Sangue degli altri, era una terra incredibilmente pericolosa.


Un territorio del genere avrebbe dovuto essere una terra spoglia come l'Isola dello Yin Infernale, ma c'era una miniera di pietre di vera essenza di alta qualità ed era piena di pietre di vera essenza di medio livello. Questo dava valore all'Isola del Demone del Sangue.


Questi demoni in origine erano stati soppressi ed eliminati dall'Isola della Divina Fenice. Non osavano ribellarsi e di solito si nascondevano sotto terra, ma ora che c'era una guerra e morivano un'enorme quantità di praticanti di arti marziali, ora l'isola era diventata un paradiso per i Demoni del Sangue. Ogni giorno avrebbero assorbito Essenza di Sangue fresca, permettendo loro di crescere rapidamente.


La guerra nell'Isola del Demone del Sangue continuava già da oltre tre mesi. Entrambe le parti avevano lanciato attacchi, lottando per la terra. Non solo stavano combattendo, ma anche saccheggiando le risorse delle miniere. Prima l'Isola della Divina Fenice aveva gestito quel territorio e non avrebbe danneggiato la vena spirituale dell'Isola del Demone del Sangue, ma ora chi avrebbe badato ancora a questioni del genere? Tutti stavano scommettendo la vita per depredare questa terra. Una pietra di vera essenza di medio livello era estremamente preziosa, nemmeno il deposito segreto della setta Conquista Luna ne aveva così tante.


Tuttavia, non importava quanto fosse preziose le pietre di vera essenza, la guerra nell'Isola del Demone del Sangue era troppo cruenta e intensa. Così l'Isola della Divina Fenice aveva permesso a tutti quelli che partecipavano alla guerra nell'Isola del Demone del Sangue di estrarre pietre di vera essenza e di darle al proprio Sect.


Il campo di battaglia di Qin Xingxuan era nell'Isola del Demone del Sangue...


<em>Peng!</em>


La spada di Qin Xingxuan tagliò un demone del sangue. Aveva il volto pallido come la carta; era rimasta nell'Isola del Demone del Sangue per quasi un mese.


Durante questo periodo di tempo era rimasta ferita gravemente diverse volte. Ora ciò che la teneva in piedi era la sua determinazione. Le lesioni avevano danneggiato la sua energia vitale. il suo corpo era fin troppo magro e ossuto, la sua vita era come la fiamma tremolante di una candela. Se avesse continuato così non sapeva quanto sarebbe riuscita a resistere.


"Oh, sei ancora viva."


Risuonò una voce vicina vicino a lei. Era il discepolo della corte interna della Fazione Acacia, Ou Xiong. Era il messaggero che aveva consegnato il Comando Sette Profound a Qin Xingxuan e aveva anche minacciato la sua famiglia per farla venire qui.


"Sei tu... fuori dai piedi!" Qin Xingxuan si morse le labbra, il suo sguardo era gelido.


L'espressione di Ou Xiong si incupì, ma poi si rilassò:"Apprendista Junior Qin, non perdere la calma così facilmente. Ah, parliamone se sei così arrabbiata. Che ne dici di dirmi dove si nascondono i genitori di Lin Ming e, una volta che lo verificheremo, ti lascerò tornare."


"Scordatelo!" Sbuffò freddamente Qin Xingxuan per poi girarsi e andarsene.


Ou Xiong si incupì:"Umpf. Non dimenticare che la tua famiglia è in arresto! Spero che tu non voglia che accada qualcosa a tuo nonno!"


Qin Xingxuan si irrigidì istantaneamente. Strinse i pugni fino a scavare la carne dei suoi polsi e farla sanguinare:"Non lo so! Non mi sono occupata io dei genitori di Lin Ming, né li ho visti!"


Ou Xiong rimase impassibile. Pensava che la ragazza dicesse la verità. Dopotutto era stato Qin Ziya ad occuparsi dei genitori di Lin Ming, naturalmente Qin Xingxuan non avrebbe saputo nulla. Qin Ziya era comunque un Anziano e anche una persona virtuosa. Nonostante Ouyang Boyan avesse un'ampia rete di amicizie, era improbabile che potesse uccidere Qin Ziya.


"Bene. Ti crederò per ora. Dammi le tue pietre di vera essenza. In questi giorni ho sentito che sei riuscita ad ottenerne un po'!" Disse Ou Xiong. Stese le mani verso di lei e si sfregò le dita.


La Valle dei Sette Misteri aveva decretato che, chiunque trovasse delle pietre di vera essenza di media qualità, sarebbe riuscito a tenerne il 60%. Questo era un altissimo premio che corrispondeva al rischio di stare in quest'isola.


"Non ti preoccupare, ne voglio solo il 60%. Per quanto riguarda il 40%, puoi inviarle al Sect." Disse con un sorriso orgoglioso Ou Xiong.


Le labbra di Qin Xingxuan fremettero. Oh, quando desiderava fare a pezzi questo Ou Xiong!


Il giovane sentì l'odio che Qin Xingxuan emanava. Disse con noncuranza:"Apprendista Junior Qin, dovresti sapere che Qin Ziya è occupato per affari militari e non può lasciare la sua isola. Se lo facesse però sarebbe ancora meglio. Allora l'Anziano Ouyang avrebbe una scusa per accusarlo di un crimine! In ogni caso, su chi stavi contando per proteggere la tua famiglia Qin? Sei una discepola della Valle dei Sette Misteri, quindi sei protetta dalle regole che ci governano, ma la tua famiglia Qin non lo è. Non dimenticarti di tuo nonno. Eheh, scambiare un po' di pietre di vera essenza per un po' di mesi di sicurezza per tuo nonno... è uno scambio prezioso! E non vivrai molto a lungo, quindi lasciarti delle pietre di vera essenza sarebbe uno spreco."


Ouyang Boyan aveva usato dei mezzi del mondo mortale per liberarsi di Qin Xingxuan. Questo rientrava nelle regole della Valle dei Sette Misteri. In un comune regno sbarazzarsi di un po' di ufficiali accusati di fomentare una ribellione era normale. Quindi questa Qin Xingxuan non poteva fare nulla! Con suo nonno nelle loro mani, stavano anche mirando al punto debole della ragazza.


Qin Xingxuan strinse i pugni fino a farsi sbiancare le nocche e si morse le labbra fino a farle sanguinare. Consegnò le pietre di vera essenza nel suo anello spaziale; non aveva più alcun significato tenerle.


Mentre Ou Xiong riceveva la borsa di pietre di vera essenza, strinse la mano e fece un sorrisetto:"Bene così! Apprendista Junior Qin, bel lavoro! Tornerò tra pochi giorni a porgerti visita. In realtà non devi fare questo sai. Finché annuirai e farai la brava bambina, puoi andare a servire l'Anziano Ouyang. Se lo farai garantisco che starai bene.
Perché vuoi soffrire così? Se non stai attenta potresti morire qui o anche essere catturata da qualche praticante di arti marziali malvagio che ti userà per coltivare la sua energia Yin. Vale davvero la pena morire per quella sensazione! Ahahah!"


Ou Xiong diede un'occhiata avida al profilo di Qin Xingxuan e poi se ne andò ridendo.


Qin Xingxuan strinse i denti, ma non riuscì comunque a fermare le lacrime che le scorrevano sulle guance, il suo sguardo si stava spegnendo.


"Lin Ming... se mi puoi sentire dal mondo dei morti, allora dammi la tua benedizione... Ti seguirei, ma non posso lasciare che accada qualcosa a mio nonno!"


.........


Nel mare sconfinato, Qin Ziya era seduto da solo su una spiaggia, le dita stavano pizzicando il suo Guqin mentre la brezza del mare lo investiva. In questa guerra, il suo dovere era di sorvegliare quest'isola e la vena di pietre di vera essenza che esisteva lì...


Qin Ziya era costretto a seguire gli ordini, non poteva nemmeno mettere un piede fuori da quest'isola, altrimenti sarebbe stato destituito.


Sospirando, Qin Ziya sorrise addolorato. Che significato c'era nel coltivare la via marziale? Che significato c'era nell'avere un talento superiore nel regno di Fortuna Celeste? Di fronte alla forza assoluta era solo una nuvola...


Mentre sospirava con emozione, una fiamma bruciò di fronte a Qin Ziya; questo era un messaggio da parte di un talismano di trasmissione del suono a lunghissima distanza!


Non appena sentì il messaggio, Qin Ziya tremò e ruppe tutte le corde che stava pizzicando!
                                


                                



