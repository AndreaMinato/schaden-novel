---
weight: 410
title: Capitolo 41 - Quinto piano della Pagoda Raffinata
pubDate: 2025-10-16T07:28:18.408Z
tags:
    - mw
---


"Mezz'ora!" Disse sorpreso un Anziano del Palazzo delle Sette Arti mentre guardava una clessidra.


"Questi due stanno sono da un bel po' nel quarto piano."


Al di fuori della Pagoda Raffinata, le rune dei primi tre piani, che prima brillavano, si erano già spente.
Solo quelle nel quarto piano erano ancora accese; questa era la prova che c'erano ancora delle persone che stavano sfidando il quarto piano.


"La faccenda sta diventando sempre più interessante. Credevo che solo Wang Yanfeng potesse ottenere un risultato del genere, ma anche questo Lin Ming può persistere per così tanto tempo. Mi fa davvero pensare che non sia solo un normale talento di grado tre al Secondo Stadio della Trasformazione del Corpo. Anche con una Forza Divina Innata raggiungere il quarto piano non è semplice." Disse un anziano mentre si accarezzava la sua lunga barba bianca. Le capacità combattive di Lin Ming erano peculiari; non si poteva trovare una spiegazione plausibile per giustificarle.


In quel momento Muyi aprì bocca e disse lentamente: "A volte, Signor Sun, le capacità di una persona non possono essere spiegate dal normale senso comune.
Le prove iniziali non possono misurare il talento e la percezione di una persona."


Muyi non disse che Lin Ming aveva un antico maestro a sostenerlo. Le opere di un esperto di livello Xiantian e i loro antichi manuali erano fin troppo complicati da comprendere.


"Mmh, ciò che dice il Signor Muyi non è sbagliato; il suo talento nel combattimento è davvero straordinario. Ma la sua coltivazione è superficiale e il manuale che utilizza è ordinario. Si può contare sull'intuizione e le tecniche di combattimento per affrontare un nemico più forte, ma in questo genere di battaglie, la loro influenza è limitata. Come si suol dire, la forza può distruggere le diecimila tecniche, ma una tecnica, al massimo può aumentare di un livello le proprie capacità combattive. Il risultato finale non sarà buono."


Muyi sorrise con scaltrezza e disse: "Signor Sun, aspetti e vedrà."


...


Mentre gli anziani discutevano, Wang Yanfeng stava lottando nel quarto piano. La sua coltivazione era all'inizio del Terzo Stadio, ma le sue capacità rivaleggiavano con una persona all'apice dello Stadio delle Viscere. Tuttavia si trovava di fronte a due Orsi Ferrei, anche loro erano al picco del Terzo Stadio.


Sebbene gli Orsi Ferrei sembrassero un po' graziosi e impacciati, il loro metodo d'attacco e strategie erano ben coordinate, e la loro terrificante forza e armatura erano davvero difficili da gestire.


Anche solo ricevendo una graffiata, al ragazzo gli si sarebbero lacerati i muscoli e rotte le ossa.


Quando Wang Yanfeng usò la sua tecnica segreta per tre volte, riuscì finalmente a sconfiggere un Orso Ferreo. Tuttavia la vera essenza del suo corpo si era quasi esaurita e la difesa dell'altra bestia feroce era in grado di bloccare i suoi attacchi.


Vedendo l'ultimo Orso Ferreo avventarsi su di lui, Wang Yanfeng gridò e saltò verso l'alto. Strinse la spada in mano e sferrò un attacco verso le fauci spalancate dell'orso!


Il corpo dell'Orso Ferreo era ricoperto da dure placche di ferro; gli unici punti deboli che riusciva a vedere erano gli occhi e la bocca.


L'arma di Wang Yanfeng trapassò la gola dell'orso, ma allo stesso tempo il suo polso fu azzannato dal morso della bestia.


"Pah!" L'Orso Ferreo colpì con rabbia il petto di Wang Yanfeng. Il ragazzo si sentì come se fosse stato colpito da una mazza e i suoi organi interni ne vennero scossi.


Wang Yanfeng fu sbalzato all'indietro come un sacco di patate e sbatté contro il pavimento. Era sporco di terra e riuscì ad alzarsi a stento. Il suo intero corpo era ricoperto di sangue e pezzi di carne, che erano parte dei suoi organi interni.


"Anche se sono allo Stadio delle Viscere e i miei organi sono protetti da vera essenza, questo singolo colpo è stato fatale..."


Sebbene Wang Yanfeng fosse stato gravemente ferito e fosse sul punto di morire, l'Orso Ferreo non era messo molto meglio. La sua gola era stata lacerata e stava morendo; era solo questione di tempo prima che morisse. Ma poteva ancora uccidere Wang Yanfeng.


Wang Yanfeng sputò una boccata di sangue. <em>'Devo avanzare oltre questo quarto piano... anche se sono il numero uno grazie ai miei risultati, se supero il quarto piano la reputazione della mia famiglia aumenterà sicuramente. Anche se non sono il fratello maggiore ho ancora la possibilità di essere il futuro capofamiglia. Potrò anche chiudere la bocca a quei stupidi vecchiacci e smetteranno di chiedere a mio padre di darmi meno risorse...'</em>


Mentre Wang Yanfeng pensava a questo, la sua espressione si incupì.


Tuttavia anche se Wang Yanfeng stava facendo del proprio meglio, non si immaginava che Lin Ming avrebbe usato dei trucchi e delle tattiche per dissanguare le creature e che aveva già infilzato il cervello del secondo Orso Ferreo.
<em>
Quarto piano, superato!</em>


Lin Ming fece un respiro profondo. Aveva finalmente raggiunto il quinto piano. Era quello che anche Qin Xingxuan aveva raggiunto! Il piano che il supervisore aveva detto che era impossibile superare...


...


"Non pensavo che Lin Ming potesse arrivare fino a questo punto..." Al di fuori della Pagoda Raffinata, Qin Xingxuan guardò verso l'alto, mentre le rune del quarto piano emisero un bagliore e fu colta dalla sorpresa.


Aveva immaginato che Lin Ming avrebbe raggiunto al massimo il terzo piano e quella era stata già una grande valutazione da parte sua. Ma non avrebbe mai creduto che Lin Ming sarebbe rimasto per così tanto tempo al quarto piano. A questo punto avrebbe potuto addirittura superarlo...


"Quando ho sfidato per la prima volta la Pagoda Raffinata, la mia coltivazione aveva già raggiunto il Quarto Stadio della Trasformazione del Corpo. Ad un livello del genere non è difficile sconfiggere le bestie del quarto piano, ma con la coltivazione al Secondo Stadio è impossibile resistere per così tanto tempo.


Qin Xingxuan si stava confrontando con Lin Ming. Aveva contato su una coltivazione più alta per arrivare al quinto piano. Se fosse stata al suo stesso stadio, non avrebbe potuto batterlo.


"È già passata mezz'ora..." Qin Xingxuan disse mentre guardava la clessidra accanto a lei.


Ma mentre Qin Xingxuan controllava lo scorrere del tempo, il quinto piano della Pagoda Raffinata si accese improvvisamente e le rune iniziarono ad attivarsi una alla volta. Vera essenza forte e vibrante iniziò immediatamente ad espandersi in tutte le direzioni.


Vedendo questo, l'Anziano Sun quasi lasciò cadere la tazza da tè che aveva in mano. "Quinto piano!"


"Wang Yanfeng è davvero così impetuoso? C'è stato meno di mezz'ora. La famiglia Wang della città Yue Lu ha finalmente generato un talento impareggiabile?"


"Negli ultimi dieci anni questo risultato è stato raggiunto solo dalla signora Xingxuan." Disse l'uomo di mezz'età mentre guardava la ragazza. Vide che Qin Xingxuan aveva spalancato gli occhi, ma non sapeva cosa significasse.


"Assolutamente incredibile. Questo ragazzino non è semplice come sembra. Con il suo talento di grado quattro e il supporto della famiglia Wang, sarebbe eccezionale perfino nel Palazzo delle Sette Arti e riceverebbe facilmente i migliori manuali di arti marziali, diventando un giorno il discepolo principale di un Palazzo Marziale. Potrebbe perfino entrare nella Valle dei Sette Misteri! Questo Wang Yanfeng è davvero un talento miracoloso!"


Mentre l'anziano diceva queste parole, le rune del quarto piano iniziarono a vibrare. Una figura fu sbalzata via come un sacco di patate.


Non appena l'Anziano Sun lo vide, ordinò immediatamente: "Lin Ming è uscito, prendetelo subito e non lasciate che rimanga ferito per la caduta."


Era passata meno di un'ora. Gli assistenti della Pagoda Raffinata erano stanchi e qualcuno era anche distratto, quindi l'Anziano Sun aveva dato un sollecito. La morte nella Pagoda Raffinata era solo nel mondo dei sogni. Se il candidato avesse fallito e fosse morto lì, sarebbe stato respinto dall'edificio nel momento in cui avrebbe perso i sensi. Ogni piano della Pagoda Raffinata era alto trenta piedi. Il quarto novanta. In quelle condizioni se una persona priva di sensi cadesse a terra, anche un esperto allo stadio Circolazione non sarebbe stato in grado di resistere all'impatto.


Gli uomini responsabili per recuperare i partecipanti afferrarono la persona che stava cadendo. Videro che il ragazzo aveva un volto pallido e l'espressione tesa.


A causa del suo aspetto così sconvolto ci volle un po' prima che gli anziani fuori dalla Pagoda Raffinata potessero riconoscerlo. In quel momento erano diventati tutti sbalorditi.


Questa... questa persona era probabilmente... Wang Yanfeng?


Molti anziani rimasero a bocca spalancata e guardarono le rune brillanti del quinto piano. Era... era Lin Ming ad essere entrato nel quinto piano?


Gli anziani del Palazzo delle Sette Arti ne furono scossi.
Avevano già pensato che fosse incredibile il riconoscimento di Muyi nei confronti di Lin Ming. La coltivazione del ragazzo era solo all'apice del Secondo Stadio; era inferiore rispetto a quella di Wan Yanfeng! Ma era stato il solo ad aver raggiunto il quinto piano ed era rimasto lì per decine di respiri di tempo.


Piena di emozioni, Qin Xingxuan guardò il quinto piano della Pagoda Raffinata.
Meraviglia, soggezione, rispetto... Lin Ming l'aveva sorpresa ancora una volta. L'avrebbe superata anche nella coltivazione delle arti marziali?


In quel momento in un angolo della valle della Pagoda Raffinata, Lan Yunyue rimase scossa mentre guardava il bagliore del quinto piano. Sembrava stordita.
"Lin Ming... è entrato nel quinto piano?"


Nella storia del Palazzo delle Sette Arti e dell'apertura della Pagoda Raffinata, solo Qin Xingxuan l'aveva superato con successo. In passato ci sono state persone che erano arrivate al quinto piano e sarebbe accaduto ogni due anni. Ognuno di loro era stato un mostruoso talento nella loro generazione e, in futuro, il loro cammino verso lo stadio Circolazione sarebbe stato solo una questione di tempo.


<em>'Lin Ming...'</em> Un pensiero spuntò nella mente di Lan Yunyue.
Anche paragonato a Zhu Yan, Lin Ming non era assolutamente inferiore.
Sebbene non avesse il sostegno di una famiglia aristocratica, non appena avesse raggiunto lo stadio Circolazione avrebbe ricevuto un grado e un titolo.


...


In quel momento al quinto piano, Lin Ming vide una scena radicalmente diversa di fronte a lui e poté solo forzare un sorriso. Il quinto piano inaspettatamente aveva due bestie feroci di livello due!


Nonostante appartenessero solo a delle specie deboli, la loro forza era equivalente a quella di un praticante di arti marziali al Quarto Stadio della Trasformazione del Corpo. Non solo, queste due creature intorno avevano altre otto bestie feroci al picco del Terzo Stadio.


Davanti a lui c'erano dieci mostri. Avevano un'armatura ossea dall'aspetto orribile, pupille rosse dall'aspetto selvaggio e artigli e denti affilati macchiati di sangue. Avevano una presenza opprimente, anche solo guardandoli un normale praticante di arti marziale al suo livello avrebbe perso la forza di combattere.
                                


                                



