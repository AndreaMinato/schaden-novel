---
weight: 413
title: Capitolo 413 - Un Eterno Istante
pubDate: 2025-12-15T08:37:10.215Z
tags:
    - mw
---


<em><strong>CAPITOLO SPONSORIZZATO</strong>, ringraziamo Weed!</em>
<em> da editare</em>
<em> 0/5€, 6 Capitoli in coda</em>
<em> -Schadenfreude</em>


Lin Ming stava volando sul dorso di Fiamma Brillante sopra l'Isola del Demone del Sangue. Aveva una tavoletta di giada in una mano e la Lancia della Cometa Viola nell'altra. Era in piedi, i suoi capelli venivano scompigliati dal vento e il giovane traboccava di intento omicida.


Fiamma Brillante sembrò sentire le sue emozioni, gridò e tutta la nebbia rossa attorno fu bruciata!


Dai segnali della tavoletta di gaida, era già molto vicino a Qin Xingxuan, ma la tavoletta poteva solo sentire una vaga posizione nel raggio di un po' decine di chilometri. Lin Ming doveva trovarla da sé.


In quel momento Lin Ming aveva usato la sua percezione fino al limite, sondando con cautela l'area attorno a sé: "Uh? Cadaveri di demoni del sangue!"


Nella valle di sotto c'erano diversi schizzi di sangue. Erano stati lasciati da demoni del sangue che erano morti e si erano sciolti. Ma a giudicare dalle pozze di sangue, dovevano essere stati uccisi di recente.


C'era stata una battaglia qui!


Lin Ming lasciò che Fiamma Brillante rallentasse. Rimase sul dorso dell'Uccello Vermiglio isolando tutti i suoi sei sensi ed usando l'intento marziale etereo. Ora rimaneva solo la sua percezione che sembrava come le increspature di un lago che si estendevano in ogni direzione.


Quella nebbia spessa fu trapassata dalla sua percezione!


Al momento, Lin Ming vedeva solo un mondo di sangue. Sentì i demoni appostati nella foschia aspettando di fare un agguato e le ossa seppellite nel terreno cremisi.


"Uh? Questa è... una battaglia? Ci sono delle persone che stanno combattendo!"


Lin Ming spalancò gli occhi e un fulmine brillò nelle sue pupille. Sentì in lontanaza un gruppo di praticanti di arti marziali che stavano lottando disperatamente.


"Fiamma Brillante, andiamo!"


Fiamma Brillante gridò e allargò le ali. La nebbia circostante formò un vortice gigantesco.


"Uno... due... tre... cinque in totale!" La percezione di Lin Ming stava diventando sempre più chiara. C'erano cinque persone che stavano combattendo decine di demoni del sangue e tra di loro, a parte il più forte, gli altri erano in condizioni tragiche!


"No... mi sono sbagliato... non ce ne sono solo cinque, sono sei, ma una è sul punto di morire! La fluttuazione di vera essenza era così debole che quasi non l'ho sentita!"


Mentre percepiva questa sesta persona sentì un'inspiegabile senso di perdita. Sembrava che qualcuno gli avesse infilzato il cuore con una spada!


"Xingxuan... sei tu?"


Lin Ming si morse le labbra fino a farsele sanguinare. Con la velocità di Fiamma Brillante ci avrebbero messo solo diversi respiri di tempo, ma a Lin Ming sembrarono 100 anni!


In quel momento una delle sei vite si spense all'improvviso. Ora ne rimanevano solo cinque!


In un breve istante era morto qualcuno!


Lin Ming trattenne il respiro. Tremò mentre guardava in basso e vide che la tavoletta non si era rotta.


Non era Qin Xingxuan!


Xingxuan... era ancora viva!


Mentre pensava a questo, Lin Ming sentì all'improvviso un terrificante crepitio provenire dalla tavoletta dell'anima!


La tavoletta di giada tremava e sembrava che qualcosa di pesante la stesse schiacciando. Era apparsa una piccola fessura in cima!


Lin Ming si sentì come se gli avessero strappato il cuore. I suoi occhi erano iniettati di sangue mentre stavano fissando la tavoletta. Quella piccola crepa smise di estendersi!


Qin Ziya aveva un'espressione addolorata: "Si sta rompendo... si sta rompendo... non si è ancora rotta ma..."


Erano arrivati troppo tardi! Una volta che la tavoletta avesse avuto anche una sola crepa, avrebbe significato che la vita di Qin Xingxuan aveva ricevuto un'enorme danno fino al punto di non ritorno. Al massimo sarebbe potuta sopravvivere per altri 10 giorni!


Lin Ming non disse una parola, l'atmosfera circostante divenne soffocante come se fossero in una pozza di sangue viscoso.


Questa pressione invisibile spaventò perfino Qin Ziya, voleva parlare, ma non c'era nulla da dire...


............


"Apprendista Senior Qin!"


Qin Yao suonò il suo Guqin producendo una serie di note che esplosero dietro Qin Xingxuan, scagliando via il demone del sangue che si era attaccato alla sua schiena, distruggendolo.


Tuttavia il demone del sangue aveva già risucchiato l'ultima goccia di Essenza di Sangue di Qin Xingxuan. Aveva mangiato la Pillola Brucia Essenza di Sangue, ma in realtà la ragazza aveva esaurito da tempo la sua vitalità!


In quel momento non c'era una sola traccia di colore in Qin Xingxuan. I suoi abiti erano strappati, le sue labbra tremavano e sembrava una persona morente gettata in una tempesta di ghiaccio, congelando a morte.


Poteva menare un fendente verso il demone che l'aveva attaccata, ma Qin Xingxuan non aveva più la forza per sollevare una spada.


"Apprendista Senior Qin Yao... lasciami qui..." Gli occhi di Qin Xingxuan erano pieni di lacrime; non voleva che la sua amica Qin Yao morisse con lei.


Sei mesi fa Qin Xingxuan aveva incontrato Qin Yao quando era nella Valle dei Sette Misteri. Le due avevano un'ottima amicizia. Qin Yao era più grande di lei di quattro anni. Il suo talento era mediocre, ma voleva comunque provare ad arrivare allo Xiantian. Così si era presa il rischio di venire nell'Isola del Demone del Sangue.


Durante questo mese nell'isola Qin Yao era stata come una sorella maggiore che si era preoccupata costantemente del benessere di Qin Xingxuan. Mentre superavano le avversità, erano diventate amiche strette. Se non fosse stato per Qin Yao, Qin Xingxuan sarebbe morta da tempo.


Durante il mese in cui era stata nell'Isola del Demone del Sangue, Qin Xingxuan era diventata confusa. Non sapeva più per costa stava combattendo giorno e notte. Lin Ming era morto. La sua famiglia Qin era alla mercé di altri e sotto l'oppressione del Palazzo delle sette arti, nemmeno il Signor Muyi poteva intervenire, figuriamoci suo nonno. Ora tutto ciò che poteva fare era aspettare che il nuovo imperatore si inventasse una falsa accusa contro la sua famiglia Qin e tutte le teste dei suoi cari sarebbero rotolate a terra!


Non voleva cedere. Così era resistita, aveva combattuto, si era rivoltata quanto più poteva. Non era pronta a rassegnarsi ad un tale destino, ma aveva iniziato a pensare che sarebbe stato tutto inutile anche se avesse perseverato e avesse continuato a vivere.


Non poteva resistere a Ouyang Boyan!


Non voleva morire in questo modo, ma tutto ciò che faceva era solo divertire Ouyang Boyan che la stava guardando soffrire!


Confusione.


Impotenza.


Disperazione.


Nella sua fragile mente, i demoni del sangue attorno a lei si condensarono formando un enorme mostro pronto ad inghiottire la sua anima...


"Apprendista Junior Qin, quaggiù!"


Qin Yao suonò diverse decine di note, bloccando i demoni del sangue che si stavano precipitando verso Qin Xingxuan, ma la vera essenza e la vitalità della ragazza era esaurita. Non poteva più attivare tecniche di movimento per scappare.


In quel breve momento Qin Yao e Qin Xingxuan erano state circondate dai demoni del sangue. Le due erano state separate completamente da Ou Xiong e il suo gruppo.


Ou Xiong si girò a guardarle con un sorriso sinistro: "La fazione della Spada e del Guqin possono produrre sono degli idioti del genere. Qin Yao sa perfettamente che morirà se rimane, eppure non se ne è andata. Beh allora può essere seppellita qui insieme a Qin Xingxuan. Va anche bene, due di loro sono sufficienti per dare da mangiare ai demoni del sangue."


I due apprendisti junior di Ou Xiong videro le due ragazze circondate dalla folla di demoni del sangue con espressioni piene di rimpianto. Non erano addolorati per la morte di Qin Yao e Qin Xingxuan, ma per la bellezza deliziosa che sarebbe stata rovinata dai demoni del sangue prima che avessero l'opportunità di assaggiarne un po'...


I tre iniziarono ad uscire dall'accerchiamento. Il discepolo della Fazione delle Formazioni era già stato privato del suo sangue dai demoni. I discepoli della Fazione delle Formazioni erano i più deboli. Quando era stato circondato dai nemici, aveva gridato aiuto, ma Ou Xiong e i suoi due apprendisti junior naturalmente non si erano disturbate a salvarlo per non essere trascinati insieme a lui.


"Uh? Cos'è quello?"


Mentre faceva a pezzi un demone del sangue, Ou Xiong guardò verso l'alto e vide una massa di fuoco avvicinarsi rapidamente!


"Uccello... Uccello Vermiglio? È qualcuno dell'Isola della Divina Fenice!" Ou Xiong si rallegrò immediatamente.


Erano salvi! Anche Ou Xiong non era sicuro di poter uscire da questo accerchiamento. Dopotutto c'erano ancora due demoni del sangue di alto livello che non erano molto più deboli di lui.


"Qui! Quaggiù!" Iniziò a gridare Ou Xiong, temendo che questa persona non li avrebbe sentito o visti. Promise che, se fosse riuscito a fuggire da qui, non sarebbe mai tornato nell'Isola del Demone del Sangue. Avrebbe tenuto le sue sette concubine, al diavolo lo stadio Xiantian!


Ou Xiong stava oscillando la spada, facendo segnali verso l'Uccello Vermiglio, che stava davvero volando nella sua direzione, ma... non stava rallentando!


Ou Xiong rimase pietrificato sul posto.
Una figura balzò dall'Uccello Vermiglio.


<em>Bang!!</em>


Un inferno di fiamme si scatenò!


La lancia di Lin Ming spazzò il terreno; oltre 20 demoni del sangue furono ridotti in cenere! Perfino i due demoni di alto livello nello stadio Houtian erano stati uccisi istantaneamente!


Ou Xiong e i due apprendisti junior furono scagliati all'indietro. Caddero a terra, storditi come cani morti. Ou Xiong aveva gli occhi spalancati, non poteva credere a cosa stava succedendo. Una lancia! Solo una lancia! Eppure due demoni di alto livello e oltre 20 demoni del sangue erano stati uccisi istantaneamente!


Chi... Chi era?!


Mentre l'onda d'urto passò oltre al gruppo, Qin Yao si spaventò. Tuttavia era circondata dai demoni del sangue e quindi non sapeva cosa stava accadendo.


Aveva esitato, ma in un momento un demone del sangue stava balzando verso di lei e gli altri due si stavano precipitando verso Qin Xingxuan!


Qin Yao strinse i denti e il Guqin suonò. Ma aveva consumato troppa vera essenza. Non era riuscita a respingere i tre demoni del sangue!


"Apprendista junior Qin, sta attenta!" Gridò Qin Yao.


Lin Ming era riuscito a capire chiaramente la situazione da 200 piedi di distanza, ma in questo istante 200 piedi sembravano un'eternità!


200 piedi di distanza, ma solo un istante!


Gli occhi di Lin Ming emisero una luce brutale e selvaggia.


Il potere della Tempra del Midollo esplose.


Forza del Dio Blasfemo - apertura!


Stava usando al massimo ogni risorsa che aveva.


"Muori!!!!"


<em>Bang!!!</em>


Le rocce sotto i piedi di Lin Ming esplosero e i frammenti volarono a decine di piedi in aria. Lin Ming sfrecciò in avanti con la Lancia della Cometa Viola, sembrava la personificazione del fulmine!


<em>Hu!</em>


Lo scheletro di Lin Ming scricchiolò. Il ruggito di un drago emerse dal suo corpo, risuonando nel cielo!


"Divina Anima del Tuono Demoniaca!"


Il Fulmine Divino del Drago del Fiume Viola era un potere capace di sopprimere i demoni e i fantasmi.


Ma il Fulmine Malvagio Nemesi del Sangue era l'opposto: poteva assorbire il loro potere!


Entrambe erano i nemici assoluti dei demoni del sangue!


Nel corpo di Lin Ming il Seme del Dio Blasfemo ululò per l'entusiasmo. Lin Ming fu avvolto dal fantasma del Drago Azzurro. L'Anima del Tuono si era fusa con la Lancia della Cometa Viola; il potere del fulmine divampò!


Il tuono viola e rosso formò una vasta rete di elettricità che si schiantò sui nemici!


<em>Bang!</em>


Tutti i demoni del sangue che circondavano Qin Xingxuan e Qin Yao furono sterminati istantaneamente!


Quando un normale praticante di arti marziali uccideva un demone, la creatura sarebbe diventata una pozza di sangue sul terreno, ma Lin Ming li aveva ridotti in cenere!


Qin Yao rimase completamente sbalordita. Guardò stordita mentre l'orda di demoni attorno a lei furono annientati in un solo secondo senza poter resistere minimamente. Sentiva di essere in un sogno. Cosa... stava succedendo?


Tuttavia Qin Xingxuan rimase lì nello stesso posto, stava barcollando mentre fissava Lin Ming con il volto privo di colore.


Lentamente il suo sguardo prima spento iniziò a riempirsi di emozioni.


Gioia...


Affetto...


Felicità...


Soddisfazione...


Nessun rimpianto.


Le sue labbra si piegarono in modo strano, voleva sorridere ma non ci era riuscita.


Poi iniziò a cadere come una farfalla con le ali rotte in una serata di autunno...
                                


                                



