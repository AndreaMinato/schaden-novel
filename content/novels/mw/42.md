---
weight: 42
title: Capitolo 42 - Primo Posto
pubDate: 2025-10-16T07:28:18.409Z
tags:
    - mw
---


Lin Ming era in grado di resistere all'aura soverchiante che proveniva dalle bestie feroci, ma sapeva che era impossibile superare questo piano.


Figuriamoci due bestie feroci di secondo livello, non poteva nemmeno sconfiggere le otto altre creature che erano lì attorno. Anche se fosse stato in massima forma, la situazione sarebbe stata insostenibile! E aveva anche consumato la maggior parte della sua vera essenza.


Sapeva che nonostante fosse riuscito a raggiungere il quinto piano, la sua abilità non poteva tenere testa al talento di grado sei di Qin Xingxuan. Sei mesi fa, Qin Xingxuan era stata in grado di sopraffare queste dieci bestie ferocie e ottenere la vittoria. Mentre guardava la presenza travolgente che quelle bestie emanavano, Lin Ming sospirò con emozione.


Era davvero una persona che possedeva un talento di grado sei, quella ragazza bellissima e arrogante.


Secondo una sua stima prudente, Lin Ming immaginò che dovesse aumentare la sua coltivazione di un intero livello, e raggiungere almeno l'apice del Terzo Stadio della Trasformazione del Corpo, per avere qualche speranza. Solo allora avrebbe potuto avere una possibilità di avanzare e questo considerando una battaglia all'ultimo sangue.


Ma Qin Xingxuan aveva già superato questo ostacolo sei mesi fa.


Non c'era da meravigliarsi che quel supervisore di mezz'età fosse stato così sicuro quando aveva detto che era impossibile andare avanti.


Se fosse stato davvero impossibile, allora in tal caso, avrebbe ucciso più bestie feroci che poteva.


Lin Ming non si sarebbe arreso senza combattere. Questa era una rara opportunità per migliorare e affinare le sue capacità di combattimento, mentre danzava sull'orlo della morte, spingendo al limite la sua forza e la sua determinazione in una situazione dove ogni errore poteva essere fatale. Questa era un'esperienza davvero rara e preziosa.


"Avanti!" Vedendo le bestie feroci piombare su di lui, Lin Ming urlò e diede una coltellata ad una tigre dal manto argentato. La sua mente era lucida; sapeva che non aveva alcuna possibilità di ferire le due bestie feroci di secondo livello, quindi il suo obiettivo era eliminare le altre otto creature. Alcune avevano una carne spessa e un pelo che non poteva sperare di trapassare nel suo attuale stato, quindi scelse quelle che avevano un grande potere di attacco, ma una bassa difesa, come quella tigre argentata.


"Pah!" Il coltello infilzò l'addome della creatura. Allo stesso tempo Lin ming sentì un tremito percorrergli il braccio. La spessa carne della tigre aveva trattenuto il coltello e Lin Ming l'aveva quasi lasciato andare.


"Dannazione!"


In un attimo una coda si slanciò verso la pancia di Lin Ming a mo' di frusta. Questo era un attacco di una delle due bestie feroci di livello due. Era rapido come un fulmine e affilato come un pugnale; un colpo del genere avrebbe tagliato in due un normale praticante di arti marziali. Lin Ming si torse a mezz'aria e schivò a stento la coda, ma gli graffiò comunque la coscia e lo lasciò contuso e ferito.


Lin Ming si sentì come se qualcuno gli avesse marchiato la coscia con una spranga di ferro bollente. Fece una smorfia. Anche un tocco leggero aveva raschiato via la sua pelle.


Nel frattempo le otto bestie feroci di primo livello avevano circondato Lin Ming. In un batter d'occhio lo avevano accerchiato. Non appena le creature avessero attaccato tutte insieme l'avrebbero fatto a pezzi.


"Non bene!" Lin Ming lo sapeva bene; quando queste bestie feroci fossero piombate su di lui, non avrebbe più potuto fuggire. In quel momento cruciale Lin Ming si fece leva sul terreno e lanciò il coltello verso la tigre d'argento; attaccando per primo avrebbe avuto un vantaggio!


"Roar!" La tigre dal pelo argentato ululò di rabbia e si avventò su Lin Ming. Nel mondo dei sogni le bestie feroci non avevano alcuna paura.


"Poh!" Il coltello affondò direttamente nella gola della tigre. Tuttavia Lin Ming fu ferito dal suo artiglio, lasciando un buco nel suo addome. La sua vera essenza al Flesh Training l'aveva protetto a stento dall'essere sventrato in un solo colpo.


"Fuori uno!" Lin Ming si tenne stretto il ventre insanguinato. Alla fine aveva ricevuto una grave ferita e la sua vera essenza si stava esaurendo. Non credeva che il quinto piano sarebbe stato così arduo; in confronto al quarto era dieci volte più difficile.


...


"Un quarto d'ora! Lin Ming è rimasto nel quinto piano per un quarto d'ora. Sta resistendo, è davvero incredibile."


"Mmh. Nonostante potrebbe stare scappando, probabilmente non gli rimarrà molta vera essenza. Anche correre per un quarto d'ora è un buon risultato."


"Ci saranno probabilmente delle grandi potenze che proveranno a reclutare Lin Ming. Muyi ha parlato di lui prima, la Tenuta del Maresciallo non è interessata al ragazzo?"


Muyi sorrise, ma non disse nulla. Questo gruppo non sapeva che dietro Lin Ming c'era un formidabile maestro. Probabilmente è venuto qui per fare esperienza. Forse questo misterioso maestro l'avrebbe riportato tra le montagne a coltivare. Come poteva attrarlo la Tenuta del Maresciallo?


Ma Muyi non disse altro. In quel momento un anziano di cognome Xu, che stava giocherellando con due sfere di giada, disse lentamente, "Anziano Sun, ha un'opinione abbastanza alta. Riconosco che questo Lin Ming abbia avuto un buon risultato, ma ha solo un talento di grado tre, per arrivare a risultati del genere probabilmente ha avuto un incontro fortuito di qualche genere e ha assunto dei medicinali rari e preziosi. A causa di questo ha aumentato la sua forza, ma per quanto riguarda i suoi futuri risultati... ahah, non vedo il bisogno di lusingare."


L'anziano Sun sentì queste parole e riconobbe che avevano una certa validità. Con un po' di fortuna, una persona avrebbe potuto mangiare qualche oggetto raro e prezioso e aumentare la propria coltivazione o la forza. Ma questo genere di vantaggio aveva i suoi limiti e si sarebbe esaurito nel tempo, finché non sarebbe svanito e diventato comune.


L'anziano di cognome Xu disse con raziocinio, "Questo Lin Ming è bravo ma la sua velocità di coltivazione non potrà tenere il passo con gli altri in futuro. Verrà superato facilmente."


Molti anziani erano d'accordo. Muyi sorrise leggermente e disse, "Non c'è bisogno di dire altro. Potrete vedere i risultati di Lin Ming in futuro."


Mentre la voce di Muyi si spense, guardò verso l'alto e vide che il quinto piano della Pagoda Raffinata stava iniziando a tremare. Le rune emisero un bagliore e all'improvviso l'ombra di una persona fu sbalzata via e fluttuò verso il basso come un foglio di carta.


"Alla fine quel Lin Ming è uscito!"


Lin Ming aveva ucciso la tigre d'argento del quinto piano subendo una grave ferita. Comunque sul punto di morire, era riuscito a uccidere un wind wolf e altre due bestie feroci di primo livello.


<em>Nota Traduzione: Wind Wolf letteralmente significa "Lupo Vento"</em>


Era già orgoglioso di questo risultato. Essere in grado di uccidere due bestie feroci, mentre si era circondati da tutti i lati era molto più difficile.


Da lontano Lan Yunyue guardò Lin Ming mentre fu afferrato dalle persone che lo stavano aspettando al di sotto della Pagoda Raffinata. Non sapeva perché sentiva fremere il suo cuore. Si mordicchiò le labbra e, senza fermarsi, si volse e se ne andò silenziosamente...


...


"Mmh? Lin Ming è già sveglio?"


La morte nel mondo dei sogni era solo frutto dell'immaginazione. Il vero corpo del partecipante sarebbe stato respinto via dalla Pagoda Raffinata, ma il candidato, sentendosi morire, sarebbe rimasto privo di sensi per un po'. Ma Lin Ming si era risvegliato velocemente e il suo colorito era solo leggermente pallido. Questo fece sussultare gli Anziani del Palazzo delle Sette Arti. In confronto, Wang Yanfeng era rimasto svenuto per diverso tempo. Questa era la differenza che dipendeva dal cuore puro di un praticante di arti marziali.


"Questo Lin Ming dovrebbe finire al primo posto in questo esame." Disse l'anziano Sun.


"Dici così, ma il premio per il primo posto è una Pillola del Midollo Draconico Oro-cremisi. Non credi che sia sprecata per un ragazzo con un misero talento marziale di grado tre? Quanto sarà capace di assorbirne? La valutazione finale non dipende solo dai risultati, ma anche dal talento del partecipante." L'anziano Xu rispose alla proposta di Sun con voce aspra.


L'anziano Sun disse, "È vero che dobbiamo tenere conto del talento, ma solo in caso di pareggio. Questo Lin Ming è arrivato al primo posto in tutte e tre le prove, come può non finire primo nella valutazione finale? Tutti penserebbero che siamo ingiusti. Riguardo alla Pillola del Midollo Draconico Oro-cremisi, serve solo ad attrarre i migliori talenti nel Palazzo delle Sette Arti. Crede che solo una Pillola del Midollo Draconico Oro-cremisi sia sufficiente ad entrare nella setta Principale come discepolo?"


"In più, che io sappia, l'anziano Xu e il capo della famiglia Wang non sono buoni amici?"


Mentre l'anziano Sun diceva queste parole, le sopracciglia dell'anziano Xu fremettero e sbuffò freddamente, "Sun Sifan, stavo solo considerando la situazione da tutti i punti di vista. Se desideri dare il primo posto a Lin Ming, allora non ho alcuna obiezione. Che ne dice di fare una scommessa? Vedremo chi sarà più forte tra Wanf Yanfeng e Lin Ming tra sei mesi e chi entrerà nella Dimora Celeste. Che ne pensa?"


L'anziano Sun fu scioccato da questo discorso e rimase senza parole. Iniziò ad arrabbiarsi. Stava solo provando ad agire con imparzialità. Non aveva molta stima di questo anziano Xu e normalmente non aveva a che fare con lui. Non avrebbe potuto abituarsi al suo opportunismo, che ora stava cercando di condizionare l'esame di ingresso.


Ma anche se l'anziano Xu lo stava sfidando, l'anziano Sun non osava rispondere. Il talento di Lin Ming era limitato, era possibilissimo che l'anziano Xu avesse ragione e che Lin Ming avesse avuto qualche incontro fortuito. Ma Wang Yanfeng in confronto aveva un talento  marziale di grado quattro di alta qualità. In tal caso avrebbe potuto davvero far mangiare la polvere a Lin Ming.


Vedendo l'anziano Sun che si stava ritirando, l'anziano Xu sogghignò e disse, "Come può non accettare? Se crede davvero che questo Lin Ming debba finire al primo posto, allora potremmo fare questa scommessa. Ricordo che l'anziano Sun ha un tesoro di grado Human..."


Sentendo questa menzione, l'espressione dell'anziano Sun si incupì. I tesori di grado Human erano estremamente rari e preziosi nel regno di Fortuna Celeste; non sarebbero stati acquistabili nemmeno con molte decine di migliaia di liang d'oro. Questo oggetto gli era stato dato dalla Valle dei Sette Misteri ed era la sua proprietà più preziosa. Non poteva usarlo per una scommessa e figuriamoci una scommessa con così poche probabilità di successo.


Vedendo la reazione dell'Anziano Sun, l'Anziano Xu mostrò un'espressione tronfia e compiaciuta. Sapeva che nessuno avrebbe osato accettare la sua scommessa, l'aveva detto perché voleva rovinare la reputazione e il prestigio dell'anziano Sun.


Ma in quel momento Muyi disse con un sorriso, "Che ne dice se accettassi io questa scommessa?"
                                


                                



