---
title: Capitolo 420 - Chi mi ostacolerà morirà
pubDate: 2025-12-15T08:37:10.216Z
tags:
    - mw
---


<em><strong>CAPITOLO SPONSORIZZATO, ringraziamo Marco!</strong></em>
<em> da editare</em>
<em> 0/5€, 10 Capitoli in coda</em>
<em> -Schadenfreude</em>


"Uccidermi? Ahahah!" Ouyang Boyan rise fragorosamente. "Sono qui, voglio vedere come mi ucciderai!"


Lin Ming sogghignò senza rispondere. Scuotendo la Lancia della Cometa Viola, delle scariche elettriche iniziarono a scintillare attorno alla punta!


Mentre si avvicinava passo per passo verso Ouyang Boyan, lo slancio di Lin Ming continuava ad aumentare, quasi materializzandosi!


"Che arroganza! Dove credi di essere?!" In quel momento un uomo robusto dai baffi ricciuti si fece avanti tenendo un bastone lungo nove piedi in mano. Proveniva da un Sect di secondo livello e il suo talento era decente. La sua coltivazione era ad un passo dallo Xiantian, ma a causa delle sue risorse limitate era rimasto intrappolato a questo punto per dieci anni e non era riuscito a raggiungere lo Xiantian.


<em>Nota traduzione: "dai baffi ricciuti" letteralmente è a "baffi da drago". Ad esempio <a href="http://www.qulishi.com/UploadFile/2013111141559590.jpg" target="_blank" rel="noopener">http://www.qulishi.com/UploadFile/2013111141559590.jpg</a> sì, i draghi cinesi hanno dei baffi sinuosi.</em>


Stavolta era andato a chiedere aiuto a Ouyang Boyan. Aveva preparato un grande numero di doni per infiltrarsi nella Fazione Acacia e coltivare il Potere Divino Acacia, sperando di trovare un'opportunità per coltivare lo Xiantian.


Dato che l'uomo dai baffi ricciuti aveva bisogno dell'aiuto di Ouyang Boyan, naturalmente avrebbe alzato la testa per mostrare la sua lealtà.


Non sapeva chi era Lin Ming, né notò lo sguardo pieno di pietà di Ouyang Ming che lo guardava da dietro.


Tuttavia l'uomo con i baffi ricciuti non era stupido. Dato che il giovane era venuto qui con una fenice, probabilmente era più potente di lui. Fece un cenno e tre persone dietro di lui si fecero avanti, le loro coltivazioni erano al picco dell'Houtian.


Facevano tutti parte dello stesso Sect. Oggi erano venuti a presentarsi alla famiglia Ouyang.


"Noi quattro lo attaccheremo insieme. Non andateci piano, questo tipo non sarà facile da battere." Disse agli altri l'uomo dai baffi ricciuti con una trasmissione di vera essenza.


"Va bene."


I quattro avevano superato molte tribolazioni insieme e sembravano capirsi l'un l'altro, erano in grado di coordinarsi bene. Avevano fiducia l'uno nella forza dell'altro. Se avessero attaccato contemporaneamente, precipitandosi verso i punti deboli di Lin Ming da quattro direzioni diverse, allora sarebbe dovuto essere impossibile per Lin Ming bloccare così tanti attacchi in una volta.


"Fuori dai piedi!"


<em>Bang!!!</em>


Si formò una terrificante onda d'urto. Lin Ming non si disturbò nemmeno a muoversi, era semplicemente la sua aura che si era scatenata all'improvviso. Ci fu un violento turbine di vera essenza e una tempesta letale sollevò le piastrelle di marmo del pavimento.


<em>Puff!</em>


Tutti e quattro sputarono sangue mentre volavano all'indietro, schiantandosi sul pavimento e rotolando per decine di piedi come fiaschi. Due di loro caddero perfino nel lago.


Lin Ming non si era nemmeno mosso!


Tutti gli spettatori rimasero pietrificati.


"Cosa?" Ha sconfitto quattro maestri al picco dell'Houtian con una sola mossa? Com'è possibile?"


"Una mossa? Credi che Lin Ming abbia fatto una mossa? Non l'ho nemmeno vista! È rimasto lì fermo. Ha solo gridato 'fuori dai piedi' e quelli lì sono stati scagliati via all'indietro dalla sua aura!" Disse un discepolo Houtian della Valle dei Sette Misteri. Era abbastanza forte quindi era riuscito a capire cos'era successo rispetto a questi discepoli dei Sect di secondo livello.


"Lin Ming?" I discepoli dei Sect di secondo livello sussultarono:"Cosa? Quel giovane è Lin Ming? Quale Lin Ming?"


"Non dire tali assurdità. Naturalmente è la persona che è diventata il campione dell'ultimo Incontro di Arti Marziali tra le Fazioni della Valle dei Sette Misteri! Quel Lin Ming!"


In seguito a questo commento, ci fu una serie di sussulti nella piazza e poi silenzio. In quel momento a nessuno importò del perché Lin Ming non fosse morto, invece erano solo frastornati dalla sua forza soverchiante.


Lin Ming aveva solo 17 anni!!!!


17 anni. Non solo la sua coltivazione era negli stadi avanzati dell'Houtian, ma la sua forza era così anormale che era riuscito a fare volare via quattro maestri al picco dell'Houtian e un guerriero ad un passo dallo Xiantian, ferendoli! Ora la competizione di questi cosiddetti talenti di prima sembravano dei bambini che si schiaffeggiavano a vicenda, solo un evento sgradevole!


I praticanti di arti marziali dei Sect di secondo livello erano sbalorditi. Questo era un vero talento? Esisteva davvero una persona del genere in questo mondo?


Liu Xuan della setta del Fiume Impetuoso guardò Lin Ming con i palmi sudati. Era ritenuto un genio fin da bambino e naturalmente era diventato arrogante e orgoglioso. Credeva che dopo essere capitato nella caverna di un misterioso maestro della Regione dell'Orizzonte Sud e aver ottenuto un'opportunità fortunata sarebbe diventato un grandissimo talento, tuttavia ora in confronto a Lin Ming era solo ridicolo.


Non poté trattenersi dal dare un'occhiata a Ouyang Ming e notò che la sua espressione era turbata.


Nonostante Ouyang Ming non credesse che queste quattro persone potessero minacciare la vita di Lin Ming, erano più guerrieri e anche abili negli attacchi coordinati. Se non altro avrebbero dovuto costringere Lin Ming a fare un po' di sforzi per liberarsi di loro.
Non si sarebbe mai immaginato che, con un solo grido, Lin Ming avrebbe scagliato via quei quattro!


Il talento di Lin Ming era ancora più terrificante rispetto ad un anno e mezzo fa! Ouyang Ming rabbrividì.


Lin Ming guardò freddamente tutti i presenti. La sua voce conteneva un intenso intento omicida mentre diceva:"Questa è l'ultima volta che mostrerò pietà. Se qualcuno mi ostacolerà di nuovo, allora morirà!"


Tutti gli Anziani della Valle dei Sette Misteri cambiarono drasticamente espressione. La maggior parte di loro era agli inizi dello Xiantian e ce n'erano molti che lo erano diventati di recente. Un momento fa erano riusciti a capire chiaramente cos'era accaduto. Nonostante quell'uomo dai baffi ricciuti e i suoi compagni provenissero da un piccolo Sect e avessero una forza comune, la loro coltivazione era almeno al picco dell'Houtian. Se fossero stati al posto di Lin Ming, non sarebbero riusciti a vincere come lui!


Questo li fece pensare che non avrebbero potuto bloccarlo!


Lin Ming strinse la Lancia della Cometa Viola camminando un passo alla volta. Sulla punta della sua arma il potere del fulmine e del fuoco brillavano!


Ouyang Boyan impallidì!


Alla fine aveva capito un'importante e spaventosa verità, cioè che Lin Ming aveva l'abilità per ucciderlo!


Ad ogni passo, l'aura di Lin Ming diventava sempre più formidabile!


Ouyang sentì una pressione soverchiante schiacciarlo. Lin Ming sembrava un Dio della Morte e i suoi passi sembravano il richiamo dell'oltretomba!


"Impudente! Credi davvero che nessuno nella mia Fazione Acacia ti fermerà?!"


Risuonò una voce tonante come un tamburo. Un vecchio vestito di bianco apparì istantaneamente nella piazza. Era l'Anziano Ouyang Guang della Fazione Acacia e la sua coltivazione era al picco degli stadi intermedi dello Xiantian!


Questo banchetto era anche una festa dedicata a lui, come poteva permettere che qualcuno lo rovinasse così?


Lin Ming lo guardò con calma. La sua voce era fredda in un modo agghiacciante mentre diceva:"Vuoi ostacolarmi?"


"Ridicolo. Questa è la mia Fazione Acacia, non è un posto in cui puoi essere così sfrenato. Credi davvero di essere invincibile in questo mondo? Che ne dici di uccidere prima me."


Lin Ming posizionò orizzontalmente la Lancia della Cometa Viola di fronte a sé e disse con indifferenza:"Quelli che mi ostacoleranno moriranno!"


Lin Ming non aveva affatto una buona impressione della Fazione Acacia. Anche tralasciando le azioni fatte da questo gruppo in passato, come avrebbe potuto Ouyang Boyan provare a liberarsi di Qin Xingxuan se non grazie alle sue connessioni tramite la Fazione Acacia?


La Fazione Acacia erano una piaga per il territorio Sette Profound. Tutto quello che produceva era feccia. Lin Ming non era una persona assetata di sangue o malvagia, ma non si sarebbe fatto alcun problema nell'uccidere tutte le canaglie della Fazione Acacia.


"Davvero un giovane arrogante; non hai idea di chi stai provocando! Con la tua mera coltivazione negli stadi avanzati dell'Houtian puoi sbaragliare praticanti di arti marziali al tuo livello e quindi credi che nessuno al mondo possa sconfiggerti. Oggi ti farò sperimentare com'è la forza di un maestro Xiantian!"


Ouyang Guang gridò e la sua energia si scatenò. La vera essenza tinta di viola divampò dal suo dantian. Il dantia di un maestro Dantian conteneva un ciclone di vera essenza; la loro energia era molto più pura e densa di quella di un praticante di arti marziali Houtian.


Una brillante fiamme viola si condensò in una lancia d'osso viola, dall'asta risuonavano dei lamenti spettrali.


Questa era la Lancia d'Osso della Fiamma Purpurea del 'Divino Potere Acacia'. Lin Ming aveva già visto molte volte questa mossa, ma in confronto a quelle che aveva visto prima, l'arma nella mano di Ouyang Guang era molto più spessa e larga. Non solo, ma la sua estremità aveva la forma di un teschio, sembrava incredibilmente forte.


"Ragazzo, preparati a morire!"


Ouyang Guang avanzò. Il suo obiettivo era lo stomaco di Lin Ming, nonostante non avrebbe osato ucciderlo, non l'avrebbe assolutamente lasciato illeso.


La lancia spettrale era veloce come un fulmine. Era seguita da un'ombra sfocata e una scia di fiamme viola. Squarciava l'aria accompagnata dai gemiti dei fantasmi quasi assordanti.


L'espressione di Lin Ming rimase impassibile e il suo sguardo era freddo. La vera essenza azzurra si gonfiò attorno al suo corpo come una fiamma, si poteva sentire chiaramente il rumore della sua vera essenza tagliente che squarciava l'aria.


"Divina Anima del Tuono Demoniaca!"


Lin Ming usò la sua lancia. Il fulmine ululò. Un fulmine viola intrecciato con una scarica elettrica rossa formarono un gigantesco raggio vorticante. Questo attacco si scontrò con la Lancia d'Osso della Fiamma Purpurea!


Il potere del fulmine era la nemesi assoluta di spettri e demoni.


In seguito all'impatto ci fu solo uno sfrigolio. La Lancia d'Osso della Fiamma Purpurea si era sciolta come una palla di neve caduta in un forno ardente!


Il potere del fulmine non diminuì minimamente. Tuonando, puntò dritto verso Ouyang Guang!


Il vecchio spalancò gli occhi sorpreso. Anche tutti i presenti ne furono stupefatti, com'era possibile?


Si aspettavano già che Lin Ming avrebbe avuto la forza di un praticante di arti marziali allo stadio Xiantian, ma non avrebbe dovuto distruggere così facilmente la mossa di Ouyang Guang!


"Il mio fulmine è particolarmente abile nel distruggere spettri e demoni. L'Anziano Ouyang non sapeva nemmeno qualcosa di così elementare?"


Il tono di voce di Lin Ming conteneva una traccia di derisione, ma il suo attacco non rallentò minimamente. Dopo aver mandato la Divina Anima del Tuono Demoniaca, Lin Ming scatenò il potenziale della sua lancia e la Fiamma della Meteora divampò!


"Diecimila Fiamme Primordiali!"


Prima fulmine, ora fiamme. Lin Ming aveva dimostrato la potenza degli elementi!


Ouyang Guang impallidì. Gridò e l'aria attorno a lui si distorse. Le piastrelle sotto i suoi piedi erano rosse dal calore. Mise le mani ad artiglio e una luce rossa sembrò avvolgere il suo corpo.


"Artiglio del Demone del Sangue!"


Con un bagliore scarlatto, sfrecciò in avanti un artiglio rosso. Questa era una tecnica marziale del sesto strato del "Divino Potere Acacia". Conteneva oltre il 90% della vera forza di Ouyang Guang!


Lin Ming sorrise. Il 'Divino Potere Acacia' in origine proveniva da praticanti di arti marziali che avevano intrapreso la via demoniaca. La Spada Mortale dell'Osso di Zhang Guanyu, il Teschio Sanguigno Spacca Anime di Ouyang Dihua, la Lancia d'Osso della Fiamma Purpurea di Ouyang Zifeng del passato e anche l'attuale Artiglio del Demone del Sangue di Ouyang Guang provenivano dalla stessa scuola di arti marziali. Ad ogni attacco usavano la propria vitalità quindi le persone che coltivavano queste tecniche dovevano coltivare accoppiandosi e risucchiare l'energia Primordiale Yin delle donne per recuperare la vitalità che avevano consumato.


Si poteva solo dire che fossero sfortunati ad aver sfidato Lin Ming.


"Fulmine Malvagio Nemesi del Sangue!"


Con un cenno di Lin Ming, la luce del fulmine iniziò a trasformarsi in un pitone cremisi. Il Fulmine Malvagio Nemesi del Sangue era nato per risucchiare la vitalità!


<em>Kacha!</em>


Il pitone cremisi aprì le fauci e morse l'Artiglio del Demone del Sangue, inghiottendolo istantaneamente!


Cosa?!?!


Ouyang Guang non riusciva a credere ai suoi occhi.


Comunque non ebbe nemmeno il tempo di sconcertarsi. Le fiamme viola e il fulmine lo avevano già raggiunto!


Ouyang Guang prese la sua spada e menò un fendente!


<em>Bang!</em>


Dopo essere stato indebolito da due attacchi, il pitone fu tagliato dall'arma di Ouyang Guang. Tuttavia la Fiamma della Meteora aveva colpito la protezione di vera essenza del vecchio.


La Fiamma della Meteora aveva un'abilità unica capace di corrodere qualsiasi cosa che toccasse. Aveva immediatamente fatto decine di piccoli strappi nella barriera di vera essenza di Ouyang Guang e il potere corrosivo era affondato nei meridiani del vecchio. Ouyang Guang tremò, impallidì e sanguinò dal naso!


Vedendo questo, tutti i praticanti di arti marziali lì attorno si ammutolirono. Ouyang Guang che era negli stadi intermedi dello Xiantian era stato ferito così gravemente dopo poche mosse?!
                                


                                



