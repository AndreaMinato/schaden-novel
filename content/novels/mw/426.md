---
weight: 426
title: Capitolo 426 - Segno di Buon Auspicio dal Cielo
pubDate: 2025-12-15T08:37:10.217Z
tags:
    - mw
---


<strong>CAPITOLO SPONSORIZZATO, ringraziamo Weed!</strong>
da editare
0/5€, 4 Capitoli in coda
-Schadenfreude


La Fiamma della Meteora corrosiva scavò nella pancia di Ouyang Guang, trapassando completamente il suo dantian e il suo corpo!


Ouyang Guang afferrò l'asta della Lancia della Cometa Viola. Volse lentamente lo sguardo verso il buco nella sua pancia da cui stava colando del denso sangue nero, la sua espressione era incredula.


Stese una mano in avanti come se volesse afferrare qualcosa, ma il suo sguardo si spense e la luce sparì dai suoi occhi.


Ouyang Guang cadde in ginocchio e poi si afflosciò a terra.


Finora tra i sette Anziani e il capo della Fazione Acacia, alcuni erano morti, altri gravemente feriti e alcuni erano scappati; non era rimasto nessuno!


L'intera isola principale si era svuotata, perfino Ouyang Ming era tornato in una piccola isola. Ora rimaneva solo Lin Ming in piedi nell'isola principale.


Nemmeno i sette Grandi Anziani della Fazione Acacia erano riusciti a fermarlo. Una forza così spaventosa aveva fatto trattenere il fiato a tutti i praticanti di arti marziali attorno, temevano di attirare l'attenzione di questo mostro dalla forma umana.


Lin Ming prese la Lancia della Cometa Viola e arrivò di fronte a Ouyang Boyan. In quel momento il vecchio era sull'orlo della morte. Aveva gettato un'occhiata verso Lin Ming, ma aveva lo sguardo appannato.


La Lancia della Cometa Viola brillò con una luce fredda e scavò un grosso buco nella pancia di Ouyang Guang accompagnata dal rumore di uno squarcio, ne seguì una pioggia di sangue.


Tutti i praticanti di arti marziali attorno sussultarono, quasi si sentivano svenire. Solo un momento fa c'era stato un banchetto celebrativo. Ouyang Boyan era molto contento a causa del suo avanzamento, ma ora quell'uomo felice era stato massacrato come una gallina da pollaio!


Un contrasto del genere fece sentire un profondo senso di orrore a tutti quanti.


Lin Ming mise il cadavere di Ouyang Boyan nel suo anello spaziale. Voleva verificare una cosa. L'Essenza di Sangue di un praticante di arti marziali allo Xiantian sarebbe stato capace di aprire di nuovo il Cubo Magico?


"Lin Ming! Stai bene!" Qin Xingxuan accorse e lo aiutò sorreggendolo, il suo viso era pieno di preoccupazione. L'aspetto di Lin Ming era davvero orribile in quel momento. Era pieno di lividi e aveva esaurito la sua vera essenza.


"Sto bene." Lin Ming sorrise radiosamente verso Qin Xingxuan per rassicurarla. Disse:"Avanti, torniamo a casa..."


------


"Maestro... Ouyang Boyan è morto."


Nelle montagne posteriori della Valle dei Sette Misteri, Shi Zongtian era fermo davanti ad una caverna, la sua espressione era solenne.


In quanto maestro della Valle dei Sette Misteri, il solo a cui Shi Zongtian si sarebbe riferito con un tale rispetto sarebbe stato il più grande Anziano della Valle dei Sette Misteri, Jiang Huan.


Ora Jiang Huan aveva 500 anni. Era rimasto agli inizi del del Nucleo e stava raggiungendo il termine della sua vita. Negli ultimi anni era andato in isolamento.


Il motivo per cui era in isolamento non era perché stava cercando di avanzare agli inizi del del Nucleo; sapeva bene che sarebbe morto presto e avanzare non era nient'altro che un sogno. Jiang Huan aveva usato questo metodo per ritardare il momento della sua morte. Sperava di poter mantenere la sua flebile esistenza e rimanere in vita finché Jiang Baoyun non fosse avanzato al picco dello Xiantian.


Solo un guerriero del genere sarebbe riuscito a garantire la stabilità della Valle dei Sette Misteri.


Per questo negli ultimi anni Jiang Huan lasciava raramente la sua caverna ed era per questo che le dicerie sostenevano che Jiang Huan fosse in isolamento per cercare di avanzare al livello successivo.


"Lo so..."


La voce di Jiang Huan aveva una lieve energia mortale.


In effetti Jiang Huan era già a conoscenza della situazione fin da quando Lin Ming era entrato con la forza nella Valle dei Sette Misteri e sapeva bene cos'era accaduto.


Shi Zongtian esitò e disse:"Dovrei andare a parlare con Lin Ming?"


Nonostante la Fazione della Spada e Acacia avessero avuto molti disaccordi e anche molte aree in cui erano completamente l'opposto, facevano comunque parte dello stesso Sect. Lin Ming aveva ucciso una persona dopo l'altra e questo avrebbe rovinato anche la reputazione della loro Fazione della Spada. Se si fosse diffusa questa notizia, allora gli altri avrebbero detto che la Valle dei Sette Misteri erano stati invasi da un bambinetto e nessuno aveva osato perfino ammonirlo.


Jiang Huan disse: "È inutile che tu vada. Dato che Lin Ming è venuto nella Valle dei Sette Misteri, naturalmente ha qualcosa su cui contare. Se è come dici tu e Lin Ming aveva davvero un motivo per vendicarsi, allora Ouyang Boyan non sarebbe rimasto con le mani in mano.
Credo che avrebbe contato sulla Fazione Acacia e avrebbe compensato Lin Ming a caro prezzo, ma non avrei mai pensato che avrebbe sottovalutato la forza del ragazzo fino a questo punto. In realtà non è stato solo lui a sottovalutarlo, anche io l'ho fatto. Non mi sarei mai sognato che la forza del ragazzo fosse già così formidabile!"


Shi Zongtian ascoltò in silenzio. Aveva una certa comprensione della personalità di Lin Ming. Anche se fosse andato, avrebbe solo perso la faccia qualunque cosa avrebbe fatto. In tal caso allora allora tanto valeva non andare. Non solo, Lin Ming era venuto qui sul dorso di un Uccello Vermiglio. L'Uccello Vermiglio rappresentava l'Isola della Divina Fenice e non avrebbe attaccato in modo sconsiderato la Valle dei Sette Misteri, ma era anche una forma di deterrenza.


Pensandoci, Shi Zongtian sospirò. Alla fine aveva deciso di non farsi coinvolgere. Ogni cosa sarebbe stata gestita da Lin Ming e dalla Fazione Acacia.


............


Sul picco più alto della Fazione Acacia, risuonò il grido di una fenice.
L'Uccello vermiglio sfrecciò nel cielo. Nessuno osò fermare Lin Ming. Il ragazzo si era precipitato nella Fazione Acacia e aveva ucciso diversi Grandi Anziani, ma le altre fazioni della Valle dei Sette Misteri non erano nemmeno apparse e Lin Ming se ne andò con tranquillità.


Naturalmente il banchetto non poteva continuare. I praticanti di arti marziali dei piccoli Sect si congedarono velocemente e se ne andarono. Dopo che i sette Grandi Anziani erano stati surclassati da Lin Ming, l'unica persona importante rimasta sul posto era Ouyang Ming.


I praticanti di arti marziali salutarono frettolosamente il giovane, che sorrise con amarezza, non avrebbe mai pensato che il banchetto sarebbe finito in questo modo.


Ouyang Ming non aveva più voglia di pensare a Lin Ming. Lui e Lin Ming erano destinati a seguire percorsi diversi. Non lo avrebbe considerato un obiettivo, invece avrebbe fatto finta che Lin Ming non esistesse.


Il vento fischiava.


Lin Ming, Qin Xingxuan e Qin Ziya erano tutti in piedi sul dorso dell'Uccello Vermiglio. Avevano già lasciato la catena montuosa della Valle dei Sette Misteri.


Lin Ming disse:"Maestro del Palazzo Marziale Qin, cos'ha intenzione di fare in futuro?"


Qin Ziya rifletté per un momento e poi disse: "Rimarrò nella Valle dei Sette Misteri. Ci sono già molti conflitti tra la Fazione del Guqin e la Fazione Acacia. Nonostante abbia offeso la Fazione Acacia, non mi influenzerà molto."


"Maestro del Palazzo Marziale Qin, che ne dice di cambiare Sect? Ad esempio di unirsi all'Isola della Divina Fenice?"


"L'Isola della Divina Fenice... non la considererei. Nella mia vita il mio cuore e la mia anima si dedicheranno solo al Guqin. Posso farlo solo nella Fazione del Guqin, l'Isola della Divina Fenice non mi si addice."


Lin Ming annuì. Qin Ziya aveva ragione. Aveva trascorso metà della sua vita a coltivare il Guqin, era impossibile per lui allenare un altro metodo di coltivazione.


"Allora dovremo separarci. Quando ero bloccato nel Mistico Regno della Divina Fenice, è stato tutto grazie al Maestro del Palazzo Marziale Qin che Xingxuan è rimasta al sicuro per diverso tempo. Io, Lin Ming, ricorderò bene questa gentilezza."


Qin Ziya rise e disse:"Se non fosse stato per te non sarei mai avanzato allo Xiantian. Se parliamo di gentilezza, allora la tua è più grande della mia. Questa volta in realtà non ho avuto un grande ruolo, ho potuto fare solo quello che potevo per non frustrare i miei pensieri."


Le persone della Fazione del Guqin e della Spada erano per lo più onesti e tenevano in grande considerazione l'integrità, non si sarebbero mai sentiti a loro agio se non avessero ripagato un debito. In generale questi individui non erano spesso in debito con gli altri.


"Lin Ming, ci separiamo qui. Addio, riguardati." Qin Ziya scosse le maniche e poi balzò giù dall'Uccello Vermiglio. Il suo abito bianco svanì velocemente tra i forti venti celesti.


Lin Ming lo guardò svanire nel nulla. Porse i suoi rispetti e disse:"Maestro del Palazzo Marziale Qin, si riguardi..."


"Lin Ming... dove andiamo ora?" Chiese Qin Xingxuan.


Era già pronta a seguire Lin Ming ai confini del mondo.


"Prima torneremo a casa, poi andremo all'Isola della Divina Fenice. Puoi coltivare nell'Isola della Divina Fenice."


"Sì, allora facciamo come hai detto." Qin Xinxguan si morse le labbra, si sentiva in pace. Con Lin Ming, non doveva più preoccuparsi di nulla.


.........


Il regno di Fortuna Celeste era a diverse centinaia di chilometri di distanza dalla Valle dei Sette Misteri. Comunicare era un processo spesso molto lento e arduo. Per attivare una trasmissione del suono ci voleva una grande quantità di pietre di vera essenza e utilizzarla spesso avrebbe consumato la limitata integrità della formazione, abbreviandone la vita.


In normali circostanze, il maestro del Palazzo delle sette arti che era anche il discepolo di Ouyang Boyan, avrebbe fatto rapporto al suo maestro una volta al mese. Ora che Ouyang Boyan era morto, non c'era più nessuno a gestire questa pedina che aveva lasciato nel regno di Fortuna Celeste.


In effetti, a parte Ouyang Boyan, non molti sapevano che Yang Zhen e quest'uomo con il mantello erano seguaci di Ouyang Boyan. Erano persone di bassissimo livello. Gli Anziani della Fazione Acacia naturalmente non si sarebbero disturbati a rivolgersi a loro.


Le notizie dell'invasione di Lin Ming non si era ancora diffusa. Prima che i discepoli dei Sect di secondo livello tornassero a casa, Lin Ming era già arrivato nel regno di Fortuna Celeste. Con l'estrema velocità dell'Uccello Vermiglio e l'uso di due formazioni di trasmissione, Lin Ming era riuscito a tornare nel regno di Fortuna Celeste in un solo giorno.


Durante questo breve periodo di tempo, Qin Xingxuan divenne piena d'ansia e paura. Naturalmente era nervosa visto che le vite dei suoi familiari erano tutte a rischio.


Era un mattino ordinario nella città di Fortuna Celeste. Il sole era appena sorto e la luce aveva appena iniziato a diffondersi per la città. I comuni contadini stavano portando la zappa sulle spalle mentre si dirigevano verso i campi al di fuori della città per coltivare. I mercanti vendevano le loro merci nei negozi. In questo momento una luce rossa brillò all'orizzonte. Da lontano stava bruciando un enorme sfera di fuoco.


Queste fiamme all'inizio sembravano molto piccole, ma iniziarono a diventare sempre più grandi con una velocità allarmante. Tutti capirono velocemente che non era una sfera di fuoco, ma un uccello fiammeggiante!


Tutti non poterono fare a meno di fermarsi e fissare il cielo, storditi.


Il grido di una fenice risuonò per l'orizzonte. L'enorme Uccello Vermiglio dall'apertura alare di 100 piedi sfrecciò per il cielo blu!


Tutti i residenti della città di Fortuna Celeste erano scioccati!


"Fenice!"


"Oh cielo! Quella è una fenice?!"


"Sto sognando?"


Per i mortali una fenice era un'esistenza di cui avevano sentito parlare solo negli antichi racconti. Nelle leggende, quando un imperatore aveva unito la dinastia e compiuto una grande impresa, una fenice sarebbe apparsa nel mondo; era il cosiddetto segno di buon auspicio nel cielo.


"La fenice sta voltando verso il Palazzo Reale!"


Le persone sussultarono. Doveva avere qualche rapporto con una grande impresa del nuovo imperatore!


Pensando a questo, tutti si inginocchiarono, prostrandosi in adorazione mentre fissavano la fenice nel cielo.


In quel momento, nella grande sala del Palazzo Reale della città di Fortuna Celeste, Yang Zhen stava incontrando la sua corte. Un mese dopo essere asceso al trono, aveva convocato i rappresentati di diverse province e stava per incontrarli.


Sotto il grande podio, centinaia di capi e ufficiali di varie province si stavano inchinando. Yang Zhen era seduto sopra di loro con un portamento maestoso. In quel momento sentì un grido mentre entrava qualcuno...


Un eunuco di corte entrò di colpo nella grande sala con un sorriso mentre gridava:"Imperatore! Questa è una grande occasione, una grande occasione! È apparso un segno di buon auspicio dal cielo! Un segno di buon auspicio dal cielo!
                                


                                



