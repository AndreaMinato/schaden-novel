---
weight: 4270
title: Capitolo 427 - Restaurazione
pubDate: 2025-12-15T08:37:10.217Z
tags:
    - mw
---


<strong>CAPITOLO SPONSORIZZATO, ringraziamo Weed!</strong>
da editare
0/5€, 2 Capitoli in coda
-Schadenfreude


Tutti gli ufficiali e i funzionari volsero lo sguardo in direzione della fonte di queste parole. Mostrarono espressioni sorprese quando videro il grasso eunuco che sembrava una gigantesca polpetta entrare di colpo nella grande sala del palazzo.


Dopo aver attratto l'attenzione di tutti, l'eunuco di mezz'età sembrò notarlo e iniziò a fare un cenno di saluto a tutti mentre riferiva questo meraviglioso evento.


Tossì per schiarirsi la gola e poi disse:"Imperatore! È arrivato un segno di buon auspicio dal cielo! È arrivata una fenice!"


"Uh? Fenice?" Yang Zhen sussultò e poi rivelò un sorriso contento.
"Davvero?"


Proprio quando Yang Zhen fece questa domanda, all'improvviso risuonò il grido di una fenice. Tutti gli ufficiali e i funzionari sussultarono. Possibile? C'era davvero una fenice?


Tutti corsero velocemente fuori dalla grande sala, non osavano crederci a meno che non potessero verificarlo con i propri occhi. Non appena uscirono, rimasero incredibilmente scioccati nel vedere un'enorme fenice dall'apertura alare di 100 piedi fluttuare gentilmente a mezz'aria. Sul dorso della creatura c'erano degli immortali.


Attorno a loro il vento fischiava e il fuoco ululava. Un tale evento così fausto fece strabuzzare gli occhi di tutti; era una scena che era stata descritta solo nelle antiche leggende.


Yang Zhen era euforico. Aveva usurpato il trono, costretto suo padre ad abdicare e aveva anche arrestato suo fratello. Nessuna di queste erano azioni gloriose, ma ora che era arrivata una potentissima fenice, questa era l'occasione perfetta per recuperare il suo onore.


Mentre stava per inchinarsi di fronte ai due immortali sulla fenice e presentarsi, il sorriso brillante sul suo volto si congelò.


Quando vide il giovane e la donna sulla fenice, Yang Zhen passò da una gioia incredula ad orrore!


"Lin Ming! Qin Xingxuan!"


Lin Ming avanzò e cadde lentamente dal cielo. Emanava una lieve aura. Insieme alla fenice ardente dietro di lui, dava un'impressione incredibile. Tutti gli altri si inginocchiarono in adorazione.


Yang Zhen era già spaventato, ma ora era completamente terrorizzato. Com'era possibile? Lin Ming non era già morto?


"Lin... Signor Lin..." Balbettò Yang Zhen. "È... È vivo. Sono così entusiasta di poterla... vedere... di nuovo..."


Yang Zhen stava sudando copiosamente. Dopo poco tempo le sue mani erano diventate così fradicie che il sudore gli stava colando dalle dita.


A parte Yang Zhen, alcuni ufficiali riconobbero Lin Ming, lo avevano visto al banchetto di molto tempo fa quando aveva mostrato le sue incredibili tecniche di movimento. Quei funzionari avevano una posizione molto prestigiosa nel regno di Fortuna Celeste e conoscevano molto riguardo a Lin Ming. Capivano chiaramente quanto era importante questo ragazzo!


Lin Ming guardò Yang Zhen con sarcasmo:"Entusiasta? Yang Zhen, perché la vedo tremare allora?"


Le parole di Lin Ming scioccarono tutti i presenti, inclusi tutti gli ufficiali e i ministri. La maggior parte dei presenti non riconosceva Lin Ming. Per loro il mondo in cui viveva il giovane era troppo distante. Nelle loro menti l'imperatore era come il cielo, un'esistenza irraggiungibile.


Chi era questa persona? Parlava all'imperatore usando il suo nome ed era ovvio che l'imperatore lo temesse!


Dopo che Yang Zhen era asceso al trono, aveva cercato di liberarsi di tutti gli ufficiali del passato, creando un clima di insicurezza. Perfino il leggendario e riconosciuto Maresciallo Qin Ziao era stato arrestato e imprigionato nella sua tenuta; chi altro avrebbe osato opporsi a Yang Zhen? Con poche parole dell'imperatore, intere famiglie sarebbero state decapitate e derubate!


Eppure, questo imperatore spietato era spaventato al punto da essere diventato fradicio di sudore?


"Signor Lin... la prego, mi risparmi la vita. Ero confuso. Il nuovo Maestro del Palazzo delle sette arti mi ha ingannato e Ouyang Boyan mi ha costretto a fare ciò che ho fatto. Sarò il suo servo più fedele. Posso anche testimoniare contro Ouyang Boyan se mi dà la possibilità di farlo..." Disse con una trasmissione del suono di vera essenza Yang Zhen. Quest'anno la sua coltivazione era riuscita ad arrivare all'Alterazione dei Muscoli ed era capace di usare questa tecnica.


Lin Ming sogghignò:"Ouyang Boyan è stato ucciso per mano mia. Se vuoi testimoniare contro di lui, potrai farlo all'inferno!"


"Co... cosa?" Mormorò stordito Yang Zhen. Ouyang Boyan era stato ucciso da Lin Ming?!


<em>Ca!</em>


Brillò una luce azzurra e l'espressione di Yang Zhen rimase per sempre congelata con questa espressione stordita. Un filo di vera essenza azzurra era penetrato nel suo cuore, facendolo esplodere direttamente. Yang Zhen era morto sul posto.


<em>Plop!</em>


Yang Zhen si accasciò a terra. Dopo che il suo cuore era scoppiato, iniziò a colargli sangue dal naso e dalla bocca.


"Imperatore... Imperatore!" L'eunuco di mezz'età era sconvolto, stava impallidendo.


Dopo che Yang Zhen morì all'improvviso, il Palazzo Reale entrò nel caso. Tutti divennero terrorizzati e si misero ad implorare in ginocchio con le mani tremanti. Tutti gli ufficiali sembravano aver perso il proprio spirito. In solo un respiro di tempo l'imperatore era stato ucciso di fronte a tutti!


Alcuni discepoli che erano un po' più informati riguardo alla situazione divennero silenziosi. Capirono che sarebbe il regime sarebbe cambiato.


Yang Lin sarebbe asceso al trono appena svuotato e Qin Xiao avrebbe riottenuto la sua posizione e la sua autorità. Tutti coloro che avevano aiutato Yang Zhen a ripulire la vecchia guardia sarebbero stati retrocessi e scartati, forse le loro intere famiglie sarebbero state massacrate.


Questa era la brutalità della lotta per l'autorità, ma di fronte alla forza assoluta, ogni potere politico impallidiva al confronto.


Dopo aver ucciso Yang Zhen, Lin Ming non si preoccupò nemmeno di rivolgersi alle folle caotiche della gente al palazzo. Balzò su Fiamma Brillante e si diresse verso il Palazzo delle sette arti.


Il Palazzo delle sette arti si trovava nelle Montagne Zhou della città di Fortuna Celeste. Questa distanza di dieci chilometri fu attraversata in un batter d'occhio da un Uccello Vermiglio!


Mentre sondava verso il basso, Lin Ming individuò istantaneamente il Maestro del Palazzo Marziale di cui Yang Zhen aveva parlato. In tutto il Palazzo Marziale era l'unico praticante di arti marziali ad un passo dallo Xiantian!


<em>Bang!</em>


La sala principale tremò con intensità. L'uomo con il mantello che stava coltivando in isolamento sussultò!


"Chi è? Chi osa introdursi nel mio Palazzo delle sette arti?!" L'uomo con il mantello era furioso. Poi si bloccò quando vide l'enorme Uccello Vermiglio e i due sul suo dorso.


Lin Ming! Qin Xingxuan!


Non solo l'uomo con il mantello aveva visto Lin Ming, ma anche molti dei discepoli del Palazzo delle sette arti si erano accorti del suo arrivo. Era difficile non notare un Uccello Vermiglio così grosso.


I discepoli che erano entrati nel Palazzo delle sette arti con Lin Ming non si erano ancora diplomati. Quando videro Lin Ming a bordo dell'Uccello Vermiglio rimasero sbalorditi.


"Quella persona... è l'Apprendista Senior Lin?"


Per i discepoli del Palazzo delle sette arti Lin Ming era un mito, una leggenda vivente che adoravano. Dopo che era rimasto nel Palazzo delle sette arti per soli sei mesi, era diventato il campione dell'Incontro di Arti Marziali tra le Fazioni della Valle dei Sette Misteri! Sembrava proprio un eroe mitico!


Dopodiché avevano sentito che era stato selezionato personalmente da qualche grande Sect ed era anche diventato il loro discepolo più importante.


Lin Ming sarebbe diventato sicuramente un maestro Xiantian in futuro. Per i discepoli del Palazzo delle sette arti, anche un maestro Xiantian era una figura leggendaria.


C'erano molti discepoli che avevano sentito parlare di Lin Ming anche prima di essersi uniti al Palazzo delle sette arti. Sognavano un giorno di diventare un potentissimo guerriero come lui.


"Sembra davvero lui. E dietro di lui... quella è... l'Apprendista Senior Qin?"


"Questo... Com'è possibile? Non si diceva che l'Apprendista Senior Lin fosse morto? Non solo... cosa stanno cavalcando? Quella è una fenice?"


"La coltivazione dell'Apprendista Senior Lin è..."


Quando un praticante di arti marziali allo Stadio delle Viscere non riusciva a vedere la coltivazione di qualcuno, allora poteva solo significare che quella persona fosse negli stadi avanzati o al picco dello stadio della Circolazione!


"L'Apprendista Senior Lin è già avanzato al picco della fase della Circolazione? Impossibile!"


"L'Apprendista Senior Lin è proprio potente, è così forte! 17 anni ed è già al picco dello stadio della Circolazione. In futuro diventerà un maestro Xiantian!"


"Mi chiedo perché l'Apprendista Senior Lin sia tornato nel Palazzo delle sette arti? Ha qualcosa di cui parlare con il Maestro del Palazzo Marziale? Che riguardi il prossimo Incontro di Arti Marziali tra le Fazioni?!" Non appena qualcuno menzionò l'Incontro di Arti Marziali tra le Fazioni, tutti, specialmente i discepoli più giovani, si entusiasmarono.


Mentre ne stavano discutendo, Wang Yanfeng stava osservando silenziosamente Lin Ming con lo sguardo acceso.


Non era al picco della fase della Circolazione, ma negli stadi avanzati dell'Houtian... Wang Yanfeng sussultò e poi strinse i pugni. Non molto tempo fa aveva partecipato all'esame di ingresso del Palazzo delle sette arti insieme a Lin Ming. Allora avevano lottato duramente per il primo posto, ma ora la differenza tra di loro era come quella tra il cielo e il fango.


.........


"Chi sei? Perché sei venuto qui?" L'espressione dell'uomo con il mantello cambiò. n questi ultimi anni aveva viaggiato per il mondo e non era stato all'Incontro di Arti Marziali tra le Fazioni. Naturalmente non avrebbe saputo che aspetto avesse Lin Ming.


Nonostante la coltivazione del giovane fosse inferiore al suo, aveva la sensazione che questo ragazzo fosse un'esistenza terrificante!


"Sei l'attuale Maestro del Palazzo delle sette arti?" Chiese con un'espressione impassibile Lin Ming.


L'uomo con il mantello si accigliò. Sentiva che Lin Ming era venuto qui con delle intenzioni malvagie, ma non poteva negarlo. Annuì e disse:"Sì!"


"Oh davvero..." Lin Ming sorrise freddamente. Aveva sentito da Qin Xingxuan che Yang Zhen aveva usato il sostegno dell'attuale Maestro del Palazzo Marziale per ascendere al trono.
Dopodiché,dopo aver ucciso i vecchi ufficiali, Qin Xiao era stato catturato senza potersi opporre proprio a causa di quest'uomo con il mantello.


"Allora... non è un'ingiustizia che tu muoia..." Lin Ming stese il palmo e una carica elettrica viola scintillò!


"Umpf!" Dopo aver percepito l'intento di Lin Ming, l'uomo con il mantello si allertò. Sbuffò freddamente e sfoderò la sua spada lunga, il suo corpo iniziò ad emanare fiamme viola!


Menò un fendente verso il fulmine viola, ma non appena la lama lo toccò, le fiamme che permeavano la spada furono disperse istantaneamente dal potere del fulmine!


&lt;em&gt;Siii&lt;/em&gt;


Una scarica elettrica lunga un dito affondò nel corpo dell'uomo e tutti i suoi organi interni scoppiarono!


L'uomo con il mantello vomitò un'enorme quantità di sangue e cadde dal soffitto della sala principale.


&lt;em&gt;Peng!&lt;/em&gt;


L'uomo con il mantello cadde a terra, il suo sangue schizzò per tutto il pavimento!


In quell'istante tutti i discepoli del Palazzo delle sette arti si spaventarono. Non riuscivano a credere ai loro occhi mentre guardavano il corpo dell'uomo con il mantello.


Cos'era successo?


Lin Ming aveva ucciso istantaneamente il nuovo Maestro del Palazzo Marziale?


La luce viola aveva appena brillato. Nonostante fosse rapida, aveva comunque lasciato un'immagine residua negli occhi dei presenti. Non solo, l'uomo con il mantello aveva anche usato la sua spada per contrattaccare, ma era comunque morto in un attimo!


Il nuovo Maestro del Palazzo Marziale con una coltivazione ad un passo dello Xiantian e che non era più debole del suo predecessore Qin Ziya era stato davvero ucciso in un istante?


Com'era possibile?


E... perché Lin Ming lo aveva fatto?


Tutto il Palazzo delle sette arti erano in fermento.


Nemmeno Wang Yanfeng capiva cosa stava accadendo, ma in quel momento vide una luce bianca volare verso di lui, era una bottiglia di porcellana. Sporse istintivamente la mano per afferrarla e, non appena la esaminò, vide che era una bottiglia di pillole.


Un rumore riecheggiò nelle orecchie di Wang Yanfeng. "Queste sono pillole per un praticante di arti marziali allo stadio della Circolazione. La Valle dei Sette Misteri manderanno presto un nuovo Maestro del Palazzo Marziale. Addio Wang Yanfeng! Se sarà destino, ci rincontreremo.


Dopo che Lin Ming mandò il suo messaggio, balzò sull'Uccello Vermiglio, che spiccò il volo per poi svanire velocemente tra l'oceano di nuvole.


Wang Yanfeng tenne la bottiglia di pillole in mano. Guardò l'Uccello Vermiglio che stava scomparendo tra i cieli nebbiosi delle Montagne Zhou. Per un po' rimase lì fermo a fissare il cielo con sguardo assente...


......


"Lin Ming, conosci quel giovane?" Chiese Qin Xingxuan.


"Non proprio, ho solo scoperto che ha un cuore delle arti marziali saldo, così gli ho dato una mano." Disse con noncuranza Lin Ming. senza risorse sarebbe stato difficile praticare le arti marziali. Arrivare ai livelli più alti era troppo difficile. Sia per talento che per cuori marziali Wang Yanfeng era adeguato. Se avesse sprecato troppo tempo a causa della mancanza di risorse, sarebbe stato un peccato.


"Lin Ming, dove andiamo ora?"


"Andremo dalla tua famiglia." Lin Ming le sorrise. Durante il viaggio non aveva avuto la possibilità di studiare il Cubo Magico. Sarebbe andato nella Tenuta Qin e si sarebbe riposato lì. Nel frattempo avrebbe potuto confermare i suoi sospetti riguardo al Cubo Magico.
                                


                                



