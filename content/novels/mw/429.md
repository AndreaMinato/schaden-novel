---
weight: 429
title: Capitolo 429 - Imperatore Demoniaco
pubDate: 2025-12-15T08:37:10.218Z
tags:
    - mw
---


<strong>CAPITOLO SPONSORIZZATO, ringraziamo Weed!</strong>
da editare
0/5€, 0 Capitoli in coda
-Schadenfreude


Lin Ming fece un respiro profondo. Si lavò le mani, il volto, bruciò dell'incenso e meditò finché si rasserenò completamente.


Poi versò l'Essenza di Sangue sul suo petto.


L'Essenza di Sangue Cremisi colò sulla sua pelle. All'inizio non ci fu alcuna reazione, ma dopo un respiro di tempo ci fu uno sfrigolio. L'Essenza di Sangue sembrava essere corrosa da qualche strana energia e stava emettendo un lieve fumo blu.


Lin Ming aggrottò le sopracciglia mentre sentiva un dolore bruciante al petto. Si toccò il petto e poi sondò l'area sotto il suo pettorale per indagare sul Cubo Magico che stava rilasciando strane fluttuazioni di energia. Sperava di trovare qualche indizio.


Dopo essere andato a dormire vicino al cuore di Lin Ming, il Cubo Magico sembrava essere scomparso. Se non si fosse rivelato di sua iniziativa il ragazzo non sarebbe mai riuscito a sentirlo.


Ma ora, mentre il Cubo Magico assorbiva l'Essenza di Sangue, Lin Ming riuscì ad individuare la sua esistenza.


Tuttavia, subito dopo, Lin Ming sentì un tremito nel suo mare spirituale. La percezione che aveva rilasciato sembrò essere risucchiata dal Cubo Magico. Lin Ming non riuscì a reagire di fronte a questo potere attrattivo, non poteva fare alcuna resistenza.


Un istante dopo la coscienza di Lin Ming era arrivata in uno spazio oscuro, nero come l'inchiostro che sembrava estendersi all'infinito. Sembrava che stesse fluttuando in un cielo stellato.


Aveva molta familiarità con questo posto, era lo spazio nel Cubo Magico.


Attorno a Lin Ming fluttuava una densa nebbia e in mezzo c'erano molte luci luminose. Circolavano lentamente attorno ad una sfera di luce ampia un piede al centro, come le stelle nel cielo.


"Finalmente sono qui."


La seconda volta aveva aperto il Cubo Magico con l'Essenza di Sangue di un praticante di arti marziali Houtian. La terza con quella di un coltivatore Xiantian. La quarta probabilmente avrebbe richiesto quella di un maestro al del Nucleo...


Lin Ming era sicuro che perfino l'Essenza di Sangue di un maestro al del Nucleo non avrebbe avuto molto effetto sul Cubo Magico. Molto probabilmente questo era un modo che il Cubo Magico aveva trovato per dirgli che aveva bisogno dell'Essenza di Sangue di guerrieri.


La gigantesca sfera di luce al centro brillava di una luce tenue e lattea. Gli innumerevoli frammenti d'anima sembravano cristalli scintillanti.


Nonostante Lin Ming fosse arrivato nello spazio del Cubo Magico, sentì comunque un po' di delusione; anche ora non capiva di più del Cubo Magico.


Mentre Lin Ming stava sondando i frammenti, scoprì con sorpresa che non solo la sua Forza dell'Anima stava diventando più forte, ma poteva anche sentire vagamente l'aura che i frammenti possedevano.


Alcuni sembravano gentili, altri potenti. Alcuni avevano anche una lieve traccia di sangue e arti demoniache.


Questo doveva essere a causa dei metodi di coltivazione che avevano praticato.


L'energia che percepiva era estremamente tenue, così Lin Ming poteva solo fare vaghe approssimazioni. Guardava con molta cautela i frammenti, non poteva essere certo che tutti questi pezzi fossero senza padrone. C'era la possibilità che l'impronta spirituale non fosse stata ancora distrutta. Se ne avesse selezionato uno così, sarebbe capitato nella peggiore situazione possibile. Tutti questi Supremi Esperti del Regno Divino erano persone incredibile che avevano dominato il mondo prima di morire. Lin Ming non sarebbe riuscito a resistere nemmeno ad una minima traccia di volontà.


Lin Ming rimase nel Cubo Magico per molto tempo. Non osò rilasciare la sua percezione imprudentemente e percepì passivamente l'ambiente attorno. Dopo un po' di tempo Lin Ming aprì gli occhi all'improvviso. Si girò con un'espressione incredula mentre guardava un frammento rosso che lo stava superando lentamente.


Questo frammento era solo delle dimensioni di una piccola unghia e brillava come un rubino. Mentre vorticava lentamente, lasciava scintille di luce rossa ovunque andasse.


Lin Mingi si fermò, questa sensazione era...


Quando lui e Lei Mubai avevano combattuto aveva sentito un'aura simile!


Grande Imperatore Infernale?


L'Antico Tomo Demoniaco?


Lin Ming esitò. Poi fece un passo avanti e un filo della sua vera essenza si sporse verso il frammento dell'anima.


Quando lo guardò, Lin Ming sentì chiaramente che conteneva energia sanguinosa.


Quando aveva inghiottito il Frammenti del Cristallo dello Spirito, aveva visto il Grande Imperatore Infernale puntare l'ascia verso il cielo. Innumerevoli demoni lo avevano circondato. Lin Ming ebbe un desiderio inspiegabile di assimilare questo frammento dell'anima. Cosa sarebbe accaduto se l'avesse fatto?


Lin Ming strinse i denti e poi stese una mano per afferrare il frammento.


<em>Xiu!</em>


Dopo averlo toccato, il frammento si sciolse diventando una scia di luce che si fuse con il suo corpo.


La forza di Lin Ming era molto più formidabile rispetto al passato, ma anche questo frammento era più potente rispetto a quelli che aveva assorbito in passato. Un'infinita quantità di informazioni emerse nella mente di Lin Ming, il suo mare spirituale tremò delle scene confuse apparirono nella sua mente.


Alcuni dei demoni che vide, erano anche scolpiti sulle mura della Sala dell'Antica Fenice.


Guerra... sangue... campi di battaglia...


I guerrieri ondeggiavano nell'aria le loro armi devastanti. Furono scagliati via innumerevoli cadaveri, bruciati fino a venire ridotti in cenere. Il terreno sabbioso era macchiato completamente di rosso...


Lin Ming riuscì a scorgere un'enorme città scolpita nella roccia. Le costruzioni sembravano rozze e selvagge, ma erano piene di un senso disinibito di potere e bellezza. E i residenti della città erano tutti demoni che Lin Ming aveva visto prima. Erano tutti altri oltre dieci piedi, alcuni raggiungevano perfino venti piedi.


"Demoni Giganti?"


Nella mente di Lin Ming riecheggiarono queste due parole. Dopo aver riorganizzato i ricordi frammentari, il giovane aveva capito finalmente che questi demoni era una razza simile a quella degli esseri umani!


I loro corpi erano avvolti da catene e avevano lunghe corna e zanne. Avevano dei capelli cremisi. Non era una caratteristica particolare del Grande Imperatore Infernale, in realtà erano una razza particolare, quella dei Demoni Giganti.


"Allora è così. Il Grande Imperatore Infernale non è mai stato un essere umano. Quando ho inghiottito il Frammento del Cristallo dello Spirito e l'ho visto sterminare innumerevoli demoni, molto probabilmente quel luogo era un posto abitato dalla razza dei Demoni Giganti.


"E anche il demone rosso che ho incontrato durante l'ultima prova del Mistico Regno della Divina Fenice era una tipo di Demone Gigante..."


Le domande che lo avevano assillato finalmente trovarono delle spiegazioni.


"Non c'è da meravigliarsi che sono riuscito a percepire lo stesso sangue del Grande Imperatore Infernale da Lei Mubai. Sono anche riuscito a sentire la differenza in questo piccolo frammento. Questo perché non era un essere umano, così è un po' più speciale."


............


Quando aprì gli occhi, Lin Ming aveva lasciato lo spazio del Cubo Magico. Aprì le porte e uscì. La luna brillava nel cielo, era già tarda notte.


L'aria era un po' umida. Mentre una brezza fredda soffiava contro il suo volto, Lin Ming si riprese. Si sfregò la fronte e sentì un dolore acuto alla testa, come se avesse dormito troppo a lungo e non si fosse ancora ripreso.


Mentre sopportava il dolore, Lin Ming esaminò con cura i ricordi che aveva ottenuto. All'improvviso il giovane sussultò, "Questa è..."


La Grande Alabarda Sanguigna!


Lin Ming era scioccato. Nell'immagine che aveva in mente, quest'arma era lunga 10 piedi e l'asta era spessa quanto un braccio. Quest'arma enorme e temibile era color rosso sangue!


Questo... questo Supremo Esperto del Regno Divino era stato il primo padrone della Grande Alabarda Sanguigna!


Lin Ming era sbalordito.


La Grande Alabarda Sanguigna aveva dato origine ad innumerevoli leggende. Si diceva che fosse almeno un tesoro di grado Heaven di media qualità o forse anche di più. Era esistita da oltre settanta ottantamila anni. A causa di questo lungo periodo di tempo, non era più stato possibile scoprire chi fosse stato il primo padrone dell'arma. Tutti i maestri seguenti, perfino gli Imperatori Impareggiabili, avevano avuto un destino insufficiente e sarebbero stati maledetti da questa alabarda sinistra!


Questo aveva incluso perfino il Grande Imperatore Infernale!


Lin Ming tirò fuori l'antico Tomo Demoniaco dal suo anello spaziale. Lo aveva preso da Lei Mubai. Dopo averlo letto, Lin Ming non sapeva se ridere o piangere. A quanto pareva questo Antico Tomo Demoniaco era stato un metodo di coltivazione del Supremo Esperto che il primo padrone della Grande Alabarda Sanguigna aveva creato prima di partire per il Regno Divino!


Si poteva dire che una coincidenza del genere fosse dovuto alla volontà del cielo. Probabilmente Lin Ming era riuscito a percepire l'energia familiare che proveniva dal frammento dell'anima a causa di tutte queste vaghe connessioni.


"E pensare che uno dei diecimila guerrieri del Regno Divino che hanno devastato le Terre Sacre Qianyu provenisse dal continente Tianyan."


"Il primo padrone della Grande Alabarda Sanguigna... 80.000 anni fa era un guerriero del continente Tianyan che veniva chiamato Imperatore Demoniaco! Fondò il suo Sect di sesto livello durato per oltre 16.000 anni!"


Imperatore Demoniaco!


Chiunque osasse definirsi tale, probabilmente era un massimo esponente della via demoniaca!


A causa della loro incompletezza, Lin Ming ci mise diverso tempo a riorganizzare i ricordi. C'erano molti pezzi di informazioni; non aveva idea di come riordinare così tante scene confuse.


Mentre assimilava lentamente questi ricordi, Lin Ming li esaminò. La maggior parte di essi riguardavano guerre. C'erano innumerevoli scene di massacri e sangue!


"Questo Imperatore Demoniaco è davvero assetato di sangue!"


Lin Ming sospirò. Nonostante il frammento dell'anima fosse più grande rispetto agli ultimi due, c'erano pochissimi ricordi riguardo a metodi di coltivazione. Ce n'erano alcuni, ma per la maggior parte incompleti. Mentre continuava ad organizzare i ricordi, Lin Ming sussultò.


"Uh? Questa è..."


Un'Arte dell'Alabarda?


Lin Ming si emozionò. In realtà l'essenza dietro una lancia e un'alabarda era quasi la stessa.
Le tecniche di lancia potevano essere usate con un'alabarda e viceversa!


Ciò che mancava di più a Lin Ming era una tecnica di lancia. Quando aveva combattuto contro un maestro della Montagna della Campana d'Oro, aveva mostrato pienamente questo punto debole, gli mancava la finezza e la struttura di una tecnica. Se non fosse stato per il sangue di Vero Drago che potenziava le sue abilità nel maneggiare la lancia, Lin Ming avrebbe perso contro Xiao Chi.


"Questa razza di Demoni Giganti usano per lo più armi lunghe! Gli esseri umani usano per lo più spade e sciabole, ma la razza dei Demoni Giganti, forse a causa della loro altezza, hanno più familiarità con delle armi ad asta lunga. Ad esempio il Grande Imperatore Infernale usava una grande ascia dal manico lungo e un'alabarda rossa. Anche Lei Mubai usava un'alabarda. Così come questo Imperatore Demoniaco."


E ciò che era impressionante riguardo questa 'Arte della Grande Alabarda Sanguigna' consisteva nelle sue formule finali. Non conteneva solo tecniche di alabarda, ma anche un metodo di coltivazione. Il suo potere era enorme.


L'Antico Tomo demoniaco che Lei Mubai aveva coltivato era solo una piccola frazione dell'intera 'Arte della Grande Alabarda Sanguigna'.


Ciò che preoccupava Lin Ming era che questa tecnica non era facile da padroneggiare. Richiedeva di uccidere costantemente, risucchiare l'Essenza di Sangue del nemico e accumulare intento omicida!


"Uccidere..." Lin Ming si accigliò. Durante questi anni in cui aveva praticato le arti marziali, non aveva ucciso molte persone. Inoltre lo aveva fatto per determinati motivi e aveva percorso semplicemente la via della morte.


Quando l'Imperatore Demoniaco aveva allenato l'Arte della Grande Alabarda Sanguigna aveva ucciso moltissime persone durante attacchi di follia e di sete di sangue, tutto per migliorare il suo metodo di coltivazione, ma Lin Ming non poteva fare la stessa cosa. Non poteva e non avrebbe ucciso innocenti.


"Questa via demoniaca sembra avere due vie differenti. C'è la via del massacro e la via della lussuria. Il Grande Imperatore Infernale ha percorso entrambe, ma per quanto riguarda questo Imperatore Demoniaco di 80.000 anni fa, ha solo intrapreso la via del massacro!"


"E la via del massacro è la sola via che mi rimane..."


...
                                


                                



