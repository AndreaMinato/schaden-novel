---
weight: 43
title: Capitolo 43 - Rifiuto
pubDate: 2025-10-16T07:28:18.409Z
tags:
    - mw
---


Ma in quel momento Muyi disse con un sorriso, "Che ne dice se accettassi io questa scommessa?"


"Umh?" L'anziano Xu sussultò quando sentì quelle parole. Non avrebbe pensato che Muyi sarebbe intervenuto, in più con un'espressione così sorridente e piena di fiducia.


Questo scosse un po' la sicurezza dell'anziano Xu. Che fosse possibile che questo ragazzo Lin Ming avesse qualche asso nella manica che non conosceva? Ma non capire come questo mero talento di grado tre potesse superare Wang Yanfeng. Aveva già pronunciato delle parole così sprezzanti di fronte a molti suoi coetanei. Era già ad un punto di non ritorno, come poteva ritirarsi ora? Così l'anziano Xu poté solo stringere i denti e dire, "Bene, naturalmente, cosa gradirebbe scommettere Signor Muyi?"


Muyi sorrise e disse, "Per qualcosa del genere, una normale scommessa dovrebbe essere sufficiente. È meglio non guastare le relazioni d'amicizia; credo che un tesoro di grado Human dovrebbe andar bene."


<em>Tesoro di grado Human! Come poteva essere una normale scommessa?</em>


Gli angoli della bocca dell'anziano Xu si contrassero. Muyi da molti anni era un famoso maestro di iscrizioni, quindi tra tutti i presenti era senza dubbio la persona più ricca.


L'anziano Xu tenne stretti i denti e disse, "Bene, allora scommetterò un tesoro di grado Human di bassa qualità, un anello dimensionale."


L'anello dimensionale era un tipo di tesoro in grado di fare da magazzino.
Potevi portarlo ovunque e usarlo per contenere qualsiasi tipo di oggetto desiderassi. Era molto difficile da raffinare, quindi il suo valore era molto più alto di un oggetto allo stesso grado, sarebbe equivalso ad un tesoro di grado Human di media qualità.


"Ottimo." Muyi accettò prontamente. Rise con noncuranza, emanando una sensazione di sicurezza.


Così a Lin Ming venne assegnato il primo posto.


Tuttavia l'esame era durato fino a tardi e i risultati sarebbero stati annunciati il giorno dopo di pomeriggio; oltre al primo posto bisognava valutare anche gli altri. L'età, i risultati e il talento degli altri candidati dovevano essere discussi tra gli anziani del Palazzo delle Sette Arti.


"Xingxuan, andiamo a salutare Lin Ming." Muyi disse mentre si alzava. Nonostante Lin Ming si fosse svegliato, Muyi era seduto insieme agli anziani del Palazzo delle Sette Arti, quindi naturalmente non si era avvicinato.


"Sì." Qin Xingxuan annuì. Mentre gli anziani parlavano tra loro, Qin Xingxuan si era comportata educatamente, rimanendo seduta in silenzio e mostrando cortesia verso gli anziani. Ma in verità, in quanto a status nel Palazzo delle Sette Arti, Qin Xingxuan era allo stesso livello di questi anziani.


Questo perché Qin Xingxuan era la discepola principale più talentuosa che, se fosse andato tutto per il meglio, sarebbe entrata nella Valle dei Sette Misteri, diventandone la discepola ufficiale.


Questa era la gloria più grande. Si doveva sapere che anche il numero uno della Dimora Celeste non aveva alcuna possibilità di entrare nella Valle dei Sette Misteri. Il solo barlume di speranza che Ling Sen avrebbe avuto era di raggiungere il picco dello stadio Circolazione in breve tempo.


Ma raggiungere quel confine era più facile a dirsi che a farsi. Ling Sen aveva vent'anni ed era solo al picco del Quarto Stadio della Trasformazione del Corpo.


Di sera Lin Ming e Muyi chiacchierarono, poi il ragazzo andò a dormire nella camera da letto che il Palazzo delle Sette Arti aveva fornito a ciascuno dei candidati.
Lin Ming riposò nella sua stanza e meditò.


Passò una notte tranquilla.


Era il pomeriggio del secondo giorno e il cielo era radioso. Nel campo di gara erano radunate molte figure importanti. Tra di loro c'erano i cinquantatré partecipanti che erano riusciti a superare l'esame.


Oggi sarebbero stati annunciati i risultati.


Dopo una sera di dibattiti, era stata decisa la classifica.


Quando Lin Ming arrivò, le persone radunate lì lo guardarono con invidia, gelosia e anche un po' di ammirazione. Il ragazzo era diventato famoso in una sola notte. Raggiungere il quinto piano della Pagoda Raffinata, anche i discepoli più anziani della Dimora Celeste gli stavano prestando attenzione.


"Congratulazioni." In quel momento risuonò una voce leggermente fredda. Lin Ming si girò nella direzione da cui proveniva e vide Wang Yanfeng che gli sorrideva in modo finto. "La tua fortuna è davvero buona. Un mero talento marziale di grado tre è riuscito a raggiungere il quinto piano, ah, incredibile, incredibile!"


Wang Yanfeng parlò ad alta voce e le persone attorno lo sentirono. Erano sorpresi che Lin Ming avesse solo un talento di grado tre. Nonostante fosse uno dei migliori su cento persone, nel Palazzo delle Sette Arti poteva essere considerato solo ordinario. Pensavano che Lin Ming fosse almeno un talento di grado quattro, come poteva essere solo di grado tre?


Le persone lì accanto iniziarono subito a discutere tra loro e Wang Yanfeng sentì tutto questo con un sorriso sul volto.
Ieri aveva mandato appositamente i suoi lacché a controllare il talento di Lin Ming.


"Tu, quello che si chiama Lin Ming. Non so come ha fatto un cane randagio come te a mangiare delle rare erbe, né mi importa, ma se credi di poter contare su questo per vincere contro di me, te lo puoi scordare! Hai solo avuto un po' di fortuna e credi che le tue capacità di combattimento siano buone? Usare la tua Forza Divina Innata per sconfiggere quelle stupide bestie della Pagoda Raffinata è facile, ma vuoi sfidare un essere umano? Umpf, con le tue stupide tecniche, che probabilmente hai imparato da qualche vacca, credi davvero di poter sconfiggere una persona?"


La verità era che, nella Pagoda Raffinata, anche Wang Yanfeng aveva ucciso quei due Orsi Ferrei, ma era stato ferito a morte e quindi era stato sbalzato via. Questo aveva addolorato Wang Yanfeng. Se avesse potuto resistere per qualche respiro in più, sarebbe potuto entrare nel quinto piano.


Se l'avesse fatto allora avrebbero avuto lo stesso risultato. Wang Yanfeng non credeva che Lin Ming fosse riuscito a fare qualcosa nel quinto piano anche se era rimasto lì per un quarto d'ora. Wang Yanfeng credeva che avrebbe avuto solo il 10% della sua essenza e aveva corso come un cagnolino con la coda fra le gambe per far far passare il tempo.


Wang Yanfeng era stato troppo avido di successo e aveva cercato di passare immediatamente oltre il quarto piano.
Di conseguenza era stato costretto ad usare le sue tecniche più potenti. Se si fosse preso il suo tempo per combattere contro i due Orsi Ferrei non sarebbe stato ferito gravemente.


Inoltre la cosa più importante era che nella Pagoda Raffinata non poteva usare il suo raro equipaggiamento!


Senza i suoi tesori Wang Yanfeng non poteva usare pienamente la tecnica segreta della sua famiglia 'Nove Veri Cammini'. Il suo potere sarebbe stato grandemente ridotto, diminuendo il suo potere d'attacco e rendendogli difficile avanzare oltre il quarto piano.


Ma nelle battaglie tra praticanti di arti marziali, tesori ed equipaggimenti non erano proibiti, così come le pillole. Erano oggetti che provenivano dalla propria famiglia e anche questi facevano parte della forza di un praticante di arti marziali.


Wang Yanfeng toccò la sua sciabola e fissò Lin Ming con uno sguardo di puro disprezzo.


<em>'Se potessi usare la Sciabola Nove Verità, allora ucciderti sarebbe più facile di ammazzare una gallina!'</em> Wang Yanfeng pensò con crudeltà, non osando dire queste parole ad alta voce. "Come potrei perdere contro di te! Perfino ora potrei vincere!"


La tensione nell'aria era palpabile. Lin Ming non rispose a Wang Yanfeng, non voleva alcun inutile conflitto. Era anche poco propenso a prestare attenzione a questo Wang Yanfeng.


"Fermo. Il signorino della nostra famiglia sta parlando con te. Sei sordo? Sei stupido? Non puoi sentire?" Disse un lacchè accanto a Wang Yanfeng.


Le parole del servo erano ancora più offensive di quelle del suo padrone. Lin Ming si fermò, si voltò con calma e fissò l'uomo con uno sguardo agghiacciante. "Questo è il campo del Palazzo delle Sette Arti. Com'è riuscito un lacchè come te ad entrare?"


"Tu...!" L'uomo arrossì per la rabbia e la vergogna. Secondo il regolamento non aveva davvero i requisiti per entrare.


L'atmosfera era tesa, ma in quel momento un Anziano del Palazzo delle Sette Arti salì su un palco e disse, "Silenzio. Ora annunceremo i risultati dell'esame di ingresso."


Le persone sotto si ammutolirono.
Anche il lacchè poté solo maledire mentalmente Lin Ming mentre rimaneva lì in silenzio.


L'anziano tirò fuori una lunga lista e disse, "Per i risultati di questo esame, i partecipanti sono stati esaminati in base ai risultati delle tre prove, la loro età e il loro talento. Tutti e tre i fattori sono stati considerati nella valutazione finale. Ora annunceremo i primi dieci. Decimo posto, Zhou Zhenyang, premio: dieci Pillole Raduna Spirito. Nono..."


L'anziano annunciò lentamente i risultati, raggiungendo il secondo posto.


"Secondo posto, Wang Yanfeng, premio: una Pillola Serpe Oro-cremisi. Primo posto, Lin Ming, premio: una Pillola del Midollo Draconico Oro-cremisi. I risultati sono stati annunciati. Congratulazioni a tutti. Se non ci sono obiezioni, allora l'anziano Sun consegnerà i premi."


"Aspettate un momento! Ho un'obiezione!" Wang Yanfeng alzò la mano. L'Anziano Xu del Palazzo delle Sette Arti era buon amico di suo padre, quindi sapeva già dei risultati della valutazione. Si stava opponendo su consiglio dell'anziano Xu.


"Umh? Che obiezione hai?" Disse l'anziano accigliandosi.


Wang Yanfeng sorrise e avanzò di fronte alla piazza. La sua voce era ben chiara mentre diceva, "Per quanto ne so, il talento di Lin Ming è solo un mero grado tre. Il mio talento è di grado quattro di alta qualità. Prima avete detto che i risultati della valutazione tenevano conto delle tre prove, dell'età e del talento. La decisione viene fatta dagli anziani, ma il fattore soggettivo è fin troppo grande. Mi rifiuto di accettare la scelta che avete fatto per il primo posto."


Wang Yanfeng non poteva assolutamente rinunciare alla Pillola del Midollo Draconico Oro-cremisi. Se avesse ottenuto questa pillola, era sicuro che avrebbe potuto avanzare al Quarto Stadio della Trasformazione del Corpo prima di arrivare ai diciotto anni e anche raggiungere il picco del Quinto Stadio prima dei vent'anni. Con una tale forza a disposizione, non avrebbe necessariamente perso contro l'apprendista più anziano della Dimora Celeste, Ling Sen.


Se questo fosse accaduto, allora nessuno nella sua famiglia avrebbe più dubitato del suo status.


In quel momento l'anziano Sun si alzò e sbuffò freddamente, "Osi mettere in questione la valutazione finale degli anziani?" Questo sbuffo era pieno di vera essenza. Quando uscì, quelli accanto furono percorsi da un brivido freddo, mentre la temperatura calò di diversi gradi. Wang Yanfeng non poté sopportare l'impatto di questa pressione e fu costretto ad arretrare di molti passi.


"Sun Sifan, un anziano come lei sta maltrattando un giovane?" Disse l'anziano Xu alzandosi. Nemmeno lui gradiva Sun Sifan.


In quel momento Wang Yanfeng disse, "Anziano Sun, per favore calmatevi, non sto questionando le decisioni degli anziani, ma credo solo che non sia stato giusto. Nella terza prova ho ucciso anche io le bestie feroci. Solo perché sono stato troppo frettoloso sono stato ferito gravemente e non ho potuto avanzare al quinto piano. Se avessi proceduto più lentamente, allora anche io sarei avanzato al quinto piano."


"Perciò non posso fare altro se non rifiutare di accettare questo risultato. Non credo che la mia forza sia inferiore a quella di Lin Ming!"


"Allora cosa vuoi?"


"Semplice. Voglio combattere contro Lin Ming. Se perdo ammetterò la sconfitta. Ma se vinco allora voglio che mi sia assegnato il primo posto!" Wang Yanfeng si girò verso Lin Ming e disse in tono provocatorio, "Lin Ming osi accettare!?"
                                


                                



