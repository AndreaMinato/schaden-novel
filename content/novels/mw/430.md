---
weight: 4300
title: Capitolo 430 - Ritorno nell'Isola della Divina Fenice
pubDate: 2025-12-15T08:37:10.218Z
tags:
    - mw
---


<em>Capitolo regolare
da editare
0/5€, 0 Capitoli in coda
-Schadenfreude
</em>


Quando arrivò l'autunno, i giorni nella città di Fortuna Celeste iniziarono a diventare lievemente freddi.


Al nono mese, il Principe Ereditario Yang Lin ascese al trono. La cerimonia durò nove giorni. Gli ufficiali di cui si era liberato Yang Zhen e che erano ancora vivi tornarono alla gloria. Entrarono di nuovo al palazzo e vennero promossi.


Alcuni degli ufficiali dalla parte di Yang Zhen furono degradati, altri esiliati. Anche se Yang Lin era un uomo gentile, dopo essere diventato un imperatore avrebbe iniziato a mostrare un po' di crudeltà.


A metà del nono mese, Lin Ming portò Qin Xingxuan nella sua città natale, Qingsang.


Prima Yang Lin aveva già mandato delle convocazioni per incontrare i genitori di Lin Ming.


Yang Lin sapeva che era riuscito ad ascendere al trono grazie a Lin Ming. Nonostante questa fosse una grandissima grazia da parte del ragazzo, Yang Lin non poteva ricambiare il favore, avrebbe potuto offrire solo autorità e denaro, ma queste cose non avevano più alcun significato per Lin Ming.


Tuttavia Yang Lin era una persona saggia e intelligente che sapeva come comportarsi. Dato che non poteva offrire ciò che voleva a Lin Ming, avrebbe dato un titolo ai suoi genitori.


Diede al padre di Lin Ming la carica di Duca della Contea Lu, un territorio ampio 500 chilometri.
Questa provincia includeva anche Qingsang, quindi Qingsang diventò il campo della famiglia Lin.


Alla madre di Lin Ming fu dato il titolo di madama di prima classe. Perfino a Lin Xiaodong era stato nominato visconte di prima classe.


Erano tutti titoli straordinari. Sia il duca che la madama di prima classe non avevano un potere di governo ufficiale, ma erano titoli inferiori solo a quelli di un principe o un re, ed erano personaggi importantissimi nei circoli dei nobili.


Inoltre erano ereditari. Una volta ottenuto il titolo, non si poteva rimuovere a meno che non si commettesse un grande crimine. Quindi il Palazzo Reale non avrebbe dato facilmente questi titoli agli altri. A parte in tempi di guerra o di fondazione, non sarebbero mai stati concessi. Sarebbe stato assurdo pensare di poter ottenere questo titolo durante un periodo di pace.


Il titolo di visconte a Qingsang avrebbe incluso una tenuta di 30 chilometri e 1000 servi.


Le altre grandi famiglie di Qingsang, a parte la famiglia Zhu che aveva ottenuto un po' di prestigio perché una delle loro figlie era diventata una concubina imperiale, gli altri capifamiglia non erano nemmeno baroni di secondo livello. Per quanto riguarda la gente comune, i migliori tra di loro facevano parte della piccola nobiltà di campagna.


Tra la gente comune e la nobiltà c'era un divario insormontabile. I nobili avevano la posizione più onorevole. Nonostante le grandi famiglie di mercanti fossero grandi e potenti, nella mente della gente comune la loro posizione era inferiore ai nobili.


Così, per i genitori di Lin Ming, riuscire a ricevere un titolo e diventare un duca o una madama era un sogno che diventava realtà. Questo era un evento per cui valeva la pena fare grandi festeggiamenti e che avrebbe anche portato un grande onore ai loro antenati.


Vedendo le espressioni contente dei suoi genitori, Lin Ming diventò profondamente soddisfatto. Non credeva che un titolo del mondo mortale avrebbe reso così contenti i suoi genitori. L'ultima volta che Lin Ming era tornato, perfino le pillole che gli aveva dato estendendo la loro vita di cento anni non li aveva resi così contenti.


La madre di Lin Ming stava toccando con affetto il decreto imperiale tutta sorrisi. Aveva deciso che avrebbe comprato una bellissima scatola in legno di sandalo per conservare il decreto imperiale. Dopo la morte avrebbe potuto rimanere a testa alta di fronte ai suoi antenati. Quando sentì queste idee, Lin Ming non sapeva se ridere o piangere.


Mentre Lin Mu parlava con contentezza, all'improvviso risuonò il pianto di un bambino dall'ala ovest della residenza.


Era la sorellina di Lin Ming.


Lin Ming era rimasto nel Mistico Regno della Divina Fenice per quasi un anno. Sotto la protezione di Qin Ziya, i genitori del ragazzo non avevano nemmeno sentito della notizia della morte di Lin Ming. Avevano vissuto tutto l'anno in pace e avevano anche sfornato una sorellina per Lin Ming.


Questo era tutto merito delle pillole del ragazzo. Questa coppia che aveva lavorato per metà della propria vita si era sentita all'improvviso molto più giovane. Le loro rughe erano svanite e i loro corpi erano ringiovani costantemente. Ora la coppia sembrava all'inizio dei loro trent'anni.


La sorellina di Lin Ming aveva solo pochi mesi e aveva ancora bisogno di latte. Il suo nome era Lin Xiaoge.


Questa piccoletta aveva dei grandi occhi e sorprendentemente non temeva gli estranei. Quando vide Lin Ming, lo fissò con i suoi brillanti occhi neri, guardandolo con attenzione.


Lin Ming si era affezionato molto a questa bella bambina. Aveva preso un pendente di giada dal suo anello spaziale e lo aveva messo attorno al suo collo.


Questa bambina era arrivata proprio in tempo. Lin Ming temeva che i suoi genitori si sentissero soli dopo che sarebbe partito, ma non sarebbe stato così grazie alla presenza di Lin Xiaoge. Forse in futuro sarebbe nato un altro fratellino o sorellina e sarebbero riusciti ad ereditare il titolo di famiglia. Lin Xiaoge avrebbe potuto perfino sposarsi nel Palazzo Reale e diventare un'imperatrice. Allora i suoi genitori non avrebbero dovuto avere più alcun rimpianto...


Lin Ming non aveva intenzione di dire ai suoi genitori cos'era accaduto quest'anno, ma dopo un po' vennero a sapere cos'era accaduto. Dopo aver sentito queste notizie, Lin Mu si spaventò molto.


Specialmente dopo aver sentito che presto Lin Ming sarebbe di nuovo partito per il regno di Fortuna Celeste e che stavolta non sarebbe tornato per molto tempo. L'umore prima contento di Lin Mu sparì e non parlò per un giorno intero.


Non conosceva nel dettaglio le esperienze di Lin Ming, ma sapeva che dovevano essere state pericolose. Non solo, non sarebbe riuscita a vedere suo figlio per diversi anni. Lin Mu non era affatto contenta.


La sola che poteva farla sorridere era Qin Xingxuan. Nonostante Lin Ming fosse solo amico della ragazza, secondo Lin Mu, dato che Lin Ming l'aveva portata a casa con sé, la stava praticamente presentando ai suoceri. Lin Mu era pienamente soddisfatta di questa futura moglie. Qin Xingxuan aveva delle buone origini, era intelligente, gentile, educata e anche molto bella.


Lin Mu fece diverse allusioni, chiedendo molte volte quando Lin Ming si sarebbe sposato e avrebbe avuto un po' di nipoti. Lin Ming non sapeva se ridere o piangere. Tanto valeva aspettare che Lin Xiaoge crescesse e avesse dei bambini.


Un praticante di arti marziali viaggiava per il mondo e non aveva una casa fissa. Era impossibile che si occupassero dei propri bambini. Questo era anche il motivo per cui la maggior parte dei praticanti di arti marziali avrebbero avuto bambini all'ultimo stadio della loro vita. Normalmente solo quando avessero esaurito il loro potenziale e avessero stabilizzato la loro coltivazione avrebbero considerato di avere bambini.
Normalmente un Supremo Anziani al del Nucleo non avrebbe avuto bambini fino a cent'anni.


Lin Ming rimase a casa per quindici giorni. Durante questo periodo di tempo non coltivò molto. Trascorse la maggior parte del tempo a stare co i suoi genitori o a stuzzicare Lin Xiaoge.


Solo a tarda notte Lin Ming avrebbe meditato sull'Arte della Grande Alabarda Sanguigna lasciata dall'Imperatore Demoniaco. Più ponderava e più scoprì quanto questo metodo di coltivazione fosse misterioso, incontrò anche molte difficoltà.


Alla fine arrivò il giorno di partenza. Lin Ming doveva tornare all'Isola della Divina Fenice e Qin Xingxuan l'avrebbe seguito lì. Aveva tagliato i ponti con la Valle dei Sette Misteri.


Il giorno dopo, mattina presto.


Il vento autunnale soffiava, le foglie erano secche e ingiallite, stormi di uccelli volavano verso sud. Lin Ming stava sotto le enormi ali di Fiamma Brillante, i suoi abiti svolazzavano sotto la brezza dovuta alle fiamme.


Dietro il ragazzo, Lin Mu si era coperta la bocca, incapace di trattenere le lacrime.


Anche Lin Fu sospirò. Era orgoglioso di avere un figlio del genere, ma sapeva che il ragazzo non era destinato a rimanere accanto a loro. Altrimenti non sarebbe mai riuscito a volare in alto.


"Padre, madre, riguardatevi!" Lin Ming si inginocchiò e toccò il terreno con la testa tre volte. Poi balzò sul dorso di Fiamma Brillante, che aprì le sue enormi ali e sfrecciò nel cielo insieme a Lin Ming e Qin Xingxuan.


L'Uccello Vermiglio aumentò di quota, il vento ululava e le fiamme tingevano il cielo di rosso...


Quelli che percorrevano la strada delle arti marziali erano destinati a rimanere soli. Vivevano a lungo ed era impossibile che trascorressero tutta la vita con la loro famiglia.


Questo era il motivo per cui molti Supremi Esperti, come lo Stregone della Landa Selvaggia del Sud, sarebbero tornati nella loro terra natia dopo molti anni e si sarebbero occupati dei legami che avevano avuto con il mondo.


"Lin Ming, andremo dritti verso l'Isola della Divina Fenice?" Chiese Qin Xingxuan.


"Sì, andiamo all'Isola della Divina Fenice!"
                                


                                



