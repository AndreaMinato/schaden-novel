---
title: Capitolo 436 - Via del Massacro
pubDate: 2025-12-15T08:37:10.219Z
tags:
    - mw
---


<em><strong>CAPITOLO SPONSORIZZATO ringraziamo Stefano</strong>
0/5€, 2 Capitoli in coda
-Schadenfreude</em>


L'Essenza di Sangue dell'Uccello Vermiglio era stata una gentilezza nei confronti di Lin Ming, ma dopo che il ragazzo era tornato dal Mistico Regno della Divina Fenice portando gli otto strati delle 'Divine Cronache Proibite dell'Uccello Vermiglio', aveva ricambiato questa grazia dieci volte se non centinaia di più. Ora Lin Ming non era più in debito con l'Isola della Divina Fenice, anzi; era la setta ad esserlo nei suoi confronti.


In tal caso, il suo senso di appartenenza all'Isola della Divina Fenice sarebbe ancora rimasto?


Anche se ora se ne andasse, nessuno potrebbe dire nulla. Perché Lin Ming sarebbe rimasto nell'Isola della Divina Fenice aiutandola perfino ad arrivare al livello di una Terra Sacra?


Mu Fengxian credeva che Lin Ming e Qianyu avessero un rapporto molto intimo tra di loro e voleva lasciare che la situazione facesse il suo corso naturalmente invece di provare ad interferire prima del tempo, ma Lin Ming si era appena precipitato all'Isola del Demone del Sangue per salvare una giovane di nome Qin Xingxuan; questo non aveva lasciato alcuna scelta a Mu Fengxian se non anticipare la questione.


Dopotutto il modo in cui aveva salvato una donna come un cavaliere dall'armatura lucente avrebbe colpito molte ragazze. Qin Xingxuan si sarebbe sicuramente innamorata di Lin Ming.


Una volta che i due fossero rimasti insieme per abbastanza tempo, la ragazza avrebbe colto l'iniziativa e si sarebbe presa cura di Lin Ming. Se il loro rapporto fosse diventato molto intimo e avessero fatto l'amore insieme non sarebbe stato affatto strano.


Mu Fengxian aveva capito che ciò che c'era tra Lin Ming e Mu Qianyu andava oltre ad un'amicizia. Tuttavia Mu Qianyu non poteva fare come Qin Xingxuan e corteggiare Lin Ming. Questo... era chiaramente impossibile.


Se avessero continuato così, allora tra alcuni anni Lin Ming avrebbe potuto sposare Qin Xingxuan.
A quel punto cosa avrebbe fatto Mu Qianyu?


Lin Ming rimase bloccato senza sapere come rispondere.


Certamente provava qualcosa nei confronti di Mu Qianyu. Solo che non voleva considerare qualcosa come il matrimonio al momento. In futuro non sapeva dove sarebbe andato, di sicuro non si sarebbe fermato solo alla Regione dell'Orizzonte Sud, né al continente Tianyan.


Una volta sposato, avrebbe avuto un'altra responsabilità. In futuro sarebbe andato all'avventura e avrebbe potuto rischiare la morte molte volte. Avrebbe avuto sempre qualche preoccupazione con un legame del genere.


Lin Ming rifletté per molto tempo. Alla fine disse:"Preferirei non pensare al matrimonio prima dei 40 anni."


Il ragazzo aveva proposto questo limite per darsi un po' di tempo. Venti anni era un periodo di tempo in cui potevano cambiare molte cose. A quel punto avrebbe potuto avere la forza per influenzare l'intero continente Tianyan.


Mu Fengxian esitò. Ovviamente Lin Ming stava cercando di trovare una facile via di fuga ed evitare la domanda; come poteva essere soddisfatta di una risposta del genere?


All'improvviso Mu Fengxian si ricordò di una cosa. Sorrise astutamente e disse:"Va bene, allora non te lo chiederò. Parliamo di qualcos'altro invece. Non sono sicura se tu lo sappia, ma recentemente il Terzo Anziano della Fazione dell'Uccello Vermiglio voleva proporre un matrimonio. Desidera che suo nipote Mu Qingshu sposi Qianyu. Pensa che dovrebbero fidanzarsi quest'anno e che tra 10 anni potranno sposarsi. Lin Ming, mi chiedo quale sia la tua opinione al riguardo?"


Al ragazzo morirono le parole in gola. Guardò esasperato la vecchia. Il Terzo Anziano voleva discutere con Mu Fengxian, ma ora lei desiderava chiedere il suo parere?


Ripensando ad un po' di giorni fa, quando aveva incontrato Mu Qingshu sull'isola, aveva sentito la sua ostilità, mentre Mu Qianyu aveva mostrato un'espressione imbarazzata. All'improvviso Lin Ming capì cos'era successo.


Mu Qingshu lo considerava un rivale in amore. Non c'era da meravigliarsi che Mu Qianyu fosse stata così imbarazzata e aveva anche dovuto usare una trasmissione di vera essenza per avvertirlo di Mu Qingshu...


Non appena pensò al volto arrossito di Mu Qianyu, Lin Ming sentì una strana fitta al cuore, come se un'ondata di calore lo stesse avvolgendo. Ripensò alla notte equivoca nella foresta della Montagna Thundercrash, a quando Mu Qianyu era arrivata nei Sette Misteriose Valli e lo aveva aiutato a forgiare la sua lancia dandogli ogni tipo di materiale prezioso senza riserve, né un secondo fine...


Mentre richiamava alla mente questi ricordi, pensò anche a cosa sarebbe potuto accadere tra dieci anni. Mu Qianyu avrebbe dovuto accettare un matrimonio con qualcuno che non le piaceva e sarebbe stata costretta ad avere un rapporto intimo con qualcuno che aveva quasi ucciso Qin Xingxuan con le sue azioni... pensando a questo, a Lin Ming quasi gli si fermò il cuore.


Il ragazzo alzò lo sguardo e vide che Mu Fengxian gli stava sorridendo. La sua espressione era simile a quella di una vecchia volpe astuta...


Mu Fengxian aveva vissuto per molti anni. Naturalmente aveva molta familiarità con le emozioni e i desideri umani. Poteva immaginarsi cosa stesse pensando Lin Ming.


<em>'Vuoi giocare con me? Eheh, mettiamo sul tavolo la possibilità di un matrimonio tra Qianyu e Mu Qingshu e vedremo come te la caverai.'</em>


"Lin Ming, allora cosa ne pensi?" Chiese amichevolmente Mu Fengxian. Il sorriso sul suo volto divenne ancora più largo.


Mentre vedeva l'espressione astuta della vecchia, il ragazzo rimase senza parole:"Antenata, per favore non mi giochi un brutto tiro..."


"Brutto tiro? Credi che stia parlando di qualcosa così importante per giocare un brutto tiro? Volevo solo chiederti cosa ne pensavi, sarò io a decidere del matrimonio tra Qianyu e Qingshu."


In quel momento Lin Ming disse:"Non voglio che accada."


Mu Fengxian sospirò e poi sorrise con affetto verso Lin Ming:"Va bene, finché avrò la tua parola va bene. Come hai detto prima, va bene non considerare di sposarsi prima dei 40 anni. Anche io lo preferirei. In effetti non è considerato troppo tardi sposarsi a 100 anni. Ti concentrerai sulle arti marziali, ma anche Yu'er lo farà, sarà ancora meglio.
A meno che non abbiate qualche metodo di coltivazione in coppia, rilasciare prematuramente l'essenza Yin Primordiale non aiuta nessuno."


Mu Fengxian aggiunse anche:"Oh, sembra che tu abbia intenzione di portare quella ragazza nell'Isola della Divina Fenice?"


"Sì." Disse con onestà Lin Ming.


"Sì... va bene. Tuttavia il talento di quella ragazza può essere considerato solo ordinario. Solo contando sull'Essenza di Sangue dell'Uccello Vermiglio trapiantata avrà l'opportunità di allenare le 'Divine Cronache Proibite dell'Uccello Vermiglio'. Dovresti anche sapere che cosa significa l'Essenza di Sangue dell'Uccello Vermiglio per gli altri discepoli. Dieci gocce di Essenza di Sangue di Uccello Vermiglio, beh, è qualcosa che ogni discepolo desidera ardentemente. Però ora è stata usata da te su una ragazza dal talento ordinario. Questi discepoli non oseranno opporsi a te, ma temo che saranno ostili nei confronti di Qin Xingxuan..."


Lin Ming poteva immaginarsi cosa sarebbe successo. La gelosia di una donna era molto più forte di quella di un uomo. C'erano molte aree in cui le donne erano molto più manipolative e c'erano spesso delle lotte interne. Se Qin Xingxuan fosse diventata una discepola della corte interna e si fosse ritrovata tra questo stormo di ragazze, probabilmente sarebbe stata isolata o perfino maltrattata.


Aveva un cognome diverso e il suo talento sarebbe provenuto dalle 10 gocce di Essenza di Sangue di Uccello Vermiglio trapiantate in lei. Una qualsiasi di queste ragioni era sufficiente per attirare ostilità. Quando sarebbe arrivato il momento, avrebbero detto che stava dipendendo da un uomo per ottenere una posizione migliore. Questa voce poteva diffondersi e forse Qin Xingxuan non avrebbe potuto sopportare le critiche dietro queste discussioni.


Non importava quanto fossero forti i deterrenti di Lin Ming, era impossibile controllare ciò che dicevano queste ragazze in privato.


Mu Fengxian disse:"Che ne dici. Quella ragazza può diventare una discepola servitrice e può accompagnare Yu'er. Dovresti conoscere bene la personalità di Yu'er, non la tratterà male. Per quanto riguarda i metodi di coltivazione e le risorse, riceverà un trattamento uguale a quello di un discepolo principale."


Mu Fengxian sorrise. Era meglio che Qin Xingxuan rimanesse con Mu Qianyu per evitare che seguisse Lin Ming in giro, altrimenti sarebbe accaduto troppo in fretta qualcosa tra i due.


Non solo, ma dopo che Qin Xingxuan avrebbe seguito Mu Qianyu e sarebbero diventate familiari l'una con l'altra, probabilmente avrebbe provato imbarazzo a competere con Mu Qianyu.


Lin Ming non ci pensò troppo. Annuì e disse:"Sarebbe ottimo."


"Per quanto riguarda la guerra della Regione Demoniaca del Mare del Sud, vorresti andare a combattere con Yu'er?" Mu Fengxian aveva intenzione di mandare Lin Ming a fare un po' di esperienza e una piccola avventura. Se fosse stato insieme a Yu'er, sarebbe stato più facile proteggerli e le emozioni tra i due si sarebbero intensificate.


Tuttavia Lin Ming disse:"Antenata, vorrei essere da solo mentre partecipo alla guerra del Mare del Sud."


"Uh? Da solo?" Mu Fengxian ne fu un po' sorpresa. Scosse la testa e disse:"Da solo non va bene, è troppo pericoloso. Inoltre se verrai riconosciuto e la Regione Demoniaca del Mare del Sud lo scoprisse le conseguenze saranno davvero gravi!"


Lin Ming disse:"Starò attento. Ho una tecnica per cambiare il mio aspetto che posso usare per mascherarmi. Solo qualcuno molto più forte di me potrà scoprirmi.
Per quanto riguarda i maestri negli stadi intermedi e avanzati del del Nucleo, non appariranno a caso in queste prime contese. Anche se si mostrassero, non riuscirebbero necessariamente a riconoscermi.


I maestri al del Nucleo non intervenivano così tante volte e, anche se lo avessero fatto, avrebbero combattuto contro coltivatori allo stesso livello. Quando lottavano i cieli si oscuravano e la terra tremava, ma in realtà era raro che uno di loro morisse.


La vera forza principale di questa guerra erano i maestri Xiantian.


Lin Ming aveva già intenzione di partecipare a questa grande guerra contro la Regione Demoniaca del Mare del Sud.
Ciò di cui aveva bisogno ora era un'arte della lancia; Lin Ming ne sapeva poco e le tecniche che conoscevano erano piuttosto deboli. Solo l'Arte della Grande Alabarda Sanguigna era adatta a lui.


L'Arte della Grande Alabarda Sanguigna era un metodo di coltivazione della via demoniaca. Percorrere questa strada significava intraprendere la via della morte. Per allenarla avrebbe dovuto uccidere molti nemici.


Per questo il posto migliore erano i campi di battaglia del Mare del Sud!


Ma se fosse andato con Mu Qianyu e avesse avuto la protezione di un maestro al del Nucleo, sarebbe stato difficile trovare delle opportunità per combattere. Non solo, sarebbero stati incontri facili e superficiali, non era ciò che Lin Ming voleva.


Desiderava sperimentare i veri combattimenti sul fronte.


Vedendo l'insistenza di Lin Ming, Mu Fengxian si accigliò lievemente. Nonostante la sua forza sarebbe cresciuta molto più velocemente se avesse combattuto sul fronte, i pericoli sarebbero raddoppiati o perfino quadruplicati.


"Hai già deciso?"


"Sì."


"Va bene." Mu Fengxian sospirò. Poi tirò fuori una piccola bottiglia dal suo anello spaziale e anche un sacchetto di seta. "Qui c'è una Pillola Sangue Scarlatto, due Pillole Inversione dello Yang e anche un Simbolo di Fuga. Se incontri un vero pericolo, usarli. Non provare ad essere coraggioso. Tornare sani e salvi è la cosa più importante.


Lin Ming prese le pillole, il Simbolo di Fuga e anche una tavoletta che descriveva come usarli.


La Pillola Sangue Scarlatto era in grado di potenziare la propria forza per un breve periodo di tempo. C'erano molti medicinali simili, ma gli effetti collaterali erano seri e spesso mortali. Questa Pillola Sangue Scarlatto aveva pochissimi effetti collaterali e dopo averla usata una persona si sarebbe indebolita solo per un periodo di tempo.
Questo era il motivo per cui la Pillola Sangue Scarlatto era così costosa.


Per quanto riguarda la Pillola Inversione dello Yang, era un meraviglioso medicinale salvavita. Non importava quanto fosse grave una ferita, finché non fosse stata una lesione all'anima, poteva aiutarne la guarigione in breve tempo. Poteva perfino rigenerare i meridiani e fare recuperare la vera essenza esaurita.


In confronto alla Pillola Sangue Scarlatto, le Pillole Inversione dello Yang erano molto più preziose. Non solo, non poteva essere acquistata con delle semplici pietre di vera essenza.


Il Simbolo di Fuga era il più raro e costoso dei tre doni.


Mentre lo prendeva, Lin Ming vide delle linee semplici su di esso, era un'antica formazione.


Simboli di formazioni antiche?


Lin Ming era sbalordito. Una volta attivato, questo Simbolo di Fuga poteva trasferire una persona a diverse centinaia di chilometri di distanza. Era davvero uno strumento salvavita.


Senza dubbio era stato ottenuto da delle antiche rovine da qualche parte. Erano impossibili da produrre considerando il livello del continente Tianyan. Ognuno di questi simboli era estremamente prezioso.
                                


                                



