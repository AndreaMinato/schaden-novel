---
weight: 44
title: Capitolo 44 - Per ucciderti va benissimo
pubDate: 2025-10-16T07:28:18.409Z
tags:
    - mw
---


Prima che Lin Ming potesse rispondere, l'anziano Xu si rialzò e disse con un sorriso: "Questa è una buona idea. La verità è che le prove dell'esame del Palazzo Marziale sono varie, ma alla fine cercano tutte gli stessi attributi. Il primo è la capacità combattiva, il secondo è il talento. Wang Yanfeng ovviamente primeggia per quanto riguarda il talento, ma se vincesse, allora il primo posto dovrebbe appartenere a Wang Yanfeng."


Le poche parole dell'anziano Xu non lasciavano alcuna possibilità di ritirarsi a Lin Ming. Tuttavia l'anziano Xu pensava di non aver detto abbastanza. Si girò verso Lin Ming e disse con un sorriso sinistro: "Non solo un praticante di arti marziali deve coltivare e fortificare la mente, deve anche essere fiducioso di poter superare gli ostacoli e vincere contro le sfide. Se provasse paura e non combattesse, allora il suo cuore vacillerebbe. Questo tipo di persona non otterrebbe grandi risultati in futuro."


Le parole dell'anziano Xu non erano sbagliate, ma le aveva dette con un intento maligno. In questo tipo di situazione, in caso di sconfitta si soffrirebbe un enorme colpo alla propria autostima e alla mente, specialmente considerando che Lin Ming aveva solo quindici anni. Se il divario fosse stato troppo grande, non si sarebbe più ripreso.


L'anziano Xu era sicuro che Lin Ming avrebbe perso. Dopotutto Wang Yanfeng lo superava di un intero stadio, e nella Pagoda Raffinata non aveva potuto usare alcun tesoro, non riuscendo quindi a mostrare la vera forza della sua tecnica di famiglia, i 'Nove Veri Cammini'. Le tecniche marziali aumentavano grandemente le capacità combattive di un coltivatore, a volte potevano anche permettere di combattere contro persone di livello più alto rispetto al proprio.


Per quanto riguarda la Forza Divina Innata di Lin Ming, era facile usarla contro le lente bestie feroci della Pagoda Raffinata. Ma contro una persona in carne ed ossa, la forza bruta non era una soluzione così semplice.


In queste circostanze, era impossibile perdere per Wang Yanfeng.


Lin Ming guardò freddamente l'anziano Xu e prese nota di lui. Poi guardò Wang Yanfeng e disse: "Potrei combattere contro di te, ma in questa competizione il solo a soffrire in caso di sconfitta sarei io. Se combattessi contro di te, se vincessi rimarrei nella mia posizione e non guadagnerei nulla. Ma se perdessi dovrei cedere il mio posto e basta? Tutto qui?"


Quando Wang Yanfeng sentì che Lin Ming aveva intenzione di lottare, il suo cuore si riempì di felicità. <em>'Questo ragazzino sta solo trattando come se potesse vincere, solo perché ha raggiunto il quinto piano della Pagoda Raffinata. Umpf, è davvero un idiota. Ti lascerò vedere quanto è forte la mia tecnica.'</em>


Wang Yanfeng sorrise a cuor leggero e chiese: "Cosa vuoi allora?"


Lin Ming rispose: "Se vinco allora voglio che tu mi dia la tua Pillola Serpe Oro-cremisi.
Se perdo puoi prendere il primo posto e anche la Pillola del Midollo Draconico Oro-cremisi. Che ne dici?"


"Bene! Come hai detto tu!" Wang Yanfeng era felicissimo. In questo modo avrebbe avuto entrambe le pillole! Era davvero un sogno diventato realtà. Disse impazientemente: "Allora iniziamo!"


"Sì. Certo."


Vedendo Lin Ming accettare così prontamente, l'anziano Sun non poté non scuotere lentamente la testa. Molto probabilmente Lin Ming avrebbe perso. Affrontare alle prove e combattere contro qualcuno era diverso.
Questo Wang Yanfeng proveniva da una famiglia aristocratica, aveva un tutore personale e delle tecniche marziali.


L'esito di questa battaglia era già deciso, non c'era altro da dire.


Non appena Wang Yanfeng arrivò al centro del palco nel campo, picchiettò la sua sciabola e la scosse mentre ruggiva: "Vieni!"


Vedendo la lunga sciabola di Wang Yanfeng, gli astanti sussultarono: "Un'arma rara!"


Purché fosse un raro tesoro, il valore avrebbe raggiunto molte migliaia di liang d'oro. Anche i giovani delle famiglie aristocratiche ne avrebbero ricevuta una dopo aver raggiunto il Quarto Stadio della Trasformazione del Corpo o anche il Quinto. Solo allora avrebbero avuto i requisiti per ottenere un oggetto del genere. Non credevano che questo Wang Yanfeng, che era solo al Terzo Stadio della Trasformazione del Corpo, ne avrebbe avuta una, e l'arma aveva anche un'iscrizione. Ovviamente questo Wang Yanfeng aveva una posizione prestigiosa nella sua famiglia.


Le persone iniziarono a fissare Lin Ming per vedere se anche lui avrebber tirato fuori un'arma ugualmente rara. Pensando alle sue origini in realtà non dovrebbe essere possibile per lui.


Nonostante non sembrasse giusto, nel regno di Fortuna Celeste le gare erano sempre state così. Era impossibile ottenere delle armi da usare momentaneamente e anche se fosse stato possibile non avrebbero avuto familiarità con esse.


Anche le origini erano una forma di forza. Se questo fosse stato ingiusto, allora le pillole o le altre medicine lo sarebbero state. Ma sarebbe stato impossibile proibire ai praticanti di arti marziali di aiutare la propria coltivazione con delle pillole.


Lin Ming poteva solo sopportare questo svantaggio.


"Questo Lin Ming probabilmente non ha un'arma decente."


"Sì. È impossibile che abbia qualcosa che vale migliaia di liang d'oro.
La persona normale non ha questo genere di vantaggi. C'è da sperare che Lin Ming non tiri fuori qualcosa di troppo inferiore, così avrebbe ancora qualche possibilità."


Mentre le persone parlavano, Lin Ming tirò fuori un'arma dalla sua borsa. Questo era il coltello da disossamento che utilizzava per tagliare la carne al Padiglione dello Splendore.


Vedendo questo misero coltello da disossamento, tutti strabuzzarono gli occhi. <em>Questo era... era un coltello da macellaio?</em>


Anche se non credevano che Lin Ming avrebbe avuto una buona arma, non pensavano che avrebbe tirato fuori un'arma così inferiore. Era lunga solo un piede. Come si suol dire, un pollice più lungo era un pollice più forte. Questo coltello di un piede, paragonato alla sciabola di tre piedi era più che uno svantaggio. Inoltre come poteva essere robusto un coltello usato per ammazzare i maiali? Cosa sarebbe successo se fosse stato tagliato in due dalla lama dell'avversario?


Wang Yanfeng vide l'arma di Lin Ming e rise. "Vorresti usarlo per sfidarmi? Quello è solo un coltello per ammazzare i maiali! Sei davvero un completo idiota!"


Lin Ming fece un'espressione leggermente sorpresa. Disse: "Non l'avevo notato, ma sembra che tu abbia ragione, questo è davvero un coltello da macellaio. Di solito lo uso per ammazzare i maiali, quindi per ucciderti va benissimo."


Le parole di Lin Ming insinuavano che Wang Yanfeng fosse solo un maiale. Questo rese furioso Wang Yanfeng, che gridò: "Non hai idea di cosa ti aspetta!"


Mentre Lin Ming saliva sul palco, e Wang Yanfeng stava sfoderando la sua sciabola, stava già usando la forza dell'anima per studiare la forza della spada e la sua iscrizione. In questo Lin Ming era un esperto.


La sciabola di Wang Yanfeng sembrava potente e formidabile, ma agli occhi di Lin Ming poteva essere considerata solo mediocre. Anche l'iscrizione non avrebbe attirato la sua attenzione. Purché un maestro di iscrizioni conoscesse la tecnica appropriata, poteva usare la formula dell'anima per inserire la propria forza dell'anima nel tesoro e valutarne la qualità. Lin Ming aveva imparato le sue tecniche di iscrizione dai ricordi di un anziano che proveniva dal Regno Divino, quindi naturalmente conosceva anche una tecnica per esaminare gli oggetti. Nonostante avesse studiato questa tecnica per un po', era già più che sufficiente per dare un'occhiata alla sciabola di Wang Yanfeng.


La sciabola era in grado di aumentare grandemente la forza combattiva di un praticante di arti marziali, ma Wang Yanfeng era solo all'inizio del Terzo Stadio della Trasformazione del Corpo e non aveva ancora raggiunto l'Alterazione dei Muscoli. Quindi Lin Ming non era preoccupato, visto che poteva usare solo parte delle capacità della sciabola.


Nonostante questo, comunque il coltello di Lin Ming sarebbe stato distrutto immediatamente se avesse ricevuto un colpo da quella sciabola. Sebbene fosse un buon coltello che aveva usato per innumerevoli ore, era fatto solo di normale ferro da un comune fabbro.


Ma questo non importava. Lin Ming non aveva intenzione di usare il coltello; avrebbe contato sulla forza dei suoi pugni. Il 'Scritture del combattente del Caos Primordiale' era un manuale potentissimo che portava l'essenza della luce e dello Yang. Per quelli che lo praticavano, i loro stessi muscoli e le ossa sarebbero state le migliori armi!


Al picco del Secondo Stadio di Lin Ming la forza dei suoi pugni raggiungevano 2700 jin. Con questa forza poteva perforare uno spesso Albero Ferreo con un pugno. Se questo pugno colpisse direttamente una persona, avrebbe potuto ferire anche un maestro allo stadio dell'Alterazione dei Muscoli o Forgia delle Ossa!
                                


                                



