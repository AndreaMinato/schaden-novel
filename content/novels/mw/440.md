---
weight: 4400
title: Capitolo 440 - La Caccia Inizia
pubDate: 2025-12-15T08:37:10.219Z
tags:
    - mw
---


<em>Capitolo regolare
0/5€, 0 Capitoli in coda</em>
<em> -Schadenfreude</em>


Dopo che il coltivatore robusto parlò, l'uomo di cognome Zhou disse a Lin Ming:"Questa persona non sta mentendo, è davvero una delle migliori squadre nella Coalizione del Mare del Sud. È una buona idea unirsi a loro."


Il giovane esitò per un momento senza rispondere immediatamente.


Il coltivatore robusto notò la preoccupazione di Lin Ming e disse:"Vieni nel salotto della mia squadra e dai un'occhiata prima. Se vuoi puoi unirti direttamente a noi, ma prima chiariamo una cosa. Possiamo aiutarti all'inizio, ma non credere di poter contare sempre sull'aiuto degli altri membri. Se dopo diverse operazioni non potrai ancora adattarti, non biasimare nessuno se verrai cacciato fuori dalla squadra. Non vogliamo dei pesi. Altrimenti, quando rischieremo la vita, l'errore di una sola persona potrebbe causare danni all'intera squadra."


"Naturalmente." Lin Ming rispose con calma:"Vorrei chiedere, come sono i canali di informazione della vostra squadra?"


"Per entrambe le parti di questa guerra, le informazioni sono il fattore più importante. Tutte le migliori squadre ricevono subito le informazioni, non solo, abbiamo anche un membro davvero formidabile con delle ottime capacità di percezione ed è responsabile per le indagini e la raccolta di informazioni."


"Ho capito. Mi unirò alla vostra squadra."


"Oh?" Il coltivatore robusto guardò Lin Ming con un'espressione sorpresa; sembrava che a questo ragazzo importasse davvero delle informazioni? Ma non era troppo strano. Disse direttamente:"Ti porterò a vedere il resto del gruppo."


Il coltivatore robusto posò la sua coppa di vino e portò Lin Ming fuori dalla taverna. Dopo aver superato diversi corridoi, alla fine entrarono in un cortile. Non era uno spazio troppo grande, ma era molto elegante.


Nel piccolo cortile c'era una donna vestita di viola seduta a meditare. Attorno a lei circolava una massa d'aria viola che emetteva lievi tracce di scariche elettriche. Chiaramente era una praticante di arti marziali di tipo fulmine.


La donna aveva un colorito lievemente roseo come quello di un fiore di pesco, aveva un profilo sottile e un aspetto raffinato. Quando Lin Ming arrivò, aprì i suoi bellissimi occhi per guardarlo, annuì e poi continuò a meditare.


Non troppo lontano da lei c'erano due giovani che giocavano a scacchi. Erano due gemelli e la loro coltivazione era al picco dell'Houtian.


"Ehi, un nuovo membro della squadra." Quando i due videro il coltivatore robusto entrare insieme a Lin Ming, posarono i pezzi di scacchi e li salutarono.


"Sì, presentati." Disse l'uomo robusto e barbuto.


"Alabarda Selvaggia, stadi avanzati dell'Houtian, 101.000 punti al test della formazione, soldato di prima classe."


"101.000 punti? Ottimo! Ahah, avrai un brillante futuro qui. Il mio nome è Albero verde e questo è il mio fratellino Foresta verde."


Anche questi erano soprannomi che avevano scelto. Lin Ming sentì delle fluttuazioni di energia Origin di tipo legno provenire dai due gemelli; molto probabilmente erano praticanti di arti marziali di tipo legno. Se avessero un qualche tipo di tecnica speciale, potevano essere molto abili nel guarire gli altri. Questi erano compagni molto popolari sul campo di battaglia. Con un praticante di arti marziali di questo tipo, le possibilità di sopravvivere sarebbero state maggiori.


"Lei è il nostro vice capitano. Puoi chiamarla Pioggia Viola." Albero Verde puntò il dito verso la donna. La sua coltivazione era agli inizi dello Xiantian.


"Apprendista Senior Pioggia Viola." Salutò Lin Ming.


Pioggia Viola sorrise lievemente, sembrava molto calma.


"Il nome della nostra unità è Squadra dell'Ascia di Fuoco, Ascia di Fuoco è anche il nome del nostro capitano. Apparteniamo al terzo squadrone della Coalizione del Mare del Sud. Alabarda Selvaggia, sarai il nono membro di questa squadra. Tra pochi giorni andremo sul campo di battaglia. Alabarda Selvaggia, non mi deludere!" L'uomo robusto si stiracchiò e fece un sorrisetto.


Lin Ming sorrise:"Farò del mio meglio."


"Ahah, non essere troppo nervoso!" Il coltivatore robusto diede una pacca sulla spalla del giovane:"Giusto, Alabarda Selvaggia, di che attributo sei?"


Lin Ming esitò per un momento e poi disse:"Fulmine."


Un fisico doppio elemento era estremamente raro. Naturalmente Lin Ming non poteva rivelare un'informazione del genere, così aveva detto di essere un praticante di arti marziali di tipo fulmine. Se avesse detto di tipo fuoco avrebbe dovuto usare 'Ali di Fenice che si librano nel cielo' o 'Diecimila fiamme primordiali' che erano tecniche provenienti dalle 'Divine Cronache Proibite dell'Uccello Vermiglio'. Sarebbe stato molto facile che gli altri lo collegassero all'Isola della Divina Fenice e sarebbe stato rischioso.


Nonostante ci fossero solo pochi praticanti di arti marziali di tipo fulmine nella Provincia della Divina Fenice, ce n'erano molti nella Regione dei Cinque Elementi e nel Misterioso Tempio Supremo. Non avrebbe destato attenzione anche se avesse usato un'Anima del Tuono.


"Fulmine? È lo stesso attributo di Pioggia Viola. Potrai chiederle alcuni suggerimenti dopo. Pioggia Viola proviene dalla Setta del Mistero Viola della Nazione del Mistero, i suoi metodi di coltivazione di tipo fulmine sono buoni!"


La Provincia del Mistero di cui parlava il coltivatore robusto era una terra sotto il controllo del Misterioso Tempio Supremo, uno dei tre grandi Sect di quarto livello della Regione dell'Orizzonte Sud. I tre Sect di quarto livello della Regione dell'Orizzonte Sud erano l'Isola della Divina Fenice, il Misterioso Tempio Supremo e la setta del Vuoto Assoluto.


L'Isola della Divina Fenice aveva 19 Sect di terzo livello sotto il suo controllo, ma dopo che la setta Conquista Luna era stato distrutto, ne rimanevano solo 18.


Anche il Misterioso Tempio Supremo era a capo di diversi Sect di terzo livello, la setta del Mistero Viola era naturalmente uno di questi.


Pioggia Viola disse con calma:"Se hai delle domande riguardo alle tecniche di tipo fulmine, sentiti libero di discuterne con me."


Lin Ming annuì.


"Va bene, puoi andare nella tua stanza per ora. Tra un po' di giorni andremo a combattere. Durante questo periodo assicurati di essere al meglio delle tue condizioni." L'uomo robusto lanciò a Lin Ming un piccolo distintivo su cui era inciso il numero di una stanza.


Lin Ming ci diede un'occhiata, gli era stata data la stanza numero '9'.


"Grazie... giusto, puoi prestarmi una mappa delle forze nemiche e su come sono distribuite?" Il motivo per cui Lin Ming si era unito a questa squadra era dovuto principalmente alle informazioni che poteva offrire.


L'Isola dell'Aurora del Sud era troppo grande. Era ampia migliaia di chilometri e sarebbe stato estremamente difficile individuare le forze della Regione Demoniaca del Mare del Sud. Se avesse provato a cercare, Lin Ming avrebbe vagato senza meta come una mosca senza testa. Non solo sarebbe stato inefficiente, ma anche estremamente pericoloso.


"Una mappa delle forze nemiche?" L'uomo robusto e barbuto rimase perplesso per un momento, ma poi disse:"Va bene. Foresta verde, tira fuori una copia della mappa riguardo la posizione delle forze nemiche."


Tutte le informazioni erano incise su una tavoletta di giada. Naturalmente queste informazioni erano sempre un po' più in ritardo rispetto al presente e ci sarebbero state delle discrepanze.


Lin Ming prese la tavoletta e la sondò. Scoprì che c'era un'enorme mappa e su di essa c'erano molti punti rossi e blu di dimensioni differenti.


"Cosa sono questi punti?" Chiese Lin Ming.


"Quelle sono le forze della Regione Demoniaca del Mare del Sud e le nostre. Se la sonderai ulteriormente potrai ottenere ancora più informazioni."


Lin Ming lo fece e vide che le informazioni all'interno erano incredibilmente dettagliate. C'era una lista di ogni base insieme alle descrizioni della loro forza corrispondente. Questo includeva informazioni sui maestri e sulla possibile dimensione della squadra. Erano descritte anche le formazioni, il loro tipo e potenza.


Mentre guardava con cautela la tavoletta, lo sguardo di Lin Ming si animò. Eccolo!


La terza posizione, una squadra con un maestro negli stadi intermedi dello Xiantian come capo. Era un punto di sorveglianza nella parte più a sud del deposito di pietre di vera essenza dell'Isola dell'Aurora del Sud... Lin Ming concentrò la sua attenzione su questo piccolo punto rosso sulla mappa.


"Ho la sicurezza di poter sconfiggere un maestro negli stadi intermedi dello Xiantian. Dato che è la prima volta che combatto in un campo di battaglia, inizierò con un nemico negli stadi intermedi dello Xiantian e prenderò familiarità con il processo. Un volta che avrò più esperienza, inizierò ad affrontare maestri al picco dello Xiantian..."


Lin Ming era un po' preoccupato all'idea di dover affrontare maestri al picco dello Xiantian.


Ouyang Shenxiu era un maestro al picco dello Xiantian, ma in realtà la sua forza poteva essere considerata mediocre tra quelli del suo livello. Se Lin Ming avesse incontrato un maestro al picco dello Xiantian discepolo principale di un grande Sect, non avrebbe avuto la certezza di poterlo sconfiggere.


Se avesse avuto un colpo di sfortuna e avesse incontrato guerriero di massimo livello al picco dello Xiantian come Mu Qianyu, forse sarebbe stato costretto ad usare il Simbolo di Fuga.


Quindi prima scelse come obiettivo un maestro negli stadi intermedi dello Xiantian per andare sul sicuro.


La forza di un praticante di arti marziali poteva svilupparsi in diverse aree a parte la coltivazione. Più sarebbero rimasti indietro e più grande sarebbe stato il divario.


Lin Ming decise che avrebbe iniziato stasera. L'uomo robusto aveva detto che avrebbero iniziato tra pochi giorni a combattere, ma il giovane non voleva aspettare così tanto.


Il motivo per cui era venuto nel campo di battaglia del Mare del Sud era per uccidere tutti i suoi nemici.


Quando allenava l'Arte della Grande Alabarda Sanguigna, più guerrieri uccideva e più la tecnica sarebbe diventata potente.


Mentre memorizzava le informazioni sulla tavoletta, Lin Ming andò nella sua stanza da solo e iniziò a prepararsi per questo breve viaggio...


.........


Di notte, la luna brillante illuminava il cielo scuro come l'inchiostro.


Nel confine più a sud del deposito di pietre di vera essenza, c'era una piccola città molto remota.


Era circondata da una semplice recinzione di legno e la maggior parte delle case era in rovina. Questi erano i resti di un villaggio che era stato evacuato dopo l'invasione della Regione Demoniaca del Mare del Sud.


Visto che i praticanti di arti marziali della Regione Demoniaca del Mare del Sud avevano il sangue della razza dei Demoni Giganti nelle vene, non si consideravano uguali agli esseri umani. La guerra era diventata anche un conflitto tra razze. In una battaglia avrebbero sterminato tutti, non sarebbe stato risparmiato nemmeno un comune mortale.


Questa guerra era stata una calamità per ogni residente nelle isole del Mare del Sud.


L'Isola della Divina Fenice aveva organizzato molte navi per trasportare i rifugiati lontano dalla zona di guerra.
Tuttavia, la distanza tra le isole del Mare del Sud era troppo grande e perfino navigare era molto pericoloso. Se uno avesse incontrato delle bestie feroci marine o delle condizioni atmosferiche turbolente, era facile rimanere inghiottiti dall'oceano.


In questa guerra, le vittime tra i civili erano state innumerevoli.


Sotto questo cielo blu cenere, un'ombra avanzò come un fantasma, atterrando furtivamente su un grosso albero.
Quest'ombra era Lin Ming.


Il giovane aveva una vista estremamente acuta. Grazie alla luce lunare riusciva a vedere chiaramente che sul versante di una collina c'era una caverna oscura.


Quella era una base per i praticanti di arti marziali della Regione Demoniaca del Mare del Sud. Normalmente i praticanti di arti marziali della Provincia della Divina Fenice avrebbero montato una tenda o, se fossero rimasti più a lungo, avrebbero costruito una semplice capanna.


Ma ai praticanti di arti marziali della Regione Demoniaca del Mare del Sud piaceva vivere nelle caverne.


"I dati mostravano che questo gruppo era stato individuato circa sette giorni fa. Dato che c'è anche una gigantesca vena di vera essenza da cui estrarre pietre qui, non dovrebbero essersene andati così presto."


Mentre si avvicinava alla caverna, Lin Ming rallentò. Ben presto, all'entrata vide due grosse bestie feroci dall'aspetto lupesco. Questi lupi erano lunghi 10 piedi e stavano facendo la ronda avanti e indietro. I loro occhi smeraldini erano come due lanterne nell'oscurità e le loro lingue cremisi sporgevano dalle zanne affilate. Dalle loro fauci colava della bava e ogni tanto avrebbero emesso dei guaiti lamentosi.


Questa era una bestia feroce che la Regione Demoniaca del Mare del Sud usava più comunemente come misura di sicurezza.
Avevano un olfatto e un udito estremamente acuto, se Lin Ming non avesse usato le tecniche di occultamento che Bi Luo aveva lasciato indietro, sarebbe stato molto facile per questi due animali scoprirlo.


"Se queste creature sono qui, allora le informazioni dovrebbero essere giuste. Sembra che il mio viaggio non sia stato una perdita di tempo dopotutto." Lin Ming sorrise.
                                


                                



