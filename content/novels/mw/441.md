---
weight: 4410
title: Capitolo 441 - Sigillo Bevitore di Sangue
pubDate: 2025-12-15T08:37:10.220Z
tags:
    - mw
---


<em><strong>CAPITOLO SPONSORIZZATO ringraziamo NanoWar</strong>
0/5€, 0 Capitoli in coda</em>
<em> -Schadenfreude</em>


L'entrata della caverna era alta quanto due persone e in essa c'erano sei o sette praticanti di arti marziali della Regione Demoniaca del Mare del Sud che stavano chiacchierando tra di loro.


"Capitano, in questi ultimi tre mesi abbiamo già estratto oltre mille pietre di vera essenza di medio livello. Inoltre abbiamo accumulato una marea di meriti militari uccidendo i nostri nemici. Dopo che torneremo, il capitano dovrebbe essere promosso a Generale Demoniaco di 3 stelle.
Quando accadrà, anche noi ci godremo questa gloria!" Disse un praticante di arti marziali alto nove piedi. In confronto ad un normale umano era molto più alto e la sua pelle aveva una lieve tinta blu.


"Ahah, con il talento del capitano, essere promossi a Generale Demoniaco era solo una questione di tempo!" Disse un altro praticante di arti marziali ridendo.


Tra queste persone, il loro capitano era un guerriero con una coltivazione negli stadi intermedi dello Xiantian. Non sembrava diverso da un essere umano; aveva un bell'aspetto e la sua pelle era un po' pallida, come se fosse costantemente malato. Ad una prima occhiata sembrava un giovane umano. Il suo temperamento era un po' simile a quello di Lei Mubai; molto probabilmente era un discendente del Grande Imperatore Infernale.


Sentendo le lodi di così tante persone, il giovane disse ridacchiando:"Dipende tutto dalla forza. Titoli come quello del generale Demoniaco o cose del genere non sono altro che futile vanità! In questa guerra, il mio più grande raccolto non sono i meriti militari o le pietre di vera essenza, ma il terzo strato della mia Arte Diabolica del Massacro!"


Nel campo di battaglia in cui il solo compagno era il massacro, era il momento migliore per padroneggiare un metodo di coltivazione come l'Arte Diabolica del Massacro.


"Dato che il capitano dice che la forza è la cosa più importante, dovremo mettercela tutta e uccidere ancora di più durante questa guerra!"


"Umpf! 3000 anni fa gli esseri umani della Regione dell'Orizzonte Sud sono stati spietati con la mia gente. Ora è il momento di ripagare questo debito di sangue... uh?" Non appena il giovane disse queste parole, la sua espressione cambiò. Espanse la sua percezione mentre sentiva due lievi suoni al di fuori della caverna, entrambi i lupi di guardia erano stati uccisi!


"Il nemico sta attaccando!"


Il giovane della Regione Demoniaca impallidì. Anche gli altri sei praticanti di arti marziali attorno si tesero.


"Andiamo!"


Dopo il grido del giovane, ci fu un'esplosione e l'intera caverna esplose all'improvviso. Le rocce furono ridotte a pezzi e una terribile onda d'urto frantumò tutta la montagna creando un'enorme apertura. Iniziarono a crollare grossi pezzi di roccia.


I sette praticanti di arti marziali della Regione Demoniaca scapparono dalla grotta. Uno di loro era ricoperto di sangue e il suo intero braccio era ridotto a pezzi. Non ebbe tempo di reagire che una luce rosso sangue brillò vicino a lui; era stato troppo veloce e non era riuscito ad ottenere una risposta!


<em>Puff!</em>


Una lunga alabarda infilzò il dantian del praticante di arti marziali della Regione Demoniaca. La lama a mezzaluna si girò e il dantian del giovane si ruppe, era morto sul posto.


Quando morì, ci fu una scena incredibile. Il corpo del praticante di arti marziali collassò all'improvviso trasformandosi in una pioggia di sangue e carne. Tra di essa vorticava una scarica elettrica che sembrava un piccolo serpente rosso. Il sangue e la carne emanavano una lieve energia che si fuse con la scarica elettrica, che poi sfrecciò verso la mano di un giovane vestito di nero.


Questo giovane era Lin Ming e la scarica elettrica era il Fulmine Malvagio Nemesi del Sangue!


Lin Ming schioccò le dita e una linea rossa si separò dalla sua Anima del Tuono, circolando attorno al suo dito. Dppo pochi respiri di tempo questa linea rossa si condensò in uno strano sigillo cremisi. Su di esso c'erano dei deboli motivi che emettevano energia del sangue!


<em>Così questo è il sangue necessario a formare il Sigillo Bevitore di Sangue descritto nell'Arte della Grande Alabarda Sanguigna...</em>' Lin Ming piegò il dito e il Sigillo affondò nel suo corpo.
All'improvviso un'energia gelida si diffuse per il suo corpo e un'ondata di intento omicida emerse dal cuore di Lin Ming. Inoltre sentì un lieve cambiamento nella sua aura, era diventata ancora più intensa e conteneva un lieve intento omicida.


L'Arte della Grande Alabarda Sanguigna seguiva la via del massacro. Ogni volta che uccideva, l'Essenza di Sangue della vittima sarebbe stata usata per creare un Sigillo Bevitore di Sangue. Più forte era la vittima e più potente sarebbe stato il sigillo!


Il praticante di arti marziali che Lin Ming aveva colpito un momento fa era un maestro al picco dell'Houtian. Non era sufficiente nemmeno per formare il più debole tipo di Sigillo Bevitore di Sangue. Questo tipo di sigillo sarebbe stato estremamente debole sia per potere d'attacco che in capacità difensive.


I Sigilli Bevitori di Sangue potevano fondersi insieme costantemente. Nel bel mezzo di un massacro, se uno avesse ucciso un milione di persone, poteva formare un milione di Sigilli Bevitori di Sangue per creare un Sigillo Bevitore di Sangue ancora più potente.


Massacrando sempre di più, il potere dell'Arte della Grande Alabarda Sanguigna sarebbe diventata sempre più forte!


Se uno avesse potuto creare decine di migliaia di Sigilli Bevitori di Sangue di alto livello, poi nulla avrebbe potuto ostacolarlo!


Questa era la via del massacro dell'Arte della Grande Alabarda Sanguigna.


Lin Ming non percorreva la via demoniaca, quindi naturalmente avrebbe avuto più problemi a condensare un Sigillo Bevitore di Sangue. Tuttavia questo problema era stato risolto dal Fulmine Malvagio Nemesi del Sangue.


L'Anima del Tuono era capace di assorbire Essenza di Sangue, con quest'abilità ci avrebbe messo un attimo per condensare un Sigillo Bevitore di Sangue.


Mentre il giovane della Regione Demoniaca fissò il sigillo nella mano di Lin Ming, la sua espressione divenne estremamente accigliata:"Questo è un metodo di coltivazione della via demoniaca!"


"Un praticante di arti marziali umano che allena un metodo di coltivazione della via demoniaca!" Il volto del giovane si incupì, "Un mero umano negli stadi avanzati dell'Houtian osa venire qui nella mia base. Sei piuttosto sicuro di te!"


Mentre parlava, i praticanti di arti marziali attorno a lui si ripresero dal panico precedente, avevano tutti tirato fuori le loro armi.


Lin Ming guardò con noncuranza il resto del gruppo. Un maestro negli stadi intermedi dello Xiantian, uno agli inizi dello Xiantian e quattro uomini al picco dell'Houtian.


Questi sei dovrebbero riuscire a condensare due Sigilli Bevitori di Sangue.


"Capitano, uccidiamo questo ragazzo e rendiamo il suo cadavere un protettore non morto così da poterci vendicare per il Vecchio Sette!" Un maestro Xiantian puntò la sua lunga lancia verso Lin Ming, i suoi occhi brillavano con intento omicida. Nella via demoniaca, c'erano molti guerrieri che usavano lance e alabarde!


"Sta attento, questo ragazzo non è così semplice come sembra!" Ricordò il giovane della Regione Demoniaca. Dato che questo ragazzo aveva osato infiltrarsi nella loro base, naturalmente doveva avere un piano. Ma non credeva comunque che un ragazzo negli stadi avanzati dell'Houtian potesse uccidere sei di loro.


"Muori!" Il maestro agli inizi dello Xiantian attaccò Lin Ming con la sua lancia.


Il giovane della Regione demoniaca sorrise selvaggiamente e si precipitò anche lui in avanti. La sua arma era una lancia lunga oltre dieci piedi, la sua punta scarlatta emanava una densa energia di sangue!


"Uccidetelo! Uccidetelo!"


I sei si precipitarono verso Lin Ming. In una guerra dove il solo scopo era uccidere, naturalmente non avrebbero badato a sciocchezze come le regole o la correttezza. Ogni colpo era un'offensiva totale che mirava ad uccidere il nemico.


Sei armi puntarono verso Lin Ming. Le aure omicide di questi uomini si scatenarono. Questi erano soldati d'élite che prosperavano nei campi di battaglia!


"Diecimila Fiamme Primordiali!"


<em>Hou!</em>


Un'ondata di fuoco si precipitò sul giovane della Regione Demoniaca. Lin Ming spazzò via con la sua alabarda e sentì uno scoppio mentre i tre guerrieri Houtian si trasformarono in una pioggia di sangue. Un piccolo serpente rosso si contorse attorno ai cadaveri e tutta la loro Essenza di Sangue divenne una lieve linea rossa che fu completamente assorbita dal Fulmine Malvagio Nemesi del Sangue!


"Vecchio Sei! Terzo Fratello!"


Gli occhi di un praticante di arti marziali con l'alabarda si iniettarono di sangue. In un solo scambio, perfino con sei di loro combinati, tre erano stati uccisi istantaneamente!


"Muori!" Il guerriero della Regione Demoniaca continuò a puntare a Lin Ming con la sua alabarda, ma mentre lo faceva, il giovane della Regione Demoniaca impallidì. Aveva capito che quest'uomo vestito di nero era un Dio della Morte!


"Vecchio secondo, non farlo..."


Il giovane non aveva finito di parlare, ma era troppo tardi.


Lin Ming sferrò un colpo con la sua alabarda, affrontando direttamente il colpo del praticante di arti marziali allo Xiantian. La vera essenza della Tempra del Midollo divampò all'improvviso, emanando una forza impressionante.
Il guerriero Xiantian si sentì tremare il braccio e poi la sua presa vacillò; la sua arma era stata scagliata via!


<em>Pu!</em>


Brillò una luce viola e in un batter d'occhio l'alabarda di Lin Ming trapassò il corpo del praticante di arti marziali Xiantian. Con un cenno dell'alabarda, il dantian del praticante di arti marziali si ruppe!


"Vecchio Secondo!" Quando lo vide, il giovane della Regione Demoniaca spalancò gli occhi. Questi guerrieri erano rimasti insieme a lui per anni, non erano diversi dai suoi fratelli.


Strinse i denti e, senza dire una sola parola, si girò e scappò.


Il solo rimasto era l'ultimo maestro al picco dell'Houtian. Dopo aver visto questo, anche lui si girò e fuggì. La direzione che aveva scelto era completamente opposta a quella del giovane della Regione Demoniaca.


"Bella idea, ma purtroppo per te... è troppo tardi."


Lin Ming scioccò le dita e sfrecciò un bagliore rosso e viola.


La luce rossa era il Sigillo Bevitore di Sangue che aveva appena condensato, la luce viola era l'ago d'acciaio!


<em>Pu!</em>


Il Sigillo Bevitore di Sangue raggiunse istantaneamente il praticante di arti marziali al picco dell'Houtian. Sembrava un serpente che stava scavando nel suo corpo.


L'uomo tremò e il suo sguardo si appannò. Il Sigillo Bevitore di Sangue aveva già penetrato ogni vaso sanguigno e assorbito completamente tutta la sua Essenza di Sangue.


Dopo pochi respiri di tempo, il corpo dell'uomo si rinsecchì. Il Sigillo Bevitore di Sangue uscì di scatto dal suo corpo e i suoi motivi erano molto più distinti rispetto a prima.


Lin Ming stese la mano e il Sigillo Bevitore di Sangue tornò nel suo corpo. Allo stesso tempo l'ago d'acciaio raggiunse il giovane della Regione Demoniaca!


"Muori!"


Il giovane aveva i capelli scompigliati e gli occhi iniettati di sague. Si girò e colpì l'ago d'acciaio con la sua lancia!


<em>Bang!</em>


L'arma colpì l'ago d'acciaio e un terrificante potere compresso esplose all'improvviso. Il giovane della Regione Demoniaca fu travolto da una violenta onda d'urto e fu scagliato all'indietro. Sentì un debole sapore dolciastro nel retro della sua gola e sputò una boccata di sangue!


<em>Pu!</em>


L'ago d'acciaio non diede tregua al giovane, puntò immediatamente tra le sue sopracciglia!


Il corpo del giovane tremò e il suo sguardo mostrò una luce riluttante e disperata prima di appannarsi. Tutti i suoi meridiani erano stati distrutti dal potere selvaggio del fulmine, fatti a pezzi.


Dopo un respiro di tempo il corpo del giovane crollò e poi si trasformò in una pioggia di sangue.
Il Fulmine Malvagio Nemesi del Sangue risucchiò le lievi tracce di Essenza di Sangue e poi tornò nel dito di Lin Ming.


In soli dieci respiri di tempo, sei praticanti di arti marziali della Regione Demoniaca, inclusi un maestro negli stadi intermedi e agli inizi delo Xiantian, erano stati tutti annientati!


Se queste persone avessero deciso di scappare fin dall'inizio e avessero presero vie di fuga differenti, allora Lin Ming sarebbe stato in grado solo di ucciderne tre o quattro al massimo, ma visto che avevano percepito la sua bassa coltivazione, lo avevano sottovalutato. Quando avevano deciso di scappare, era già troppo tardi.


"Sembra che la mia coltivazione sia il miglior travestimento per me."


Lin ming guardò i due Sigilli Bevitori di Sangue nelle sue mani e sorrise. Aveva solo due Sigilli Bevitori del Sangue ora, ma non poteva immaginarsi che cosa sarebbe successo se ne avesse condensati decine di migliaia. Allora, quando li avesse fusi tutti insieme, il suo potere sarebbe stato davvero terrificante.
                                


                                



