---
weight: 443
title: Capitolo 443 - Foresta Spirituale
pubDate: 2025-12-15T08:37:10.220Z
tags:
    - mw
---


<strong><em>CAPITOLO SPONSORIZZATO ringraziamo Kuba!</em></strong>
<em>Capitoli in coda 2, 0/5
da editare</em>
<em>-Schadenfreude</em>


"Sono stati annientati?" Chiese frastornata Pioggia Viola.


"Sì. Sono stati scoperti sette cadaveri, alcuni ridotti a pozze di sangue; sono stati completamente annientati! Non solo quella squadra ma ne è stata eliminata anche una vicina composta da sei persone. Sono stati tutti uccisi. Dovrebbero essere stati uccisi dalla stessa squadra, il modo in cui sono morti è simile."


Nemmeno Ascia di Fuoco credeva alle parole che stava dicendo. Se avessero incontrato un nemico potente e avessero saputo di non poter vincere, alcuni di loro sarebbero dovuti scappare a meno che la differenza di forza non fosse troppo vasta.


Ad esempio una squadra composta da due o tre maestri negli stadi avanzati dello Xiantian avrebbe potuto fare una cosa del genere.


C'erano solo due squadre così potenti nell'Isola dell'Aurora del Sud, tuttavia non avevano bisogno di nascondere le loro azioni.


"Chi l'ha fatto? Nessuno è venuto a reclamare i punti?" Chiese Fantasma.


Ascia di Fuoco scosse la testa. Se qualcuno fosse venuto a riscuotere i meriti militari, non ci sarebbero stati così tanti dubbi.


......


In quel momento, nel centro di comando della Coalizione del Mare del Sud, un vecchio stava tenendo l'ultimo rapporto e stava ponderando su qualcosa.


Il vecchio era il responsabile delle operazioni dell'alleanza nell'Isola dell'Aurora del Sud. In realtà le persone al comando non erano troppo forti. Spesso erano limitati dal loro talento, ma erano pieni di esperienza e conoscenza, come questo vecchio.


"Vecchio Liu, qualche notizia dalla strana indagine di stamattina?" Risuonò una voce calma. Era un uomo di mezz'età negli stadi avanzati dello Xiantian.


"Sì. Chiunque sia stato ha solo ucciso, ma non ha reclamato meriti militari. Dovrebbe essere un maestro di grandi origini, per questo non tiene ai nostri premi."


"Forse. O magari è un maestro al picco dello Xiantian che è passato di qui e ha deciso di aiutarci." Il campo di battaglia del Mare del Sud era vasto. Se il deposito di pietre di vera essenza dell'Isola dell'Aurora dell'Isola del Sud fosse in una delle posizioni strategiche del campo di battaglia, non sarebbe troppo importante. Tuttavia, né l'Isola della Divina Fenice né la Regione Demoniaca del Mare del Sud avrebbero posizionato i loro combattenti più potenti lì.


"Ciò che mi sembra strano è che, dalle informazioni che ho ricevuto, la persona che ha fatto questo ha un metodo di coltivazione che non segue la via ortodossa. Quei praticanti di arti marziali della via demoniaca erano stati prosciugati dalla loro Essenza di Sangue..."


"Oh?" Il praticante di arti marziali di mezz'età era un po' sorpreso:"Che sia una lotta interna?"


"Non saprei. Nella nostra Coalizione del Mare del Sud non è strano che ci siano alcuni che praticano la via demoniaca."


Nella Regione dell'Orizzonte Sud si rispettava solo la forza. Nonostante i metodi di coltivazione della via demoniaca non fossero ortodossi, c'erano comunque molti Sect che li praticavano, ad esempio la Fazione Acacia della Valle dei Sette Misteri allenava le arti marziali della via demoniaca. Non farebbero qualcosa di così noioso come fare la morale agli altri. Coloro che praticavano metodi di coltivazione demoniaci, erano facilmente condizionati dalle loro emozioni e potevano facilmente fare dei massacri.


"Chiunque siano, non sono né nostri alleati, né nemici. Continueremo il nostro piano e vedremo come si svilupperà la situazione...


......


Tre giorni dopo -


Lin Ming accompagnò la sua squadra per la prima volta in battaglia.


Incluso il capitano Ascia di Fuoco, c'erano nove persone in totale. Viaggiavano a bordo di una piccola barca spirituale, approfittandosi dell'oscurità della notte.


Sembrava molto comune trovare una piccola barca spirituale nella foresta spirituale profonda e sconfinata.


"Durante questa missione, andremo ad intercettare e uccidere un convoglio nemico. Dovrebbe passare tra mezzanotte e l'alba."


Disse Ascia di Fuoco controllando l'ora.


Alla fine il motivo per cui si partecipava a questa guerra era per saccheggiare. Le due risorse più grandi dell'Isola dell'Aurora del Sud era il deposito di pietre di vera essenza e la foresta spirituale.


La Regione Demoniaca del Mare del Sud aveva attaccato e occupato parti dell'isola. Naturalmente avrebbero portato questa enorme quantità di risorse nella loro patria.


La Coalizione del Mare del Sud aveva ricevuto notizia che la squadra che raccoglieva le risorse nella foresta stava per inviare tutto ciò che aveva accumulato. Ascia di Fuoco aveva ricevuto la missione di uccidere questo convoglio.


"Questa informazione è attendibile?"


"Dovrebbe esserlo, è stata riferita da Camo."


Il 'Camo' che Ascia di Fuoco aveva menzionato era una spia interna che la Coalizione del mare del Sud aveva infiltrato nella Regione Demoniaca del Mare del Sud. 'Camo' era solo un nome in codice. A parte le persone più potenti della Coalizione del Mare del Sud, nessuno sapeva se fosse un traditore della Regione Demoniaca o un loro infiltrato.


Naturalmente ci sarebbero state delle spie in tempo di guerra. Le informazioni erano estremamente importanti, altrimenti le squadre sarebbero state cieche.
In un'isola così grande come quella dell'Aurora del Sud sarebbe stato impossibile individuare i movimenti del nemico.


"Arriveremo presto. Quando scenderemo, non attraete l'attenzione." Disse Ascia di Fuoco.


"Va bene." Era Spuma Fredda a guidare la barca, la fece atterrare e presto si fece strada tra la foresta.


Lin Ming era vicino ad una finestra. Quando vide la foresta spirituale, sussultò: <em>sono... troppo grandi!</em>


Il ragazzo era impressionato dalle piante, non all'area in sé. Gli alberi erano cresciuti in un modo terrificante. Uno solo di essi avrebbe richiesto decine se non centinaia di persone per circondarlo e si levava per migliaia di piedi di altezza.


L'insieme di rami e di foglie sembravano una piccola città sospesa a mezz'aria. I rami più sottili erano spessi quanto un barile d'acqua e le foglie erano ampie diversi piedi. La si poteva perfino usare come una piccola zattera mettendola sull'acqua.


In questa foresta anormale, la barca spirituale ampia cinquanta piedi si faceva strada come un pesce nell'acqua. Ovunque incontrasse rami o foglie, Spuma Fredda avrebbe manipolato la barca spirituale in maniera intelligente e avrebbe aggirato gli ostacoli.
Era davvero abile nella guida.


"Alabarda Selvaggia, questa è la prima volta che vieni qui, così ti darò un breve resoconto della situazione." Ascia di Fuoco chiamò Lin Ming.


"Solo un quinto della foresta spirituale è sulla terra, il resto è sul mare. Ci sono molte bestie feroci sono abbastanza forti da poter affrontare un maestro al picco dello Xiantian."


"Così forti?" Lin Ming era sbalordito. Naturalmente non avrebbe temuto creature del genere, ma una squadra comune non sarebbe riuscita a resistere.


"Ahah, non ti preoccupare fratello Alabarda Selvaggia. Ci sono solo pochi tipi di bestia feroce e capiamo il loro comportamento e habitat. Naturalmente abbiamo dei modi per evitarle." Il tipo barbuto rise; pensava che Lin Ming fosse diventato nervoso sentendo che c'erano bestie feroci al picco dello Xiantian.


Lin Ming annuì. Una bestia feroce aveva un'intelligenza limitata. Finché comprendevano le sue abitudini, sarebbe stato facile evitarle.


"Esatto, se incontrassimo una bestia feroce di massimo livello, la nostra squadra può solo scappare. Figuriamoci noi, anche i tre pezzi grossi della Regione Demoniaca sarebbero in una situazione molto problematica." Disse sorridendo Ascia di Fuoco.


Ci dovrebbero essere circa sette o otto squadre della Regione Demoniaca del Mare del Sud nella foresta spirituale. Comunque erano molto lontane l'una dall'altra. Finché potevano finire velocemente la battaglia, non sarebbero stati circondati.


Nel campo di battaglia del Mare del Sud, il motivo per cui le unità erano divise in piccole squadre invece di eserciti su larga scala era per il solo scopo di conquistare risorse.


Le squadre potevano essere come locuste, coprendo un'area maggiore e radunando velocemente le risorse. Per quanto riguarda i grandi eserciti, sarebbero stati usati solo per attaccare e catturare la fortezza di un Sect.
Comunque questo non aveva senso per la Coalizione del Mare del Sud. Ciò che i praticanti di arti marziali desideravano erano le risorse, non il territorio.


Un Sect consumava risorse con un ritmo incredibile. Perfino un piccolo Sect come la Valle dei Sette Misteri aveva oltre cento maestri Xiantian, figuriamoci un'organizzazione di quinto livello come la Regione Demoniaca del Mare del Sud.


Non solo, aveva molti piccoli Sect sotto il suo comando. Tutti insieme avrebbero formato un'enorme coalizioni.


Con così tanti praticanti di arti marziali che dipendevano dalle risorse nelle profondità del Mare del Sud, naturalmente queste risorse sarebbero diminuite.


Questo era il motivo per cui c'erano così tante squadre distribuite per tutta l'Isola dell'Aurora del Sud.


Qualunque squadra d'élite avrebbe avuto un maestro Xiantian come colonna portante. Un maestro Xiantian era la forza principale in questa grande guerra. Nonostante un guerriero al del Nucleo fosse formidabile, erano estremamente limitati in numero. Potevano combattere solo in una battaglia decisiva. Normalmente avrebbero solo fatto da deterrente spaventando gli altri.


Mentre si avvicinavano alla destinazione della loro missione, la barca spirituale iniziò a rallentare. Spuma Fredda rilasciò la sua percezione e iniziò a sondare i dintorni. Un praticante di arti marziali dalla percezione formidabile era incredibilmente importante per una squadra. Erano gli occhi e le orecchie dell'unità. Se la sua percezione fosse stata inferiore a quella del nemico, sarebbero stati scoperti e attaccati per primi. Se fossero stati colti di sorpresa, avrebbero assunto un ruolo più debole e passivo, questo probabilmente avrebbe condotto alla sconfitta.


"Capitano, non dovrebbero esserci persone in agguato vicino."


Nell'Isola dell'Aurora del Sud ogni missione si rischiava di essere vittime di un agguato, ma la squadra dell'Ascia di Fuoco era d'élite. Sarebbero stati raramente colti di sorpresa e, anche se lo fossero stati, avrebbero avuto la capacità di reagire.


Mentre la barca spirituale toccava il terreno, Spuma Fredda fu il primo a scendere, sondando con cautela i dintorni per vedere se ci fosse qualcosa di strano.


Lin Ming era impassibile, ma in realtà aveva già sentito delle fluttuazioni di energia formidabili a diverse chilometri di distanza. Dovevano essere i praticanti di arti marziali della Regione Demoniaca del Mare del Sud.


Era possibile che appartenessero alla squadra descritta dal rapporto e fossero gli uomini che stavano inviando i materiali grezzi.


.........


Nell'oscura foresta c'era oltre una decina di lupi selvaggi delle dimensioni di un vitello, stavano pattugliando avanti e indietro con i loro occhi verde brillante. Ogni tanto avrebbero ululato, agghiacciando chi li sentiva.


Tra questo gruppo di lupi affamati c'erano otto guerrieri dalle corazze nere che tenevano delle lance. Di fronte a loro venti giovani stavano tenendo in spalla delle ceste di medicine. Dopo aver preso le piante, era meglio porle in un cesto medicinale per preservarne al meglio l'efficacia. Se fossero state messe in un anello spaziale sarebbero morte velocemente. La piccola dimensione nell'anello spaziale non poteva conservare la vita.


Queste piante erano state scoperte pochi giorni fa. Nonostante non fossero ancora pienamente maturate, a nessuno sarebbe importato in tempi di guerra. Se non le avessero raccolte loro, allora sarebbero andate in mano al nemico.


"Più veloce, andate più veloce!" Gridò il capo dei soldati con la corazza nera.


Questi giovani che raccoglievano medicine erano schiavi della Regione Demoniaca del mare del Sud. La maggior parte di loro era al primo o al secondo stadio della Trasformazione del Corpo. Erano sufficientemente forti da sopportare il lavoro duro ed estenuante, ma erano sufficientemente deboli da non poter resistere; erano gli schiavi ideali.


Dopo il grido del soldato, questi ragazzi abbassarono la testa e cercarono di raccogliere più velocemente i medicinali. Temevano che sarebbero stati puniti se non ne avessero radunata abbastanza.
                                


                                



