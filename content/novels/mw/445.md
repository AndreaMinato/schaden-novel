---
weight: 445
title: Capitolo 445 - Decapitati
pubDate: 2025-12-15T08:37:10.220Z
tags:
    - mw
---


<strong><em>CAPITOLO SPONSORIZZATO ringraziamo Kuba!</em></strong>
<em>0 Capitoli in coda , 0/5
-Schadenfreude</em>


<em>Bang!</em>


Il calcio di Pioggia Viola aveva mandato via la guardia zombie. La donna si voltò per guardare Lin Ming un po' stupita.


Era molto sensibile ai cambiamenti dell'energia di tipo fulmine. Un momento fa era stato chiaramente il colpo di questo giovane ad aver ritardato l'attacco della guardia zombie! Questo attacco non era forte, era stato solo un decimo del fulmine che lei aveva rilasciato, ma anche così era stato un colpo incredibilmente concentrato. Una volta che aveva punto gli occhi dello zombie, era riuscito ad arrestare la creatura!


Un controllo così preciso e una capacità di valutazione accurata sul campo di battaglia... Pioggia Viola non poteva crederci. Era davvero una nuova recluta?


"Alabarda Selvaggia, tu..." Pioggia Viola non sapeva cosa dire.


"Apprendista Senior Pioggia Viola, stanno arrivando." Disse con tranquillità Lin Ming. Il potere che aveva mostrato non era forte, ma il suo utilizzo era stato astuto; non era sufficiente a destare sospetti.


Pioggia Viola strinse i denti e si trattenne. Si volse per affrontare le guardie zombie. Delle due, una era stata colpita duramente da Pioggia Viola e l'altra era stata ferita da Lin Ming. Tuttavia nessuna delle due aveva subito gravi ferite.


Mentre vedeva Pioggia Viola andare coraggiosamente ad affrontare le guardie, Lin Ming sospirò. Alla fine la donna proveniva da un piccolo Sect; il grado dell'Anima del Tuono che aveva assorbito era basso. Per questo anche il suo potere d'attacco era insufficiente. Anche se Lin Ming avesse creato una buona occasione di attaccare per lei, non sarebbe riuscita a causare gravi ferite alle due guardie zombie.


Questa lotta non poteva durare troppo a lungo, Lin Ming doveva trovare un'apertura. Altrimenti il gruppo avrebbe subito delle perdite. In questi ultimi giorni la squadra Ascia di Fuoco era stata molto gentile con lui. Lin Ming non voleva che qualcuno di loro morisse qui.


<em>Xiu! Xiu!</em>


Pioggia Viola menò due fendenti di fila. Ispirata da Lin Ming, stavolta scelse di mirare verso gli occhi degli zombie.


Tuttavia non era così semplice come credeva. L'elettricità ferì la creatura, che però continuò comunque ad attaccare Pioggia Viola senza pietà.


In effetti le guardie zombie non contavano sui loro occhi per percepire il nemico. Usavano la loro percezione per sentire la 'forza vitale' del nemico. Anche senza occhi sarebbero riusciti a determinare l'esatta posizione dell'avversario.


Pioggia Viola e la guardia zombie si scambiarono un paio di colpi e la donna fu costretta ad arretrare diverse volte. Iniziò a sentire un po' di panico. Ciò che Lin Ming aveva fatto un momento fa sembrava semplice, ma ora che stava cercando di farlo non otteneva alcun risultato.


Il ragazzo disse:"Apprendista Senior Pioggia Viola, infonderò il potere del fulmine nel tuo corpo e mi coordinerò con te, potrebbe avere un buon effetto."


Non c'era altro modo. Il potere d'attacco di Pioggia Viola era troppo basso. Se la battaglia fosse continuata, sarebbe stata uccisa dagli zombie in una guerra d'attrito. Lin Ming poteva usare questo metodo per aumentare la forza di Pioggia Viola.


"Va bene, aiutami." La donna diede un'occhiata piena di significato al ragazzo. Aveva già capito che questo apprendista junior non era affatto semplice come credeva.


Mentre Pioggia Viola brandiva la sua spada, la rete elettrica attorno a lei si contrasse, ora stava solo proteggendo il suo corpo invece di coprire anche Lin Ming. Pioggia Viola aveva capito che il ragazzo non aveva bisogno della sua protezione e ciò che aveva fatto era superfluo. Se avesse radunato il suo potere, sarebbe riuscita ad aumentare il suo potere d'attacco.


"Roar!"


Le guardie zombie si precipitarono contemporaneamente verso Pioggia Viola. Dopo diversi scambi di colpi, la loro pelle si era già bruciacchiata. Tuttavia, anche se quasi tutta l'energia yin era stata bruciata, i loro corpi erano ancora duri come dei tesori ed erano rimasti praticamente illesi.


"Spada Shock del Fulmine!"


Un uccello blu si manifestò di nuovo sulla spada di Pioggia Viola. Allo stesso tempo Lin Ming premette la mano sulla schiena della donna. Il potere del tuono contenuto dal Fulmine Divino del Drago del Fiume fluì nel suo corpo.


Nonostante Lin Ming stesse sopprimendo la sua forza e ne avesse riversato solo una piccolissima quantità, in termini di purezza era di gran lunga superiore all'Anima del Tuono di basso livello di Pioggia Viola.


Paragonando il potere del fulmine di Pioggia Viola ad una spada, allora il briciolo di fulmine che Lin Ming aveva riversato in lei era come ricoprire la sua lama smussata con dell'acciaio affilato.


In quell'istante l'uccello blu sembrò avere uno spirito proprio mentre rilasciava un grido acuto. Il primo zombie fu fatto a pezzi direttamente!


<em>Zi zi zi!</em>


Le scariche elettriche danzavano. Lo zombie iniziò a contorcersi violentemente. L'area della sua pancia che l'uccello blu aveva trapassato iniziò a rinsecchirsi a vista d'occhio.


<em>Ca!</em>


Pioggia Viola menò un fendente e il suo colpo scagliò all'indietro lo zombie! Il corpo della creatura iniziò ad emettere fumo blu.


Aveva vinto?


Pioggia Viola era scioccata. In quell'istante era riuscita a sentire la purezza del potere del fulmine di Lin Ming. Questo era un'abilità che non poteva provenire da un piccolo Sect. Che il giovane fosse un praticante di arti marziali di un grande Sect venuto per farsi un'avventura?


Pioggia Viola non poteva perdere tempo a riflettere nel caos della battaglia. Nonostante la prima guardia fosse stata gravemente danneggiata, l'altra stava già avanzando.


Pioggia Viola aveva appena usato Spada Shock del Fulmine un momento fa. Non sarebbe riuscita ad usarla di nuovo così velocemente. Rilasciò delle scariche elettriche, intrappolando lo zombie in una gabbia.


Nel frattempo Lin Ming diede un'occhiata alla situazione generale. I sette soldati vestiti di nero stavano lottando contro i nove membri dell'Ascia di Fuoco. A parte Lin Ming e Pioggia Viola che stavano combattendo contro le due guardie zombie, ognuno doveva lottare contro un avversario.


Ascia di Fuoco stava combattendo contro il capitano nemico. E nonostante Spada Oscura fosse un po' più debole rispetto al suo avversario, non era in pericolo.


Tuttavia Lin Ming si accigliò vedendo Albero Verde, Foresta Verde e Spuma Fredda. Erano praticanti di arti marziali specializzati, la loro forza era relativamente inferiore. In sole poche mosse erano già in pericolo.


Un colpo di sciabola respinse un praticante di arti marziali con la corazza nera. Il tipo robusto e barbuto stava ansimando. Le corazze di queste persone sembravano fatte di un qualche materiale sconosciuto. Avevano grandi capacità difensive e potevano resistere alla sua energia di sciabola.


"Barba, sbrigati ad uccidere il tuo avversario così puoi aiutare Spuma Fredda, quel ragazzo non riuscirà a resistere ancora a lungo!" La trasmissione del suono di Fantasma risuonò nelle orecchie dell'uomo robusto.


L'uomo robusto guardò Spuma Fredda, che dopo aver scambiato diverse mosse con il suo avversario, era già impallidito. Sembrava che fosse stato scosso dalla vera essenza del suo avversario.


Se avesse continuato così, Spuma Fredda non sarebbe riuscito a resistere ancora a lungo!


Il coltivatore barbuto strinse i denti e gridò. I muscoli del suo corpo si sporsero e la sciabola nelle sue mani sembrò diventare particolarmente maestosa. Ovviamente aveva usato un qualche tipo di tecnica segreta stavolta.


"Muori!" Il tipo robusto fece arretrare il suo avversario e sfrecciò verso i due gemelli e Spuma Fredda.


"Albero Verde! Foresta Verde! Spuma Fredda! Correte verso di me!"


<em>Ping ping ping!</em>


La sua grande sciabola colpì le lance dei nemici disperdendo scintille ovunque. Il tipo barbuto stava rilasciando un'enorme quantità di potere. Con la sua forza riuscì a resistere agli attacchi anche per i due gemelli e Spuma Fredda.


I tre uomini con la corazza nera si ritirarono simultaneamente.


"Umpf! Sta cercando di morire! Crede di essere invincibile solo perché è impazzito?!"


"Dato che vuole morire così tanto, concentriamo i nostri attacchi su di lui e uccidiamolo per primo!"


"Uccidetelo!"


Tre lance sfrecciarono verso il coltivatore barbuto allo stesso tempo!


Questi uomini erano maestri induriti dalla battaglia e che avevano fatto esperienze sul campo. I loro colpi erano astuti. Mentre l'uomo barbuto attaccò, una lancia puntava verso il suo cuore e l'altra al suo dantian.


"Sta attento!"


Gridò Albero Verde. In quel momento non gli rimanevano molte altre energie.


"Vaf*****lo!"


Il coltivatore barbuto menò un fendente orizzontale, fece un passo avanti e attaccò i due uomini con l'armatura nera.


"Barba!"


Spuma Fredda impallidì. La sua percezione era la più acuta qui. In quell'attimo di secondo era riuscito a capire che il colpo di Barba non sarebbe riuscito a bloccare gli attacchi!


Naturalmente Lin Ming aveva notato questa situazione. Durante questo momento critico, gli occhi del ragazzo brillarono e due vortici neri apparirono nelle sue pupille.


Intento marziale Samsara!


<em>Bang!</em>


Uno tsunami caotico di pensieri e scene apparì nei mari spirituali dei due praticanti di arti marziali corazzati. Ne furono scossi e i loro sguardi si appannarono, perdendo ogni concentrazione.


"Morite!"


L'uomo barbuto menò un colpo; la sua sciabola superò le lance e decapitò direttamente entrambi gli uomini!


<em>Pu! Pu!</em>


Due teste volarono via e dai loro colli schizzarono getti di sangue. Erano stati decapitati con un solo colpo!


Albero Verde e Foresta Verde rimasero scioccati. Perfino il tipo barbuto sembrava incredulo mentre guardava stordito la sciabola nelle sue mani.


Nonostante fosse un po' trascurato e rozzo, sapeva comunque distinguere tra i suoi attacchi e quelli dei nemici. In quel momento il suo colpo aveva esaurito la maggior parte della sua forza e aveva capito che aveva appena superato una situazione davvero pericolosa. Come poteva essere accaduto tutto questo?


"Cosa... cos'è successo?"


Mormorò il tipo robusto e barbuto. Pareva che i suoi due nemici lo avessero lasciato attaccare.


Spuma Fredda invece stava osservando pensosamente le espressioni degli uomini con l'armatura nera.


Poco prima di una decapitazione, avrebbero dovuto mostrare spavento e disperazione. Tuttavia i loro sguardi si erano appannati e le loro espressioni si erano rilassate. Non pareva che fossero stati terrorizzati dal colpo mortale della sciabola, cos'era successo? Che le arti demoniache che avevano coltivato avessero avuto un contraccolpo durante questo momento critico? Era una coincidenza troppo fortuita.


"Ca**o, sono diventato così potente?" Il tipo barbuto non riuscì a capire il motivo, così si prese il merito:"Vabbé, ucciderò il resto di queste dannate tartarughe prima di scoprirlo."


L'uomo brandì la sua lunga sciabola e tornò nella mischia.


......


"Uh?!" Durante questa intensa battaglia, il capitano rilasciò la sua percezione per determinare la situazione. Era rimasto completamente scioccato. Due dei suoi erano morti e una guardia zombie era stata rovinata!


Com'era possibile?!


La forza della sua squadra era superiore a quella degli avversari e avevano anche un maestro Xiantian in più. Come avevano fatto a perdere?


Come avrebbero potuto perdere?!


Avrebbe dovuto rinunciare e scappare?


Con la sua forza, era sicuro di poter fuggire, ma i suoi uomini non avrebbero potuto farlo. Un altro maestro Xiantian sarebbe riuscito a scappare con lui, ma tutti gli altri sarebbero morti.


Queste persone erano tutti suoi diretti subordinati. In futuro sarebbero tornati nel suo clan e lo avrebbero aiutato. La maggior parte di loro erano futuri maestri Xiantian.


Figuriamoci perdere sottoposti, avrebbe perso anche tutte le piante medicinali che aveva raccolto!


Anche i suoi meriti militari si sarebbero ridotti.


Non era disposto ad accettarlo!


Aveva superato innumerevoli situazioni sull'orlo della morte e sofferto per sei mesi tra le fiamme della guerra dell'Isola dell'Aurora del Sud. Quante volte aveva combattuto? Aveva fatto tutto questo per la possibilità di avere un grande successo. Com'era arrivato a questo punto?
                                


                                



