---
weight: 4460
title: Capitolo 446 - Lettera dell'Imperatore Demoniaco
pubDate: 2025-12-15T08:37:10.220Z
tags:
    - mw
---


<em>Nota Traduzione: qui "elfo" ("妖族") in realtà è un concetto un po' più vago, sarebbe una "creatura sovrannaturale di bell'aspetto". Poi in questo racconto avrà altre connotazioni che poi verranno spiegate.</em>


<em>Bang!</em>


Un bagliore elettrico illuminò il cielo notturno, anche il secondo zombie fu ucciso da Pioggia Viola!


Vedendo questo, il capitano dall'armatura nera si raggelò.


Doveva scappare, altrimenti anche lui sarebbe morto qui!


"Dividiamoci e fuggiamo!"


Mentre gridava con difficoltà questo ordine, il capitano spazzò con la sua lancia, respingendo l'attacco dell'ascia per poi girarsi e fuggire.


Anche gli altri cominciarono a darsela a gambe.


Come poteva la squadra Ascia di Fuoco lasciarli scappare così facilmente? Fantasma, Barba, Spada Oscura e tutti gli altri scagliarono tutti i loro attacchi. Diversi uomini con la corazza nera furono messi alle strette, incapaci di fuggire.


<em>Chi-la!</em>


Pioggia Viola menò un fendente e il fulmine nero brillò nell'oscurità, ferendo gravemente un guerriero dall'armatura nera. Ricevere una lesione del genere significava essere spacciati.


Anche Lin Ming fece sfrecciare un po' di scariche elettriche. Due praticanti di arti marziali con l'armatura nera furono colpiti e i loro corpi si intorpidirono per un momento. Barba rise e disse:"Ben fatto Alabarda Selvaggia!"


La sciabola menò un fendente facendo volare una testa!


"Dannazione!"


Il capitano si addolorò sentendo le grida miserabili che provenivano da dietro, ma non c'era nulla che potesse fare. Se avesse rallentato anche solo un po', Ascia di Fuoco lo avrebbe raggiunto!


"Ahah, divertente!" L'ultimo maestro al picco dell'Houtian fu ucciso dagli sforzi congiunti di Fantasma e del tipo robusto e barbuto. Anche l'ultimo praticante di arti marziali negli stadi avanzati dello Xiantian era stato ammazzato dall'attacco combinato di Spada Oscura e Pioggia Viola.


A parte il capitano, tutta la squadra dei cavalieri neri era stata completamente annientata!


Ascia di Fuoco non era riuscito a bloccare il capitano. Se si fosse inoltrato troppo nella foresta spirituale, avrebbe incontrato qualche pericolo nascosto.


"Registrate i meriti militari e poi andiamo!"


Mentre Ascia di Fuoco riferiva quest'ordine, il tipo barbuto e gli altri tirarono fuori le medaglie e iniziarono a raccogliere i punti.


"E queste persone?" Fantasma puntò il dito in lontananza dove gli schiavi spaventati stavano tremando di paura. Alcuni di loro sembravano avere circa 20 anni e altri anche 14 o 15 anni. Sia gli uomini che le donne avevano dei fisici sottili e dei lineamenti raffinati.


"Portali con noi. Fanno parte della razza degli Elfi delle Foreste; sono stati schiavi fin dalla nascita." Disse sospirando Ascia di Fuoco. Il loro destino era stato davvero crudele.


"Elfi delle foreste?" Lin Ming rimase un po' spiazzato. Dopo che era uscito dalla Provincia della Divina Fenice, il ragazzo stava diventando sempre più consapevole di quanto era vasto e complesso il continente Tianyan.


"Hanno qualche parentela con la razza degli elfi. Gli elfi, sia gli uomini sia le donne, sono estremamente belli. Dopo che sono stati rapiti dalla Regione Demoniaca del Mare del Sud, sono cresciuti per diventare schiavi. Quelli di talento più alto sono usati anche per praticare le arti demoniache."


Lin Ming provò compassione per queste persone. Essere allevati come bestie... era un fato davvero miserabile.


"Raduniamo le erbe medicinali e partiamo, è meglio non rimanere qui troppo a lungo."


Queste erbe medicinali della foresta spirituale naturalmente erano buoni materiali; naturalmente non potevano lasciarle qui a marcire.


Quando salirono sulla barca spirituale, il tipo barbuto diede un'occhiata alle sette medaglie militari e alla pila di erbe. Rise di cuore e disse:"Fratellone, abbiamo fatto un colpo grosso stavolta!"


"Sì, davvero." Ascia di Fuoco non riuscì a nascondere il suo sorriso contento. "Oh mi sono dimenticato di chiedere dato che eravamo di fretta, ma le nostre forze erano inferiori alle loro, come avete vinto?"


Ascia di Fuoco si era concentrato completamente sulla battaglia con il capitano nemico. In un combattimento tra maestri, distrarsi poteva diventare una catastrofe; non era riuscito a controllare il campo di battaglia.


"Barba ne ha ucciso la maggior parte, chiedilo a lui." Fantasma tirò su le mani. Dall'inizio alla fine aveva ucciso solo un praticante di arti marziali.


Barba si grattò la testa con imbarazzo:"Oh, non lo so. Li ho attaccati con la mia sciabola e sono tutti morti!"


"Uh?" Ascia di Fuoco si accigliò. Com'era possibile? Tutti quegli uomini con la corazza nera erano molto potenti.


"Pioggia Viola, come hai vinto?"


Ascia di Fuoco si ricordò che Pioggia Viola aveva ucciso le due guardie zombie agli inizi dello Xiantian da sola. Nonostante fosse risaputo che il fulmine era efficace contro zombie e fantasmi, gli effetti non avrebbero dovuto essere così intensi. Ascia di Fuoco all'inizio sarebbe già stato contento se Pioggia Viola fosse stata in grado di bloccarle per un momento.


"Beh... è tutto grazie ad Alabarda Selvaggia." Pioggia Viola si girò a sorridere a Lin Ming. "Prima ha attaccato gli occhi delle guardie zombie per salvarmi. Poi ha fuso il suo potere del fulmine nel mio corpo per rafforzare la mia tecnica marziale. Alabarda Selvaggia è sicuramente un genio di qualche grande Sect; la sua Anima del Tuono è ancora più formidabile della mia."


Tutti sussultarono. L'Anima del Tuono di Alabarda Selvaggia era più forte di quella di Pioggia Viola? L'Anima del Tuono della donna era di grado Human alta qualità. Se quella di Lin Ming era ancora migliore significava che era al picco del grado Human alta qualità o forse arrivava al grado Earth.


Un'Anima del Tuono era molto più preziosa di un'Essenza di Fuoco. Se un praticante di arti marziali non appartenesse ad un'organizzazione potente sarebbe stato praticamente impossibile ottenerne una.


E anche in un grande Sect o famiglia nessuno avrebbe sprecato una risorsa così preziosa per una persona senza abbastanza talento.


Quindi c'era una sola possibilità, cioè che Lin Ming fosse un grande talento di un Sect o un clan. Questo genere di combattente poteva fronteggiare un praticante di arti marziali ad un passo dello Xiantian mentre era negli stadi avanzati dell'Houtian; poteva anche proteggersi da un maestro Xiantian.


Pensando questo, tutti iniziarono a guardare Lin Ming con entusiasmo. In questa guerra violenta e brutale, con un altro compagno forte avrebbero avuto più possibilità di sopravvivere. E a quanto pare Lin Ming aveva un grande potenziale.


"Alabarda Selvaggia, devi aver affrontato delle battaglie all'ultimo sangue prima d'ora. Altrimenti non saresti mai stato così calmo; la tua mira è perfino migliore rispetto alla mia!" Pioggia Viola naturalmente si stava riferendo alle due scariche elettriche che Lin Ming aveva scagliato per ferire gli occhi delle guardie zombie. Questa mossa sembrava semplice, ma Pioggia Viola sapeva che non sarebbe riuscita a fare una cosa del genere in quella situazione.


"Sì, sono stato in alcune situazioni difficili prima."


"Ahah, avresti dovuto dirlo prima! Mi hai fatto preoccupare inutilmente. Credevo che fossi un qualche novellino che non aveva ancora combattuto veramente." L'uomo barbuto e robusto diede una pacca sulla spalla di Lin Ming. Normalmente un praticante di arti marziali in un Sect avrebbe avuto molta esperienza nel combattimento, ma avrebbe raramente combattuto all'ultimo sangue. in tempi di pace, non ci sarebbero state altre persone dello stesso livello che avrebbero provato ad ucciderlo.


Tutti tornarono alla base con un umore gioioso. Durante questa battaglia avevano ottenuto una vittoria totale senza perdere nessuno della loro parte. Avevano anche conquistato un'enorme quantità di punti merito e preziose erbe.


Tuttavia non sapevano che i sette praticanti di arti marziali con la corazza nera uccisi da loro erano in una lista di nomi. Un elenco passato di mano in mano per poi essere consegnato in un'isola nelle profondità della Regione Demoniaca del Mare del Sud.


Naturalmente era stata inserita in uno spesso plico e non era degna di essere menzionata.


<em>Pa!</em>


Due lunghe unghie nere colpirono con violenza la catasta di fogli.


"In questi ultimi giorni nella Regione dell'Orizzonte Sud, quella dei Cinque elementi e la nostra, sono morti 80 maestri Xiantian e oltre 400 praticanti di arti marziali Houtian!"


Il proprietario di questa mano era un uomo di mezz'età di bell'aspetto. Aveva un'aria femminile quando parlava. Dalla sua voce era difficile capire se fosse un uomo o una donna.


"Qual è il problema; non sei soddisfatto di queste cifre?" Risuonò una voce pigra di fronte all'uomo femmineo; era una bellezza incantevole che stava inclinando la schiena all'indietro con una posizione rilassata. Non si sapeva di che tipo di materiale fossero fatti i suoi vestiti, ma era avvolto da cuoio nero e lucente. Il suo colletto era di proporzioni esagerate ed era molto alto. Si estendeva fino al fondo della sua pancia, rivelando una buona parte dei suoi seni rotondi, facendo scatenare la fantasia di chi la guardava. Alla sua gola era appeso un piccolo serpente rosso. Se non avesse fatto guizzare la sua lingua ogni tanto, sarebbe sembrato una collana.


Questa donna era il capo della Fazione Occidentale della Regione Demoniaca del Mare del Sud. Nonostante fosse sensuale e incantevole, in realtà era incredibilmente crudele e spietata; poteva uccidere senza battere ciglio.


"Questa cifra non è un granché, ma... possiamo comunque improvvisare. Dopotutto non siamo ancora pronti. Prenditi il tuo tempo, non abbiamo fretta."


Rise la donna incantevole, la sua voce squillava come delle campanelle d'argento. "Dovresti sbrigarti. Se andiamo per le lunghe quella vecchia scarpa di Mu Fengxian potrebbe venire qui e vedere qual è il problema!"


"Umpf, quella Mu Fengxian è solo al primo stadio dell Distruzione. Anche se sapesse cosa sta accadendo, non può fare nulla! Nello scorso anno ha pagato un caro prezzo per creare alleanze e prepararsi per la guerra nel Mare del Sud. Ha anche organizzato la Coalizione del mare del Sud, come se pensasse che alla mia Regione Demoniaca importi davvero delle risorse e delle donne della sua piccola isola!"


"Ohohahah!" La donna incantevole rise in modo lascivo. "Diresti che non sei tentato da quella coppia orgogliosa dell'Isola della Divina Fenice, Mu Qianyu e Mu Bingyun?"


"Quelle due donne... eheh..." L'uomo femmineo si leccò le labbra:"Le vorrei davvero, ma non valgono così tanto! Non solo... la loro coltivazione è troppo bassa. Una volta che avanzeranno al del Nucleo, violarle sarà molto più interessante!"


"Ma, detto questo, quella vecchia stolta di Mu Fengxian è stata diligente nell'aiutarmi. Tutti quei praticanti di arti marziali della Coalizione del Mare del Sud saranno il miglior fertilizzante."


"Mu Fengxian non è un'idiota! Non sottovalutarla, altrimenti la pagheremo. Se non fosse stato per il fatto che l'ultima volta siamo entrati nell'Antico Regno Mistico del Mare del Sud ottenendo l'antico Tomo Demoniaco e la tavoletta con la lettera dell'Imperatore Demoniaco, allora non avremmo mai conosciuto così tanti segreti."


Mentre la donna incantevole parlava, l'uomo si incupì. Quando lei menzionò l'antico Tomo Demoniaco, l'uomo ripensò al suo discepolo Xuan Ji.


Xuan Ji era il suo discepolo personale e anche il suo pronipote. Dopo aver esplorato l'Antico Regno Mistico del Mare del Sud, l'uomo femmineo aveva coltivato immediatamente l'antico Tomo Demoniaco fino al terzo strato. Una volta coltivato a sufficienza, era stato in grado a stento di riprodurre il primo strato dell'antico Tomo Demoniaco così che Xuan Ji potesse allenarlo.


L'uomo femmineo aveva un harem di oltre 3000 bellezze e aveva anche più di mille anni. Aveva innumerevoli figli, nipoti e una quantità ancora più grande di pronipoti.
Tuttavia Xuan Ji era diverso da tutti loro, aveva ereditato la stirpe perfetta dei Demoni Giganti, il suo talento era quasi di ottavo livello e aveva un livello di fusione con l'energia Origin di tipo fulmine incredibile. Aveva coltivato le arti dell'alabarda nell'antico Tomo Demoniaco e con la sua coltivazione agli inizi dell'Houtian, era riuscito a rivaleggiare con un maestri agli inizi dello Xiantian. Si poteva dire che fosse stato il più grande talento che la Regione Demoniaca del Mare del Sud avesse mai visto negli ultimi 500 anni!


L'uomo femmineo aveva istruito personalmente Xuan Ji. Sperava di farlo diventare un Supremo Esperto al Mare Divino e ripristinare la grandezza della Regione Demoniaca del Mare del Sud.


Ma i fiori delicati nella serra non potevano sopportare il vento e la pioggia. Quando Xuan Ji aveva compiuto 15 anni, l'uomo femmineo l'aveva mandato all'avventura, ma Xuan Ji non lo aveva deluso. Aveva ottenuto il Fulmine Malvagio Nemesi del Sangue da solo e la sua coltivazione era avanzata, aumentando la sua forza.


Ma nessuno si aspettava che sarebbe caduto nelle mani di un giovane di nome Lin Ming! Tutti gli sforzi che l'uomo femmineo aveva speso negli ultimi anni erano stati completamente sprecati!


Come poteva non odiarlo!
                                


                                



