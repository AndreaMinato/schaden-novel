---
weight: 45
title: Capitolo 45 - Distruggi i Nove Veri Cammini
pubDate: 2025-10-16T07:28:18.410Z
tags:
    - mw
---


Il corpo di Wang Yanfeng emanava un'intensa aura composta da vera essenza. Non aspettò nemmeno che Lin Ming finisse di salire sul palco prima di gridare, la sciabola lunga tre piedi iniziò ad irradiare rune luminose. Ce n'erano dieci in totale; nove rune verdi erano composte dalla vera essenza di Wang Yanfeng, l'ultima era il simbolo del maestro di iscrizioni.


"La tecnica dei 'Nove Veri Cammini' è una tecnica che è stata data al capo della famiglia Wang dopo che ha compiuto una grande impresa militare. Il primo imperatore del regno di Fortuna Celeste ha conferito questa tecnica alla famiglia Wang della città di Yue Lu perché potesse trasmetterla alle sue future generazioni. Questo Wang Yanfeng con il suo Terzo Stadio della Trasformazione del Corpo riesce già a formare nove rune. Nonostante questo sia il livello più elementare è comunque formidabile!"


Gli anziani commentarono mentre osservavano il combattimento. Avevano una vasta esperienza e potevano facilmente determinare le tecniche marziali di Wang Yanfeng, così come il suo livello e le sue origini.


"I 'Nove Veri Cammini' possono mostrare il loro vero potenziale se usato insieme ad un'arma rara. I giovani di una famiglia aristocratica sono davvero su un piano diverso rispetto agli altri.
Hanno arti marziali tramandate dalla loro famiglia e anche tesori che costano migliaia di liang d'oro. Paragonati ai normali praticanti di arti marziali se la passano molto meglio."


"Lin Ming è in pericolo. È solo un ragazzo normale. Che genere di tecnica marziale potrebbe avere per respingere i 'Nove Veri Cammini'?"


Sul palco gli occhi di Lin Ming brillarono mentre guardava le rune verdi sulla sciabola del suo avversario. Prima di studiare le tecniche di iscrizione, aveva dovuto studiare la formula dell'anima e imparare a controllare la propria forza dell'anima. Lin Ming aveva studiato la migliore, la 'Tattica dell'Anima Tirannica'. Grazie ad essa Lin Ming era estremamente sensibile al flusso della vera essenza nei tesori e negli oggetti. Non appena avesse esteso la sua forza dell'anima avrebbe potuto capire tutto.


<em>'Posso sentire che Wang Yanfeng sta usando qualche tipo di tecnica marziale, ma anche se la posso percepire, non mi è molto familiare; non posso trovare il suo punto debole. Ma riguardo alle tecniche di iscrizione e all'equipaggiamento non c'è nessuno nell'intero regno di Fortuna Celeste che può comprenderle meglio di me. Posso vedere chiaramente il punto debole nel flusso di vera essenza...'</em>


Mentre Lin Ming stava ponderando, Wang Yanfeng aveva già afferrato la spada e stava sfrecciando verso il suo avversario. Avrebbe chiuso le distanze e usato la sua tecnica, in poche mosse avrebbe finalmente risolto questo problema, aumentando al contempo la propria reputazione.


La vera essenza si radunò nella lama e fischiò emettendo un suono acuto.
Questo era il vantaggio nell'usare dei tesori; una volta utilizzata la vera essenza ne avrebbe aumentato la forza e la presenza, accelerando lo slancio.
Di fronte ad una pressione del genere, un praticante di arti marziali privo di tesori non sarebbe stato capace di resistere, perché anche se avesse provato a competere con delle armi, si sarebbero spezzate al primo colpo!


"Lin Ming, preparati a morire!"


Wang Yanfeng gridò mentre i nove simboli sulla sua sciabola iniziarono ad emettere una luce incandescente. Non appena menò il fendente, Lin Ming sentì la pressione dell'arma sulla spalla; le sue pupille si ingrandirono e il ragazzo sbatté i piedi sul terreno, muovendosi come un fulmine.


Bang!


Mentre la sciabola di Wang Yanfeng tagliava il terreno, l'esplosione disperse frammenti di roccia nell'aria. Questo palco di pietra blu era sostenuto da una formazione magica ed era duro come il ferro, ma la spada di Wang Yanfeng aveva lasciato un solco profondo mezzo piede! Il potere di un solo colpo era così forte!


Anche se il suo colpo non era andato a segno, Wang Yanfeng non era affatto scontento, invece rise. "Lin Ming! Vuoi competere contro di me in velocità!? Non solo hai un po' di Forza Divina Innata, sembra che nemmeno la tua velocità sia troppo scarsa, ma che peccato! Non puoi usare alcuna tecnica marziale di movimento!"


"Velocità!? Come puoi anche pensare di paragonarti a me, Wang Yanfeng!?" Non appena disse questo, la sua andatura cambiò. Il suo corpo si era trasformato in una immagine residua sfocata e indistinta.


"I 'Sette Passi Ineguagliabili'! La tecnica marziale di movimento della famiglia Wang!"


"Questa è una delle tecniche segrete della famiglia Wang. In sette passi si può apparire e scomparire a comando, con una velocità inumana. Le antiche famiglie aristocratiche fanno davvero diventare gelosi!"


"L'arma, la tecnica marziale e la velocità sono inferiori, come si può combattere in questo modo?"


Mentre parlavano, Wang Yanfeng fece sette passi e apparì istantaneamente accanto a Lin Ming. La linea verde apparve di nuovo mentre le nove rune verdi luccicavano di vera essenza. La sciabola stava mirando al braccio di Lin Ming!


Era contro la legge uccidere gli altri durante una competizione nel Palazzo delle Sette Arti, altrimenti si sarebbe ricevuta una grave punizione dalla scuola. Per questo Wang Yanfeng aveva mirato al braccio. Sebbene questo colpo non sarebbe stato fatale, avrebbe comunque rotto il suo osso e strappato i suoi tendini. Anche con le migliori medicine, il braccio sarebbe rimasto inutilizzabile e sarebbe stato un grande impedimento per la coltivazione.


Questo era un attacco insidioso e pieno di malizia!


Wang Yanfeng sogghignava. <em>'Non sei così bravo? Allora ti renderò uno storpio, così vedremo se oserai ancora combattere contro di me un'altra volta!'</em>


Questo era il suo ragionamento e non credeva assolutamente di poter perdere. Tuttavia questa volta Lin Ming gridò, roteò sul suo avampiede e sferrò un pugno!


Questo era un normalissimo pugno che portava con sé una forza di 3000 jin!


Bang!


Colpì il centro del filo della sciabola di Wang Yanfeng. Questa era il solo punto debole che Lin Ming aveva scoperto nell'arma, dove la vera essenza era più debole e turbolenta!


Alla velocità con cui Wang Yanfeng aveva brandito la sua spada, la difficoltà nel colpire un punto preciso era inconcepibile. Se non fosse stato per gli anni che Lin Ming aveva passato a disossare e ad affinare la precisione dei suoi colpi finché non gli fosse venuto automatico, allora anche se avesse visto l'imperfezioni nel simbolo di iscrizione sarebbe stato inutile.


Wang Yanfeng sentì improvvisamente un'ondata di vera essenza trasmettersi attraverso il suo corpo, visto che il flusso dell'energia della sciabola era stato interrotto. Se la concentrazione di vera essenza nella lama era come un letale serpente smeraldino, allora il pugno di Lin Ming era stato un'accetta che l'aveva tagliato in due!


<em>Come!?</em>


Non appena il flusso di vera essenza ristagnò, Wang Yanfeng sentì un dolore dilaniare il suo corpo, mentre il suo sangue risalì pericolosamente. Prima che potesse capire cosa fosse successo, Lin Ming gli stava sferrando un calcio verso il suo volto.


Ogni giorno per molti anni, Lin Ming si era allenato dando calci sui tronchi degli alberi. La forza di questo colpo era stata temprata da un dolore costante che era stato placato solo da Erbe Filo di Ferro. Questa era la terrificante forza che era stata coltivata praticando il 'Scritture del combattente del Caos Primordiale'; non era diverso da un'esplosione di pura forza!


La gamba di Lin Ming era come la frustata di una coda di drago, ma Wang Yanfeng riuscì a reagire. Anche se la sua mente aveva vacillato, riuscì a sollevare rigidamente un braccio per bloccare il colpo di Lin Ming.


Tuttavia quando ricevette il calcio di Lin Ming, Wang Yanfeng si sentì come se fosse stato colpito da una spessa mazza di ferro. Il suo braccio si intorpidì immediatamente e quasi svenne per la pressione.


Wang Yanfeng era scioccato. <em>Cos'era questo potere mostruoso!?</em>


Trasalendo per la sorpresa di fronte a questo capovolgimento degli eventi, anche gli anziani erano sbalorditi. Quel pugno non era così semplice! I partecipanti che stavano guardando non avevano notato niente di strano, ma questi erano maestri Houtian, avevano capito facilmente il mistero dietro a quel semplice colpo!


<em>Questo Lin Ming, come era riuscito a fare una cosa del genere?</em>


Il calcio sbalzò via Wang Yanfeng. Prima che potesse finire un solo respiro, vide che Lin Ming si stava avvicinando immediatamente.


<em>Non va bene!</em>


"Sette Passi Ineguagliabili!" Wang Yanfeng violò le leggi della fisica, mentre scartò a lato e sfuggì al pugno di Lin Ming. Ma a causa di questo improvviso cambio di direzione, insieme al danno che aveva ricevuto prima, Wang Yanfeng non riuscì più a controllare la furia della vera essenza che imperversava nel suo corpo e sputò una boccata di sangue. Questa volta Wang Yanfeng cadde nel panico. 
All'inizio credeva che se avesse avuto la sua sciabola nella Pagoda Raffinata avrebbe potuto raggiungere il quinto piano e anche uccidere molte bestie feroci una volta lì. 
Ma in quel momento stava avendo la peggio contro Lin Ming, anche lui poteva uccidere le bestie feroci del quinto piano?


I 'Nove Veri Cammini' di cui era così orgoglioso erano stati completamente sconfitti; questo fece sentire a Wang Yanfeng un profondo senso di inquietudine. Prima che potesse pensare perfino a come poteva contrattaccare, quel maledetto verme stava già sfrecciando verso di lui. Questa volta stava usando il suo coltello!


<em>'Taglierò il suo coltello!'</em>


Poiché aveva esaurito gran parte della sua vera essenza, poteva usarne solo la metà. Wang Yanfeng non aveva tempo di usare i 'Nove Veri Cammini', poteva solo concentrare tutta la vera essenza nella sciabola e contare sulla forza e sulla qualità della sua arma per bloccare Lin Ming. Credeva che se avesse bloccato con la sua arma allora Lin Ming avrebbe ritirato il suo coltello, che altrimenti si sarebbe rotto.


Tuttavia Lin Ming non tirò indietro il suo coltello, invece si scontrò direttamente con la sciabola usando solo un coltello da disossamento!


Boom!


Nella collisione di vera essenza il coltello venne tagliato in due!


"Ah!"


Wang Yanfeng non ebbe nemmeno il tempo di essere sorpreso che Lin Ming urlò e il coltello da disossamento esplose in diversi frammenti affilati.


Puff! Questi frammenti erano diventati un'arma nascosta che scoppiarono come una bomba, sfrecciando in tutte le direzioni!


Ad una così corta distanza e con un attacco a sorpresa del genere, Wang Yanfeng non poté nemmeno schivare, anche se possedeva i 'Sette Passi Impareggiabili'!


"Aaaaaaaah!!"


Wang Yanfeng gridò miserabilmente mentre la sua spalla, la pancia e le coscie furono infilzate dai frammenti del coltello da disossamento, spruzzando sangue ovunque. Una scheggia gli aveva anche perforato la spalla!


Lin Ming diede un calcio al petto di Wang Yanfeng, che sputò una boccata di sangue e fu sbalzato indietro; quel colpo istantaneo gli aveva rotto le costole e l'aveva fatto volare sottosopra come un aquilone rotto!


"Fermo!"


Mentre Wang Yanfeng fu sbalzato via, l'anziano Xu balzò come un ghepardo, la sedia su cui era seduto fu distrutta dallo scoppio di vera essenza.


L'anziano Xu salì sul palco come un vento furioso e afferrò Wang Yanfeng. Tirò fuori subito una bottiglia di medicina dalle maniche e l'applicò sulle ferite del ragazzo. Era un vecchio amico del padre di Wang Yanfeng, quindi naturalmente doveva prendersi cura di lui. Come poteva spiegare lo stato di Wang Yanfeng di fronte al suo amico?


Dopo aver applicato i preziosi medicinali, l'anziano Xu si incupì e fissò Lin Ming, "Ragazzino, così giovane eppure così spietato!"


Ogni parola dell'anziano Xu era rafforzata da vera essenza, piena di slancio.


Di fronte alla pressione di un maestro Houtian, Lin Ming strinse gli occhi mentre roteò segretamente la 'Formula del Caos Primordiale' e resistette alla pressione. La sua espressione era impassibile mentre diceva, "Se io sono violento, cosa non lo è? Wang Yanfeng ha provato a tagliarmi il braccio un momento fa, dovrei stenderlo e lasciarlo fare? Se non avessi contrattaccato con un pugno e mi avesse amputato il braccio, allora avreste detto che Wang Yanfeng era crudele?"


"Bene! Osi rispondere!?" L'anziano Xu avanzò mentre emanava un fortissimo intento omicida. Sembrava una tigre che aveva appena scelto la sua vittima ed era pronta a balzare.
                                


                                



