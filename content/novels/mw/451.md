---
weight: 4510
title: Capitolo 451 - Il Mondo sta per Collassare
pubDate: 2025-12-15T08:37:10.221Z
tags:
    - mw
---


<em>Capitolo regolare, da editare</em>
<em> -Schadenfreude</em>


Lin Ming guardò con stupore l'enorme vortice grigio sotto i suoi piedi. Mentre cercava di sondarlo, i suoi sensi non riuscirono ad andare oltre; sembrava che esistesse un altro mondo dietro quel vortice grigio.


Una terrificante forza attrattiva eruppe dal vortice, influenzando tutti quanti. In quel momento lo spazio circostante sembrò trasformarsi in una dimensione separata, era impossibile scappare!


Perfino il presuntuoso giovane dai capelli rossi impallidì.


Cosa stava succedendo?!


Quelle enormi colonne di luce di un momento fa sembravano essere provenuti da dove si erano radunati gli Anziani. Cos'era successo laggiù?


<em>Hong hong hong!</em>


L'intera Isola dell'Aurora del Sud fu distrutta e fatta a pezzi. Il mare turbolento si agitò, sollevando enormi onde torreggianti. Anche quest'acqua fu risucchiata nel vortice, scomparendo completamente.


Mentre la forza attrattiva aumentava, tutti i maestri Xiantian che volevano nel cielo iniziarono a rallentare. Gradualmente furono costretti a fermarsi e iniziarono ad essere attirati lentamente dal vortice!


"No!"


La barca spirituale di un praticante di arti marziali negli stadi avanzati dell'Houtian fu distrutta dalla forza del vortice. Diventò una foglia nella tempesta; fu risucchiato dal turbine grigio e fu ridotto a pezzi.


"Cosa..."


Quando videro cos'era successo, tutti si raggelarono. Chiunque sarebbe caduto qui, sarebbe morto!


Ma non riuscivano a scappare!


"Ahhh!"


Molti maestri Houtian che erano stati sorretti dai loro compagni furono gettati nel vortice, disperdendosi nel nulla! In quel momento la compassione e l'amicizia furono messi alla prova. I fratelli che avevano superato insieme pericoli mortali si aiutarono a vicenda, mentre i coltivatori lasciarono cadere i loro amici pensando a salvarsi!


<em>Pu! Pu!</em>


Due persone furono fatte a pezzi dal vortice di energia. Un altro gridò per la disperazione e iniziò a fare circolare la sua vera essenza con tutte le sue forze.


<em>Ka ka ka ka!</em>


Il vortice fu come un rasoio che raschiava via la vera essenza, consumandola lentamente. Mentre la sua protezione di vera essenza si stava rompendo, l'uomo strinse i denti e fece circolare al limite la sua energia. Alla fine il vortice creò un buco nella sua barriera, strappandogli il braccio!


Il praticante di arti marziali ululò. Si morse la lingua e bruciò la sua Essenza di Sangue!


<em>Bang!</em>


La vera essenza nel suo corpo aumentò di diverse volte. Alla fine riuscì a sopportare la pressione del mulinello e superò lo strato vorticante.


Vedendo questo, tutti i praticanti di arti marziali Xiantian in volo rimasero sbalorditi, poi si rallegrarono. Se un praticante di arti marziali al picco dell'Houtian poteva superare lo strato di energia, allora naturalmente loro avrebbero avuto meno difficoltà a farlo. Nonostante non sapessero cosa ci fosse dietro il vortice, sapere che sarebbero riusciti a sopravvivere un po' di più era un'ottima notizia.


La forza traente aumentò. Alcuni praticanti di arti marziali Xiantian capirono che non sarebbero riusciti a resistere molto a lungo e decisero di risparmiare le loro energie e volarono direttamente attraverso il vortice. Stimolarono la loro vera essenza protettiva fino al limite e passarono attraverso la corrente illesi.


Per quanto riguardi i guerrieri al picco dell'Houtian, quelli più forti riuscirono a superare il varco. Quelli un po' più deboli bruciarono la loro Essenza di Sangue e passarono oltre il vortice illesi.


C'erano sempre meno persone a mezz'aria. Lin Ming sentiva che lo spazio circostante attorno a lui si stava comprimendo, come se lo stesse stringendo. Anche se riusciva a resistere a questa trazione, temeva che non sarebbe riuscito a fuggire. Non solo, stavano avvenendo dei cambiamenti nel vortice; era impossibile sapere cosa sarebbe accaduto in seguito. Pensando questo, Lin Ming strinse i denti, attivò fino al limite la sua vera essenza e volò verso il vortice di energia...


.........


A centinaia di chilometri di distanza, nel punto tra l'Isola del Demone del Sangue e dello Yin Infernale, dieci persone con l'abito nero erano sospese a mezz'aria. Avevano delle espressioni imperscrutabili mentre osservavano il vortice a migliaia di piedi sotto di loro.


Questo mulinello era decine di volte più grande di quello apparso nell'Isola dell'Aurora del Sud!


Il vortice di energia apparso nell'Isola dell'Aurora del Sud era grigio e roteava molto velocemente.


Questo invece era completamente nero. All'interno si potevano scorgere ogni genere di illusione, come se si stesse fissando il caos sconfinato.


Il vortice qui era molto più pacifico. Nonostante la onde del mare venissero inghiottite dal vortice, non si sentivano molti rumori. Tuttavia questa strana sensazione era molto più terrificante, sembrava che il mulinello stesse risucchiando perfino i rumori del mare...


Senza dubbio la forza traente di questo vortce nero era molto più terribile di quella dell'Isola dell'Aurora del Sud!


"Che terrificante tempesta spaziale! Moriremo se scenderemo!" Disse accigliandosi un Anziano dall'abito nero.


Un momento fa, quei dieci uomini robusti negli stadi avanzati dello Xiantian che avevano aperto i sigilli erano stati fatti a pezzi dal vortice perché erano troppo vicini all'entrata. Erano stati attratti dalla tempesta e si erano ridotti in una nebbia di sangue prima di essere ridotti in polvere; non era rimasto nemmeno un residuo.


"Ci siamo sbagliati! Il grado di decadimento dell'antico campo di battaglia ha superato ogni nostra aspettativa! Perfino l'entrata è ricoperta da una tempesta spaziale, l'interno probabilmente è ancora messo peggio!"


"Credevo che questo mondo rotto sarebbe stato in grado di durare per almeno qualche migliaia di anni, ma sembra che abbia già iniziato a collassare. Se entriamo, incontreremmo innumerevoli pericoli. Questo mondo può collassare in ogni momento. Se lo facesse mentre siamo all'interno, verremmo annientati insieme a quel mondo!"


Dopo che un mondo collassava, la tempesta spaziale prodotta dal vuoto sarebbe stata terrificante; perfino un guerriero Imperatore non sarebbe riuscito a resistere.


Inoltre, non potevano entrare, non sarebbero riusciti a sopportare una tempesta spaziale di questo livello.


"Ci siamo sforzati così tanto per aprire questo antico campo di battaglia, ma tutto ciò che abbiamo trovato è un mondo sull'orlo del collasso. Non possiamo nemmeno entrarci. I nostri piani sono andati tutti in fumo!"


Secondo la lettera dell'Imperatore Demoniaco, il piccolo mondo contenuto in questo antico campo di battaglia aveva molte Leggi. Se un praticante di arti marziali avesse potuto allenarsi al suo interno, avrebbe compreso l'origine di ogni genere di energia. Con una percezione eccellente si poteva perfino comprendere queste Leggi!


Se la Regione Demoniaca del Mare del Sud avesse potuto trasferirsi in questo antico campo di battaglia e poi avesse bloccato l'entrata con la tecnica segreta scritta nella lettera dell'Imperatore Demoniaco, questo mondo sarebbe diventata una fortezza impareggiabile. Non solo, avrebbero anche ottenuto l'enorme quantità di tesori lasciata dall'Imperatore Demoniaco. Una volta ottenute tutte queste risorse, poter crescere un guerriero al livello Imperatore non sarebbe stata più un sogno.


Finché avesse avuto diversi secoli a disposizione, l'antica Regione Demoniaca sarebbe potuta diventare una Terra Sacra! Allora avrebbero dominato tutta la Regione dell'Orizzonte Sud. Sarebbero riusciti a riprodurre la maestà e la radiosità della Grande Città Infernale di 3000 anni fa!


Ma ora questo piano era andato in fumo.


"Non possiamo usare questo mondo, ma ha ancora i tesori lasciati dall'Imperatore Demoniaco e l'antico campo di battaglia. Se possiamo prenderne un po', i nostri sforzi non sarebbero inutili!" La persona che aveva parlato era una donna con il volto coperto da un velo e che indossava un lungo abito nero. Nonostante avesse coperto il suo viso, non poteva nascondere il suo corpo formoso; era il capo della Fazione Occidentale della Regione Demoniaca.


"Non possiamo attraversare l'entrata principale. Perfino io che sono al terzo stadio della Distruzione non potrei entrare. Se vogliamo passare oltre... possiamo solo farlo attraverso le altre entrate." Mentre parlava, l'uomo diede un'occhiata attorno. Ai confini del vortice principale c'erano altri 36 piccoli vortici; tra questi c'era quello apparso nell'Isola dell'Aurora del Sud.


"Sarebbe inutile. Sono solo dei frammenti di spazio separati dal mondo principale. Se ci imbattessimo in uno di essi non riusciremmo ad entrare nel mondo principale a meno che non squarciassimo le barriere nello spazio!" Disse con aria assente il capo della Regione Demoniaca. Quando un mondo iniziava a collassare, si sarebbe diviso in frammenti. Questi 36 vortici minori corrispondevano alle schegge del mondo principale.


Se fossero entrati nei mondi minori, sarebbero riusciti ad ottenere al massimo qualche tesoro, nonostante sarebbero stati di alta qualità, non sarebbero stati una grande attrattiva per gli Anziani della Regione Demoniaca del Mare del Sud. Ciò che desideravano erano le risorse del Palazzo dell'Imperatore Demoniaco!


In quel momento, sprecare tempo per andare a caccia di tesori nei piccoli mondi minori era ridicolo.


"La situazione sta peggiorando. Se continuiamo così saremo scoperti; perfino gli Anziani della Regione dell'Orizzonte Sud e di quella dei Cinque Elementi potrebbero mostrarsi. Se i maestri di livello Imperatore si mostrassero, non rimarrebbe niente per noi."


Dopo aver sentito queste parole, tutti gli Anziani si ammutolirono. Pensavano di poter aprire il sigillo e ottenere un mondo indipendente. Allora avrebbero potuto usare le tecniche scritte nella lettera dell'Imperatore Demoniaco ed aprire e chiudere l'entrata del mondo come desideravano, ottenendo tutti i suoi tesori.


Chi si sarebbe immaginato che sarebbe successo tutto questo?


.........


A diverse chilometri di distanza, nel vortice grigio dell'Isola dell'Aurora del Sud.


<em>Peng!</em>


Lin Ming si schiantò a terra. Si sentiva stordito, aveva appena superato il mulinello di energia. Anche se il suo corpo era protetto da vera essenza, sentiva dolore come se il suo corpo fosse stato fatto a pezzi.


Probabilmente gli altri erano in una situazione ancora peggiore.


Lin Ming non si alzò immediatamente. Tenne gli occhi chiusi mentre sondava i dintorni, percependo ogni cosa attorno a lui. Prima doveva esplorare i dintorni.


Era in una landa vasta e desolata, circondata da guerrieri che erano caduti insieme a lui.


Non c'erano piante e il terreno era color rosso scuro, come se fosse stato macchiato di sangue. C'erano diversi frammenti di pietra grandi e piccoli sospesi a mezz'aria, come se non ci fosse gravità. In questo mondo non c'era una sola traccia di vento, era inquietante.


Che posto era questo?


Lin Ming ebbe un cattivo presentimento. In questo momento sempre più praticanti di arti marziali iniziarono ad alzarsi. C'erano sia guerrieri della Regione Demoniaca che della Coalizione del Mare del Sud. Quasi tutti erano di livello Xiantian, quelli al picco dell'Houtian erano pochi. Non solo, avevano tutti un colorito estremamente pallido; ovviamente avevano consumato una grande quantità di energia per sopravvivere.


Lin Ming si alzò silenziosamente. Tra la folla non attirava l'attenzione.


Controllò i tesori sul suo corpo. Aveva ancora i suoi anelli spaziali e i suoi meridiani e i suoi organi interni non erano danneggiati. Quando guardò i praticanti di arti marziali della Regione Demoniaca, vide il giovane dai capelli rossi insieme ai tre pezzi grossi della Regione Demoniaca!


Entrambe le parti avevano superato una catastrofe, ma ora che si erano alzati erano in piena allerta. I praticanti di arti marziali della Coalizione del Mare del Sud si agitarono e si ritrassero istintivamente dai praticanti di arti marziali della Regione Demoniaca del Mare del Sud, separandosi e radunandosi insieme.


Tuttavia si rivelò un risultato spaventoso. I guerrieri della Coalizione del Mare del Sud rimasti erano solo un terzo rispetto a quelli della Regione Demoniaca del Mare del Sud.


Questo senza includere i migliori maestri della Regione Demoniaca del Mare del Sud: i tre pezzi grossi e il giovane dai capelli rossi!


Se avessero voluto ucciderli, sarebbero stati polverizzati!
                                


                                



