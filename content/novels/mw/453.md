---
weight: 4530
title: Capitolo 453 - Dieci Respiri di Tempo
pubDate: 2025-12-15T08:37:10.221Z
tags:
    - mw
---


<em>Capitolo regolare, da editare</em>
<em> -Schadenfreude</em>


In questo momento cruciale, tutti capirono che sarebbero stati trattati come carne da cannone, così nessuno si fece avanti. Alcuni stavano già brandendo le loro armi facendo circolare la loro vera essenza.


Lo sguardo del giovane dai capelli rossi si animò:"Vi darò dieci respiri di tempo, altrimenti tutti i maestri Houtian che non avanzeranno saranno uccisi! Non credete di potermi ingannare; posso percepire tutte le vostre coltivazioni." Questa voce gelida conteneva un forte intento omicida.


Di fronte a questa coercizione, alcuni praticanti di arti marziali Houtian iniziarono a sudare e le loro ginocchia tremarono.


Erano solo normali maestri al picco dell'Houtian. C'era un divario troppo enorme tra loro e questo giovane al picco dello Xiantian che proveniva da un Sect i quinto livello.


Il giovane dai capelli rossi poteva uccidere istantaneamente uno di loro con un solo pensiero.


"Dieci! Il giovane sbadigliò.


In quel momento un maestro Houtian non troppo lontano gridò:"Puoi scordartelo se credi che ti aiuteremo! Moriremmo piuttosto che servirti! Fratelli! Uniamoci! Se continua così, allora potremo solo..."


Incubo sogghignò e si concentrò.


<em>Peng!</em>


In un attimo di secondo il praticante di arti marziali Houtian scoppiò come un melone, morendo violentemente all'improvviso. Perfino Lu Huo, che era vicino a lui, non ebbe tempo di reagire. Le sue labbra fremettero, ma alla fine poté solo sospirare.


Tutti i praticanti di arti marziali attorno gridarono allarmati, un impeto di rabbia e odio animò i loro cuori. Risuonò una serie di schiocchi mentre gli uomini brandirono le loro armi. Tuttavia nessuno osò agire imprudentemente.


"Stai esagerando!" Gridò un maestro agli inizi dello Xiantian.


Incubo sorrise con sdegno:"Vuoi morire anche tu?"


Il praticante di arti marziali esitò, temeva di affrontarlo. Incubo era un praticante di arti marziali abile negli attacchi dell'anima. Poteva fare esplodere il mare spirituale del nemico con la sua forza dell'anima facendo anche esplodere le loro teste. Questa era anche l'origine del suo soprannome. Poteva uccidere facilmente un praticante di arti marziali di basso livello. Era impossibile che qualcuno potesse intervenire una volta che aveva deciso di uccidere.


Il maestro agli inizi dello Xiantian strinse i denti senza dire nulla. In quel momento sentì una profonda umiliazione. Odiava il fatto che non avesse abbastanza potere per opporsi a questi mostri.


Il giovane dai capelli rossi sembrò non essersi nemmeno reso conto di ciò che era accauto. Continuò e disse impassibile:"Nove..."


Con una pressione invisibili a schiacciarli, diversi maestri Houtian furono soverchiati; riuscivano a stento a resistere.


"Otto!


"Sette!"


La sua voce era gelida!


Ascia di Fuoco chiese a Lin Ming con una trasmissione di vera essenza:"Cosa possiamo fare?" Perfino il capitano che di solito era calmo, era molto agitato.


Lin Ming rimase in silenzio. Era cresciuto molto ultimamente, ma non era sicuro di poter vincere questa battaglia.


Il giovane dai capelli rossi non poteva essere paragonato a qualcuno come Ouyang Shenxiu. Non solo, ma aveva anche i tre pezzi grossi della Regione Demoniaca dalla sua parte. Uno qualunque di loro era di gran lunga superiore a Ouyangn Shenxiu.


E con così tanti discepoli diretti della Regione Demoniaca, sarebbe stata una battaglia brutale e sanguinosa!


...


...


...


"Sei!"


"Cinque!"


"Quattro!"


Il giovane dai capelli rossi contò con calma, ma Lin Ming stava radunando in silenzio il suo potenziale, i suoi occhi brillavano mentre fissava il giovane. Il suo corpo stava iniziando a ribollire di spirito combattivo!


"Tre!"


Mentre contava, il giovane tirò fuori lentamente un'alabarda dal suo anello spaziale. L'arma era lunga 10 piedi e brillava di luce rossa; anch'essa era una replica della Grande Alabarda Sanguigna. Tuttavia, la sua qualità era inferiore a quella dell'arma di Lei Mubai. Nonostante il giovane dai capelli rossi fosse più potente di Lei Mubai, la sua posizione doveva essere inferiore.


L'alabarda sanguigna emetteva un'energia sanguinosa. Di fronte a quest'aura, molti maestri Houtian tremarono. Diversi si separarono dalla folla. Di fronte a questa alabarda non avevano coraggio di resistere.


Se non fossero usciti allo scoperto sarebbero morti, ma se avessero esplorato con cautela il percorso, avrebbero potuto avere qualche possibilità di sopravvivere.


"Due!"


Il giovane dai capelli rossi rallentò un po', l'intento omicida che emetteva si condensò ancora di più.


Sempre più praticanti di arti marziali Houtian capirono e si alzarono, pallidi e con lo sguardo spento. Mentre vedevano questa scena, i maestri Xiantian della Coalizione del Mare del Sud poterono solo addolorarsi in silenzio.


In questo strano mondo sconosciuto, probabilmente c'erano pericoli ancora più grandi di queste fessure dello spazio. Una volta che i praticanti di arti marziali Houtian fossero morti, sarebbe stato il loro turno.


"Uno!"


Mentre pronunciava l'ultimo numero, il giovane dai capelli rossi rise all'improvviso:"Che gran coraggio! Non temi davvero la morte!"


All'improvviso guardò Lin Ming. Aveva già notato il giovane un momento fa. La sua coltivazione non era alta, ma la sua vera essenza era di una densità superiore a quella di un normale maestro Houtian.


"Interessante! Davvero interessante!"


Mentre il giovane dai capelli rossi si avvicinava passo dopo passo, dietro di lui lo seguirono Ossa di Sangue, Incubo e Vipera. Insieme, i famosi tre pezzi grossi e il giovane dai capelli rossi emanavano un'aura contro cui nessuno della Coalizione del Mare del Sud aveva il coraggio di competere. Temevano perfino di guardarli negli occhi.


Lin Ming osservò con calma il giovane dai capelli rossi e rimase di fronte alla Squadra Ascia di Fuoco. Dietro Lin Ming, Fantasma, e Barba strinsero le loro armi con le mani fradice di sudore.


Il capitano Ascia di Fuoco aveva un'espressione incupita ed era estremamente teso. In questa situazione critica, perfino le dita della tranquilla Pioggia Viola erano cosparse di scariche elettriche.


Il giovane dai capelli rossi ignorò Ascia di Fuoco e gli altri, guardava solo Lin Ming:"Ragazzo, sei piuttosto abile. Riesci a rimanere calmo di fronte alla mia aura!"


Lin Ming rimase impassibile. Toccò l'alabarda nel suo anello spaziale: la Selvaggia Alabarda Sanguigna!


Lin Ming era pronto ad usare tutte le sue forze contro questo giovane, i tre pezzi grossi e gli innumerevoli maestri Xiantian. Non avrebbe nascosto la sua forza, né avrebbe potuto; sarebbe stata una battaglia all'ultimo sangue!


La forza soverchiante fece ritirare tutti i praticanti di arti marziali, molti avevano delle espressioni afflitte:"Finita... la Squadra Ascia di Fuoco è finita. Ascia di Fuoco può al massimo affrontare un maestro negli stadi avanzati dello Xiantian, ma può essere ucciso in ogni secondo da uno qualunque di questi quattro.
Nonostante il ragazzo negli stadi avanzati dell'Houtian abbia un'aura intimidatoria, non c'è nulla che può fare i fronte a questa soppressione assoluta!"


"Cosa dovremmo fare? Li aiutiamo?"


"Se li aiuteremo moriremo! Possono ucciderci in un attimo!"


"Ma se non resistiamo, saremo alla loro mercé..." Un uomo non disse altro. Era meglio morire gloriosamente che come carne da cannone.


Il coltivatore che aveva parlato prima sospirò senza dire altro. Erano un terzo rispetto ai loro nemici ed erano anche ad un livello inferiore. Cosa potevano fare? Era come provare a rompere una roccia con un uovo.


Questo era ciò che stavano pensando la maggior parte dei praticanti di arti marziali della Coalizione del Mare del Sud. L'altra parte era l'esercito della Regione Demoniaca del Mare del Sud. Loro invece erano solo un gruppo di praticanti di arti marziali senza Sect.


Il giovane dai capelli rossi era già arrivato a 50 piedi da Lin Ming con un'espressione impressionata:"Bene! Molto bene! Ammiro quelli che non temono la morte, ma non temere la morte non è un bene perché persone del genere di solito muoiono velocemente!"


<em>Bang!</em>


Il giovane dai capelli rossi scatenò la sua vera essenza. I suoi capelli rossi furono scossi dal vortice di vera essenza. Sporse orizzontalmente la sua alabarda di dieci piedi con la mano destra. Un impeto di energia violenta divampò; affrontarlo era come trovarsi di fronte ad un esercito feroce!


"Il mio nome è Xuan Chang! Ora puoi morire sapendo chi ti ha ucciso!"


Lin Ming non disse una sola parola, era rimasto in silenzio fin dall'inizio, accumulando il suo potenziale! La sua energia era al limite e riusciva a stento a trattenerla. Vera essenza divampò dal Seme del Dio Blasfemo e i 13 Sigilli Bevitori di Sangue circolarono rapidamente nei suoi meridiani, pronti ad intervenire in ogni momento!


Una grande quantità di intento omicida riempì l'aria, sembrava che si stesse condensando.


"Muori!"


Gridò Xuan Chang mentre avanzava, la sua alabarda sanguigna colpì. Il terreno sotto i suoi piedi iniziò a riempirsi di fessure e la sua arma emise un ululato lugubre.


In quell'istante Lin Ming premette il suo anello spaziale. Con un bagliore, la Selvaggia Alabarda Sanguigna apparì accompagnata da 13 bagliori. Sembrava che fosse apparso un drago sanguigno che spazzava via ogni ostacolo!


Quest'arma era uguale a quella di Xuan Chang, l'energia di sangue che emanava era ancora più ricca!


<em>Clang!</em>


Le due armi si scontrarono, le rocce attorno a loro esplosero! I praticanti di arti marziali vicini ebbero difficoltà a mantenere l'equilibrio a causa delle violente correnti di vento. I piedi di Lin Ming affondarono nel terreno. Aveva bloccato con fermezza il colpo di Xuan Chang con la Selvaggia Alabarda Sanguigna!


"Cosa?!"


L'espressione di Xuan Chang era incredula; questo ragazzo aveva bloccato il suo colpo?


Tutti gli altri praticanti di arti marziali rimasero scioccati, inclusi i tre pezzi grossi della Regione Demoniaca. Xuan Chang aveva attaccato con noncuranza, ma il suo colpo non era comunque qualcosa a cui un maestro negli stadi avanzati dell'Houtian avrebbe potuto resistere.


L'alabarda di sangue nella sua mano era quasi uguale alla sua. La sua aura era ancora più formidabile al punto da sentire una minaccia incombente mentre combatteva contro di lui!


Che alabarda era quella?


"Tu..." Xuan Chang guardò Lin Ming con un'espressione sbalordita. Nella Regione Demoniaca del Mare del Sud c'erano innumerevoli repliche della Grande Alabarda Sanguigna. Xuan Chang non era riuscito a capire che l'arma nelle mani di Lin Ming un tempo apparteneva a Lei Mubai, ma aveva capito che doveva provenire dalla Regione Demoniaca del Mare del Sud. Come poteva essere finita nelle mani di questo giovane? Chi era?


"Dannazione!" Era stato bloccato da un mero giovane negli stadi avanzati dell'Houtian davanti a così tante persone. Ora che aveva perso la faccia, era infuriato:"Sigillo della Montagna di Sangue!"


Mentre disegnava un sigillo con la mano, lo pose sulla sua alabarda. Tutta l'arma iniziò a brillare; era una tecnica marziale.


Il Sigillo della Montagna di Sangue era un metodo di coltivazione tramandato da 3000 anni nella Regione Demoniaca del Mare del Sud, non faceva parte dell'antico Tomo Demoniaco. Nonostante il suo potere fosse inferiore all'antico Tomo Demoniaco, Xuan Chang l'aveva coltivato da molti anni ed era sicuro di poter distruggere la migliore difesa!


Lo sguardo di Lin Ming si accese. La vera essenza della sua Tempra del Midollo si scatenò! 13 Sigilli Bevitori di Sangue urlarono mentre avanzavano:"Colpo dell'Alabarda Primordiale!"


Con un attacco, si formò un vortice rosso sulla lama dell'arma! Lo spazio attorno sembrò distorcersi; il potere di questo colpo aveva sfiorato lievemente il concetto delle Leggi.


Mentre si scambiavano colpi, sembrò che fosse sorto un sole sanguigno in questo mondo oscuro. Xuan Chang sentì uno strano potere vorticante trapassarlo. Era stato quasi scagliato via!


Fece circolare la sua vera essenza e riprese l'equilibrio, ma era stato costretto ad arretrare di sette o otto passi!


"Tu! Chi sei?!" Xuan Chang aveva gli occhi iniettati di sangue. Stava fissando Lin Ming come un uomo che era stato appena morso da una bestia.
                                


                                



