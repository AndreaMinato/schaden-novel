---
weight: 454
title: Capitolo 454 - Titolo del Demone del Sangue
pubDate: 2025-12-15T08:37:10.221Z
tags:
    - mw
---


<em>Capitolo regolare, da editare</em>
<em> -Schadenfreude</em>


Lin Ming brandiva la Selvaggia Alabarda Sanguigna sul campo di battaglia. L'arma lunga dieci piedi era estremamente dritta. La lama lunga piedi brillava di luce fredda e l'asta sembrava un pitone spesso.


In quel momento Lin Ming aveva un'aura sconcertante e il suo intento omicida lasciava senza fiato!


Tutti i praticanti di arti marziali tremavano in sua presenza. Se Lin Ming fosse riuscito a difendersi a stento dal colpo di Xuan Chang, allora sarebbero riusciti ad accettarlo. Ma ora Xuan Chang aveva usato una tecnica marziale e Lin Ming l'aveva bloccata comunque, costringendo Xuan Chang ad indietreggiare. Era incredibile.


La coltivazione del giovane era inferiore di un intero stadio rispetto a Xuan Chang!


Come poteva una persona del genere essere sconosciuta e passare inosservata per tutto questo tempo?


Pioggia Viola si morse le labbra, i suoi occhi brillavano:"Capitano, Alabarda Selvaggia ha nascosto la sua coltivazione?"


Ascia di Fuoco rimase in silenzio, nascondere la sua coltivazione? Se Alabarda Selvaggia avesse voluto farlo, avrebbe potuto solo se la sua coltivazione fosse stata superiore alla loro. Ma ora sembrava che perfino Xuan Chang avesse riconosciuto che Alabarda Selvaggia era un maestro Houtian. Che Alabarda Selvaggia sia un esperto al del Nucleo? Ma perché un maestro del genere si nasconderebbe tra di loro.
Per divertimento o cosa?


Ascia di Fuoco guardò la Selvaggia Alabarda Sanguigna nelle mani di Lin Ming.
Sussurrò:"Forse Alabarda Selvaggia è il Demone del Sangue..."


Sentendo l'ipotesi di Ascia di Fuoco, Pioggia Viola rimase scioccata.


Il Demone del Sangue?


Sì, la potenza di Alabarda Selvaggia corrispondeva alla forza che si diceva che avesse il Demone del Sangue. Inoltre sono entrambi apparsi nell'Isola dell'Aurora del Sud quasi allo stesso tempo. Considerando entrambi questi fatti, Alabarda Selvaggia e il Demone del Sangue molto probabilmente erano la stessa persona!


In quel momento non fu solo Ascia di Fuoco a fare questa ipotesi, ma anche i tre pezzi grossi della Regione Demoniaca, Lu Huo e altri praticanti di arti marziali percettivi.


Le palpebre di Lu Huo fremettero. Se Alabarda Selvaggia fosse il Demone del Sangue, allora sarebbe stato possibile che prendesse in mano la situazione e affrontasse la Regione Demoniaca del Mare del Sud in un conflitto finale?


Anche se avessero avuto il Demone del Sangue dalla loro parte, questa battaglia sarebbe stata comunque letale!


Ma se non avessero combattuto non sarebbero comunque morti?


Le labbra di Incubo si mossero mandando una trasmissione di vera essenza a Xuan Chang, che si accigliò.


Demone del Sangue?


Non era soddisfatto da questa risposta. Da dove proveniva il Demone del Sangue? Come poteva apparire dal nulla un genio del genere? Doveva avere una certa origine a meno che non fosse venuto da una terra distante.


Il metodo di coltivazione di questo Demone del Sangue doveva essere di massimo livello nella via demoniaca. Durante quella collisione, l'energia non era troppo forte, ma quello strano potere vorticante aveva fatto sentire Xuan Chang sopraffatto. Questa coltivazione superava perfino le eredità della Regione Demoniaca del Mare del Sud!


Se avesse fatto un passo indietro e ci avesse riflettuto, esisteva un solo talento nella regione dell'Orizzonte Sud che poteva paragonarsi ad un genio del genere e quello sarebbe Lin Ming dell'Isola della Divina Fenice. Entrambi erano negli stadi avanzati dell'Houtian ed entrambi avevano una capacità combattiva stupefacente...


Che fosse...


Xuan Chang spalancò gli occhi.


Perfino lui si spaventava pensando a Lin Ming. Un anno fa il ragazzo aveva sconfitto Xuan Ji, che aveva assunto l'identità di Lei Mubai!


Xuan Ji era il talento più incredibile che fosse mai apparso nella Regione Demoniaca del Mare del Sud negli ultimi secoli. Aveva raggiunto l'Houtian a soli 17 anni e aveva anche una perfetta stirpe di Demone Gigante. Il suo talento era quasi di ottavo livello e aveva una compatibilità con l'energia Origin di tipo fulmine estremamente alta. Coltivava le arti dell'alabarda del Tomo Demoniaco e con la sua coltivazione poteva sconfiggere un praticante di arti marziali agli inizi dello Xiantian di un grande Sect!


Xuan Chang non aveva avuto il coraggio di compere con Xuan Ji, ma questo genere di genio mostruoso era stato sconfitto da Lin Ming, che aveva perfino lottato contro di lui con una coltivazione inferiore!


Se questo Demone del Sangue fosse Lin Ming...


<em>'Non dovrebbe essere possibile. Lin Ming usa una lancia e il Demone del Sangue usa un'alabarda. Non solo, c'è una grande differenza nei metodi di coltivazione. Il Demone del Sangue allena un metodo di coltivazione demoniaco, mentre Lin Ming pratica il metodo di coltivazione dell'Isola della Divina Fenice...'</em>


<em>'Non importa da dove viene questo tipo, se lo posso uccidere qui, potrò liberarmi di questa futura calamità!'</em> Mentre pensava questo, Xuan Chang fece circolare all'impazzata la sua vera essenza.


Arti Infernali - Universo della Guerra Sanguinosa!


Le Arti Infernali erano il metodo di coltivazione usato dal famigerato Grande Imperatore Infernale. Nonostante fossero inferiori all'antico Tomo Demoniaco, non lo era troppo. Con la coltivazione di Xuan Chang al picco dello Xiantian, sarebbe riuscito senza dubbio a mostrare il potere formidabile delle Arti Infernali.


All'improvviso apparirono delle onde di sangue. Tutto lo spazio attorno si riempì di energia di sangue e alcuni praticanti di arti marziali più deboli iniziarono a sentirsi male.


Se l'onda d'urto era così terrificante, allora affrontare questo colpo sarebbe stato davvero spaventoso.


Lin Ming aveva un'ottima capacità di valutazione; stimolò la vera essenza della Tempra del Midollo. In questa battaglia non sarebbe riuscito a trattenersi minimamente. Forse la sua identità sarebbe stata rivelata.


Xuan Chang mosse la sua alabarda. La vera essenza si avvolse attorno alle onde di sangue, precipitandosi verso Lin Ming e portando devastazione ovunque andasse.


"Sigillo di Sangue Rotazione Assassina!"


Lin Ming strinse la mano destra e scagliò un colpo con uno slancio indomito! Sull'alabarda apparirono 13 sigilli che roteavano all'impazzata.


Questa era ancora una forza rotatoria, ma stava vorticando verso l'esterno.


Questo colpo conteneva una potenza rotante che squarciò le onde di sangue come un ago d'acciaio, disperdendole tutte. Questo era lo stile dell'Arte della Grande Alabarda Sanguigna. Se non fosse stato per il potere roteante del Sigillo Bevitore di Sangue, Lin Ming avrebbe dovuto spendere il doppio dell'essenza per disperdere le ondate di sangue.


"Uh? Questo stile...!"


Xuan Chang era scioccato. Perfino le Arti dell'alabarda dell'antico Tomo Demoniaco erano inferiori alla raffinatezza di questa tecnica.


Mentre vedeva l'alabarda che spiraleggiava verso di lui, Xuan Chang sollevò la sua arma per bloccare il colpo. Ma in quel momento si svolse una scena incredibile. L'alabarda di Lin Ming sembrò penetrare lo spazio stesso, arrivando istantaneamente di fronte a Xuan Chang!"


<em>'Cosa?!'</em>


L'espressione di Xuan Chang cambiò completamente. In questo momento critico, si morse la lingua:"Esplodi!"


<em>Bang!</em>


Le onde di sangue esplosero istantaneamente. Diversi praticanti di arti marziali furono scagliati in aria, molti sputavano sangue.


"State attenti!"


"Sopportatelo! Non arretrate!"


I maestri attorno sollevarono il loro scudo di vera essenza protettiva. In quel momento tutti avrebbero preferito sopportare le onde di sangue esplosive e rimanere feriti piuttosto che scappare alla periferia del gruppo. Chi sapeva che genere di fessura invisibile ci sarebbe stata attorno a loro. Se avessero incontrato una fessura spaziale, sarebbe stata morte certa!


Un'enorme nebbia di sangue riempì l'aria, avvolgendo Lin Ming e Xuan Chang. Nessuno poteva sentire o vedere al suo interno; perfino la percezione non riusciva a penetrare il potere a spirale.


Tutti i praticanti di arti marziali si agitarono nervosamente.


Muori!"


Nella nebbia sanguinosa, Xuan Chang spazzò con la sua alabarda verso Lin Ming!


Il giovane non disse una sola parola mentre spazzava anche lui con la sua arma.


Sulla lama!


13 Sigilli Bevitori di Sangue bloccarono la lama di Xuan Chang, bloccandola a terra.


"Uh? Questo..." Xuan Chang si sentì come se qualcuno avesse versato del metallo liquido sulla sua alabarda; c'era una grande resistenza su di essa.


In questo momento Lin Ming sferrò un attacco verso il suo nemico.


"Umpf, esplodi per me!"


<em>Bang!</em>


La vera essenza divampò, disperdendo tutti i Sigilli Bevitori di Sangue di Lin Ming. Xuan Chang ululò sollevando la sua alabarda e menando un colpo verso il giovane!


<em>Clang!</em>


Le due alabarde si scontrarono. Lin Ming sentì un forte impatto percorrerlo e la sua gamba destra penetrò nel terreno, rompendo tutte le rocce sotto di lui. Fu costretto ad arretrare di un passo, il sangue nel suo corpo ribolliva.


<em>Chi-la!</em>


I suoi abiti sul suo petto si squarciarono, mostrando i suoi muscoli robusti. C'era anche uno strato di energia di sangue su di essi che stavano corrodendo il suo corpo.


Questa nebbia sanguigna... la vera essenza di Lin Ming vibrò, disperdendo tutta la nebbia di sangue. Guardò verso l'alto e vide Xuan Chang fare un passo indietro; la sua situazione era migliore rispetto a quella di Lin Ming.


In effetti se il giovane non avesse aperto la Forza del Dio Blasfemo, in termini di forza assoluta sarebbe inferiore a Xuan Chang. Tuttavia di fronte a così tanti nemici, Lin Ming non osava aprire imprudentemente la Forza del Dio Blasfemo.


"Questo è problematico!"


Lin Ming aggrottò le sopracciglia. Aveva molti assi nella manica da usare, ma non osava utilizzarli con noncuranza. Una qualunque di queste mosse consumava moltissime energie. Se le avesse usate. Si doveva assicurare che Xuan Chang sarebbe stato gravemente ferito; altrimenti sarebbe stato in pericolo.


Xuan Chang guardò Lin Ming con sempre più agitazione. <em>'Che metodo di coltivazione è? Sarà l'eredità di qualche altra grande via demoniaca?'</em>


<em>'Lo stile del Demone del Sangue è bizzarro. Ha molte sochilometrinze con l'antico Tomo Demoniaco, ma sembra ancora più potente!'</em>


Pensando a questo, Xuan Chang ne fu scosso!


Che fosse...


Mentre guardava con attenzione la Selvaggia Alabarda Sanguigna nella mano del Demone del Sangue, sembrava proprio uguale a quella di Xuan Ji. Non solo, nonostante il metodo di coltivazione fosse diverso da quello dell'antico tomo Demoniaco, era un po' simile! Era come se... se il suo metodo di coltivazione derivasse dall'antico Tomo Demoniaco, un'evoluzione superiore!


Che... Lin Ming avesse ottenuto la Selvaggia Alabarda Sanguigna di Xuan Ji e anche il primo strato dell'antico Tomo Demoniaco per poi allenarlo e percepirne i segreti fino a questo punto???


Oh cielo!


Ha migliorato il metodo di coltivazione di un Supremo Esperto? Che tipo di percezione mostruosa era, riuscire a migliorare il metodo di coltivazione di un Supremo Esperto?!


Pensando questo, Xuan Chang cambiò drasticamente espressione e la sua fronte iniziò a riempirsi di sudore. Era stordito dal talento mostruoso di Lin Ming.


Incubo, Ossa di Sangue e Vipera non sapevano perché l'espressione di Xuan Chang fosse cambiata all'improvviso. Sembrava che avesse scoperto qualcosa di terribile un momento fa...


Nemmeno i praticanti di arti marziali attorno sapevano cosa fosse accaduto.


L'espressione di Xuan Chang divenne sempre più cupa e solenne. Se questo Demone del Sangue fosse davvero Lin Ming, allora avrebbe dovuto ucciderlo immediatamente! Altrimenti, con il suo talento mostruoso, probabilmente sarebbe riuscito ad ucciderlo istantaneamente tra sei mesi!


Questo tipo di persona era un'esistenza innaturale che non poteva essere provocata.


Ma la chiave di tutto questo era: poteva uccidere Lin Ming?


Nonostante anche Xuan Chang avesse molti assi nella manica che non aveva ancora usato, sapeva che anche il ragazzo ne aveva!


Se fosse stato più forte di Lin Ming, allora sarebbe riuscito a sconfiggerlo insieme ai tre pezzi grossi della Regione Demoniaca, ma se Lin Ming fosse scappato, sarebbe stato difficile fermarlo in questo mondo pieno di fessure spaziali!


Se lo avesse inseguito imprudentemente avrebbe perso la testa!


Se non poteva inseguire ed uccidere Lin Ming e il ragazzo avesse trovato un'uscita, allora quel giovane anormale avrebbe potuto trovare un luogo dove coltivare per un po' di anni. Nel frattempo Xuan Chang sarebbe vissuto con una paura costante, aspettando il giorno in cui Lin Ming sarebbe tornato per ucciderlo!


Xuan Chang scoprì di trovarsi in una situazione senza via d'uscita; cosa avrebbe dovuto fare?


Mentre Incubo vide l'espressione scontenta di Xuan Chang, non poté trattenersi dal chiedere con una trasmissione di vera essenza:"Emissario, questa persona in effetti è un po' problematica. Mi permetterebbe di aiutarla in segreto? Nonostante non possa affrontarlo da solo, posso usare la mia forza dell'anima per attaccare il suo mare spirituale. Sono sicuro di poter rallentare o trattenere i suoi movimenti. Quando accadrà l'emissario potrà ucciderlo facilmente!"


Xuan Chang si animò. Incubo primeggiava negli attacchi dell'anima, questo piano sembrava percorribile. Se avesse avuto successo, avrebbe potuto fermare Lin Ming, ma... era una scommessa. Avrebbe dovuto fare questa scommessa o no?
                                


                                



