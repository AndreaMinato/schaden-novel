---
title: Capitolo 455 - Sono stato impulsivo
pubDate: 2025-12-15T08:37:10.221Z
tags:
    - mw
---


<em><strong>CAPITOLO SPONSORIZZATO</strong> ringraziamo Carmine!</em>
<em> 1 capitolo in coda 0/5</em>
<em>-Schadenfreude</em>


Nonostante fosse orgoglioso, dato che c'era in gioco la sua vita Xuan Chang sarebbe stato disposto ad ammettere la sconfitta e a scusarsi di fronte a tutti. Era qualcosa che avrebbe potuto considerare. Tuttavia, ciò che temeva era che, anche se si fosse scusato, Lin Ming avrebbe comunque portato rancore nei suoi confronti.


Forse dopo molti anni, o anche meno, Lin Ming sarebbe riuscito a schiacciarlo come una formica. Allora la sua vita sarebbe dipesa dall'umore del ragazzo! Xuan Chang non era intenzionato a consegnare il suo fato nelle mani degli altri.


Xuan Chang strinse i denti e mantenne una presa salda sulla sua alabarda. Non aveva bisogno dell'attacco dell'anima di Incubo per ferire Lin Ming. Finché il ragazzo avesse esitato per solo un secondo... sarebbe riuscito ad ucciderlo!


"Incubo, quando attaccherò, unisciti a me; usa tutte le tue capacità per ucciderlo, non esitare! Altrimenti non avremo un'altra possibilità!"


L'espressione di Xuan Chan era estremamente cupa. Questo tipo di attacco a sorpresa poteva essere usato una volta sola. La seconda Lin Ming avrebbe iniziato ad usare dei metodi per proteggersi e non sarebbe stato più efficace. E se fosse scappato in anticipo, allora in questo mondo distrutto pieno di fessure spaziali e altri pericoli, sia un inseguimento che una fuga, sarebbero stati estremamente pericolosi.


Tutto sarebbe dipeso dal destino. E Xuan Chang non era così sicuro da poter credere di avere una fortuna maggiore rispetto a Lin Ming.


"Va bene." Incubo ne fu un po' sorpreso, Xuan Chang sembrava prendere sul serio questo Demone del Sangue. Conosceva la sua identità?


"Arti Infernali!"


Gridò Xuan Chang e la sua vera essenza si scatenò come un vulcano. Attivò il terzo strato delle Arti Infernali. Xuan Chang era appena riuscito a sfiorare questo livello. Mentre provava a controllare questo metodo di coltivazione così selvaggio e violento, avrebbe rischiato un serio contraccolpo e delle ferite se solo il suo controllo fosse stato insufficiente. Poteva perfino impazzire. Questa mossa dimostrava quanto Xuan Chang fosse disperato!


Mentre l'aura terrificante di Xuan Chang si scatenò, i suoi capelli si gonfiarono per la corrente. In questo momento sembrava un dio della guerra onnipotente che nessuno poteva sconfiggere, guardava il mondo con arroganza!


Tutti i praticanti di arti marziali attorno si raggelarono mentre videro il potere di Xuan Chang. Perfino i tre pezzi grossi della Regione Demoniaca del Mare del Sud ne furono allarmati.


"Questo è troppo terrificante! Le mosse di prima erano solo degli attacchi preliminari?"


"La sua forza è aumentata così all'improvviso. Tutti noi siamo al picco dello Xiantian, ma la differenza è così grande!"


"Chi può resistergli?"


Tutti i praticanti di arti marziali della Coalizione del Mare del Sud provarono disperazione, perfino Lu Huo rinunciò all'idea di unirsi al Demone del Sangue per affrontare Xuan Chang. Con lui e i tre pezzi grossi della Regione Demoniaca, sia per qualità che per quantità, erano i più forti. Se si fossero opposti sarebbero morti tutti!


Lu Huo sospirò. Quante persone sarebbero riuscite a sopravvivere a questo disastro incombente?


....


Le pupille di Lin Ming si contrassero. Naturalmente sapeva che il suo nemico aveva intenzione di usare tutte le sue forze. Per quanto riguarda il suo asso nella manica, era una mossa finale che poteva usare una sola volta, la stava tenendo da parte per usarla nel momento giusto. Tuttavia stavolta non poteva trattenersi assolutamente, altrimenti sarebbe rimasto gravemente ferito. Se non avesse potuto scappare, allora sarebbe morto subito dopo.


<em>'Quando ho affrontato Ouyang Shenxiu, ho aperto solo la Forza del Dio Blasfemo, non ho bruciato il sangue dell'Antica Fenice. E dopo l battaglia non ero nella migliore delle condizioni. Ma ora che sto affrontando Xuan Chang, la mia forza è aumentata di molto e sono nelle mie condizioni migliori. Mi chiedo quali siano i miei limiti!'</em>


Lin Ming iniziò a riempirsi di spirito combattivo!


<em>Hou!</em>


Il sangue dell'Antica Fenice bruciò! L'impronta di fuoco tra le sopracciglia di Lin Ming iniziò a brillare con una luce dorata. L'abilità più potente del sangue dell'Antica Fenice era di poter immergersi tra le fiamme e rinascere. Questo significava che il sangue dell'Antica Fenice poteva essere bruciato all'infinito e non si sarebbe mai consumato!


"Muori!"


Xuan Chang strinse la presa sulla sua alabarda sanguigna e tutti gli abiti del suo tronco si squarciarono.
I suoi capelli rossi si dispersero nell'aria e, ad ogni passo che faceva, il terreno si ruppe. Una vasta corrente di vera essenza si trasformò in un'enorme aquila rossa che volò verso Lin Ming!


<em>Ka ka ka!</em>


Un'alabarda brandita; lo spazio attorno sembrò squarciarsi.


Lo sguardo di Lin Ming era profondo. La sua vera essenza toccò il Seme del Dio Blasfemo.


Forza del Dio Blasfemo - apertura!


Una vasta quantità di vera essenza compressa divampò dal Seme del Dio Blasfemo. In quell'istante la vera essenza nel corpo del ragazzo fu come un vasto oceano sconfinato, le onde turbolente continuarono ad infrangersi sul mondo!


Tutti i praticanti di arti marziali attorno impallidirono mentre sentivano quest'aura impazzita. Perfino Ascia di Fuoco non credeva ai suoi occhi. Sapeva che il Demone del Sangue era forte, ma non si sarebbe mai immaginato che fosse così formidabile. Le mosse di prima erano solo una parte della sua potenza?


Incubo sbiancò. All'inizio credeva che Xuan Chang non avrebbe avuto nemmeno bisogno del suo aiuto, ma ora sembrava che non sarebbe stato sufficiente!


Incubo fece circolare la vera essenza nel suo corpo. Fissò Lin Ming durante questo momento critico.
Il suo mare spirituale si precipitò in avanti, la sua anima attaccò!


In quel momento Lin Ming non si preoccupò più di nascondere la sua posizione. Il potere compresso del fulmine e del fuoco del Seme del Dio Blasfemo esplosero. In quel momento il suo corpo fu percorso da scariche elettriche e fiamme ardenti. Allo stesso tempo l'attacco dell'anima di Incubo punse il mare spirituale di Lin Ming!


Uh?


Lin Ming ne fu sorpreso; un attacco dell'anima furtivo?


Il ragazzo non si disturbò nemmeno a contrattaccare. Il potere selvaggio del fulmine che risiedeva nel suo mare spirituale si destò e assalì questo strano attacco dell'anima!


Nel frattempo un vortice nero apparì nei cieli del mare spirituale di Lin Ming, era l'intento marziale Samsara!


Questo intento marziale era stato formato grazie all'esperienza di 100 Samsara che provenivano dall'eredità del settimo piano della Pagoda dello Stregone. Come poteva permettere che il suo territorio fosse profanato?


<em>Peng!</em>


Il vortice nero era simile alle fauci di un demone, strappò direttamente il frammento di energia dell'anima.


"Aaaaaahhhh!"


Incubo urlò, cadendo in ginocchio mentre si stringeva la testa e crollava. Solo un momento fa aveva attaccato Lin Ming con la sua forza dell'anima come aveva ordinato Xuan Chang. Aveva esaurito tutte le sue forze per attaccare. L'anima era l'aspetto più fragile di un praticante di arti marziali. Se un guerriero avesse attaccato a tutta forza qualcuno dalla difesa dell'anima superiore, non sarebbe stato diverso dal colpire una roccia con un uovo; avrebbe subito un orrendo contraccolpo!


Molti praticanti di arti marziali sentirono le grida miserabili di Incubo, ma in quel momento nessuno poteva riflettere su cosa significassero; l'alabarda di Xuan Chang aveva già attaccato.


Ma in quel momento la Selvaggia Alabarda Sanguigna di Lin Ming ad un certo punto sembrò essere stata scambiata con una lancia rossa e viola.


I poteri selvaggi del fulmine e del fuoco si intrecciarono - Annientamento Thunderfire!


<em>Bang!!!</em>


In questo mondo oscuro e desolato, uno splendido sole viola sembrò sollevarsi in aria. Tutti i suoni furono inghiottiti e una luce ardente abbagliò tutti i presenti!


I guerrieri attorno erano considerati dei geni nella loro generazione e nella loro terra, ma di fronte ad un'esplosione così pericolosa furono come foglie in una tempesta. Furono spazzati via, dispersi dall'impatto.


In questa tempesta elementale, Lin Ming e Xuan Chang volarono all'indietro.


Ma Lin Ming recuperò l'equilibrio e cadde su un ginocchio impallidendo, mentre Xuan Chang si schiantò a terra e vomitò una boccata di sangue.


Vedendo questo risultato, tutti i praticanti di arti marziali provarono ammirazione, specialmente quando notarono che Incubo aveva subito un contraccolpo. Nessuno riusciva a credere ai propri occhi. Incubo al picco dello Xiantian era famigerato per i suoi attacchi dell'anima, ma un momento fa aveva attaccato furtivamente Lin Ming durante il caos della battaglia e non solo non era riuscito a ferirlo, ma era stato Incubo ad avere la peggio!


Vipera e Ossa di Sangue avevano entrambi espressioni scontente. Capivano meglio di chiunque altro Incubo e sapevano quanto fossero forti le sue tecniche. Dopo aver subito il suo colpo, figuriamoci attaccare come al solito, perfino rimanere in piedi sarebbe stato difficile.


Tuttavia, sembrava che Lin Ming si fosse liberato di questo attacco senza alcuna difficoltà. Non solo aveva resistito, aveva anche ricevuto il colpo più potente di Xuan Chang e lo aveva anche battuto fino a fargli vomitare sangue!


Era davvero un essere umano?


"È troppo terrificante!" Le labbra di Ossa di Sangue fremettero. Non aveva il coraggio di affrontare Lin Ming!


"Fortunatamente... non abbiamo mai incontrato il Demone del Sangue prima." Vipera deglutì, la sua fronte era cosparsa di sudore. Se avessero davvero incontrato il Demone del Sangue, sarebbero stati spacciati! Pensando a questo si spaventò.


Tutti rimasero in silenzio. Xuan Chang si rialzò da terra con un colorito pallido. Si pulì le labbra dal sangue, diede un'occhiata a Incubo che si stava contorcendo a terra e la sua espressione divenne ancora più scontenta.


Xuan Chang aveva usato troppa vera essenza per fare questo colpo. Incubo aveva anche usato il suo attacco dell'anima. Tuttavia, non solo era stato bloccato, ma era stato ridotto in queste condizioni miserabili!


Com'era possibile?


Come poteva essere così formidabile questo Lin Ming?


Era davvero un diciassettenne? La sua coltivazione era davvero solo negli stadi avanzati dell'Houtian?


Xuan Chang era disperato. Figuriamoci impedire a Lin Ming di scappare, non sembrava nemmeno che potesse sconfiggerlo!


Sapeva che diversi mesi fa Lin Ming si era introdotto nella Valle dei Sette Misteri e aveva ucciso diversi Grandi Anziani della Fazione Acacia. Aveva anche lottato contro il loro capo e lo aveva ferito gravemente, facendogli perdere la sua Essenza di Sangue. Alla fine aveva ucciso il suo nemico con le sue mani di fronte a tutti gli Anziani della Fazione Acacia, ma il Maestro della Valle dei Sette Misteri non aveva osato fermarlo o rivelare questa informazione.


Se non avesse ucciso Lin Ming oggi, allora forse tra qualche decina di anni, il ragazzo avrebbe potuto arrivare fino alla Regione Demoniaca del Mare del Sud e schiacciarlo come un insetto di fronte a tutti gli Anziani della setta!


Ma... poteva uccidere Lin Ming?


Sembrava più che sarebbe stato ucciso da lui!


Pensando a questo, Xuan Chang provò amarezza; come poteva aver provocato un mostro del genere!


Venire in un'Isola dell'Aurora del Sud così insignificante e incontrare Lin Ming, la sua fortuna era davvero pessima.


Lin Ming si pulì il sangue dalla bocca e si alzò lentamente. In realtà la situazione non era come Xuan Chang si immaginava.


Incubo era stato sfortunato, con l'Anima del Tuono del Seme del Dio Blasfemo e l'intento marziale Samsara, la difesa di Lin Ming era così formidabile da essere diventata anormale.


Era praticamente da suicidio provare ad attaccare il suo mare spirituale.


Per quanto riguarda l'Annientamento Thunderfire di un momento fa, visto che aveva ancora così tanti nemici da affrontare, non aveva osato usare la versione completa. Anche così aveva comunque consumato circa il 30% della sua vera essenza.


Ma questo attacco aveva solo ferito gravemente Xuan Chang, il suo avversario era ancora in grado di combattere.


Lin Ming stava esaminando le sue condizioni; sia l'apertura del Seme del Dio Blasfemo che la combustione del sangue dell'Antica Fenice non potevano essere mantenuti per troppo tempo., se avesse continuato così, allora sia lui che Xuan Chang sarebbero rimasti gravemente feriti. Non sarebbe riuscito a resistere ai tre pezzi grossi della Regione Demoniaca del Mare del Sud!


Cosa avrebbe dovuto fare?


Lin Ming si aspettava che sarebbe stata una battaglia difficile, ma non aveva altra scelta se non combattere. Per quanto riguarda la possibilità di fuggire, anche Lin Ming temeva le fessure spaziali.


In quel momento accadde qualcosa di incredibile. Xuan Chang abbassò di colpo la sua alabarda e disse:"Ammetto la sconfitta. Sono... stato impulsivo un momento fa e mi scuso. Mi perdoni."


Cosa?


Lin Ming era scioccato.


Non solo lui, anche tutti i praticanti di arti marziali attorno rimasero stupefatti.


Cos'era accaduto?
                                


                                



