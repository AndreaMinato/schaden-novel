---
weight: 456
title: Capitolo 456 - Radice Draconica del Nirvana
pubDate: 2025-12-15T08:37:10.221Z
tags:
    - mw
---


<em><strong>CAPITOLO SPONSORIZZATO</strong> ringraziamo Carmine!</em>
<em> 0 capitolo in coda 0/5</em>
<em>-Schadenfreude</em>


Lin Ming aveva il vantaggio contro Xuan Chang, ma questo valeva solo in un incontro tra solo loro due.


Non importava quanto fosse potente, Lin Ming non sarebbe riuscito a compensare il vantaggio numerico che la Regione Demoniaca del Mare del Sud aveva. Era impossibile per lui sconfiggere da solo 100 o 200 maestri Xiantian, figuriamoci i tre pezzi grossi.


"Xuan Chang ha paura?"


"Sta davvero chiedendo pietà davanti a tutti?"


"Il Demone del Sangue è così spaventoso?"


"Cosa sta succedendo?"


Pioggia Viola diede un'occhiata ad Ascia di Fuoco e disse:"Probabilmente Xuan Chang sa chi è Alabarda Selvaggia..."


Quando si stavano affrontando, Xuan Chang aveva cambiato completamente espressione e aveva iniziato a sudare dalla fronte, come se avesse scoperto qualcosa di terribile. La spiegazione più ragionevole era che Xuan Chang avesse riconosciuto l'identità di Alabarda Selvaggia e che ci fosse qualcosa che lo avesse spaventato.


"Forse..." Ascia di Fuoco mormorò mentre sorrideva con amarezza. "Le sue origini sono qualcosa di inimmaginabile per lui..."


"Sì..."


Pioggia Viola annuì con il volto arrossato. Incubo era una persona formidabile che poteva terrorizzare i suoi nemici solo con il suo nome, ma ora era accasciato a terra e tutto questo a causa di Alabarda Selvaggia. La coltivazione del giovane era solo negli stadi avanzati dell'Houtian, era semplicemente inimmaginabile.


Lin Ming rimase in silenzio. Se questo incontro fosse continuato, entrambe le parti avrebbe subito grandi danni.


Se avessero combattuto fino alla morte, al massimo avrebbe ucciso il resto dei tre pezzi grossi, Ossa di Sangue e Vipera; non sarebbe riuscito a cambiare la situazione. Se fosse scappato, avrebbe dovuto affrontare ogni sorta di pericolo sconosciuto e, non solo, avrebbe lasciato la squadra Ascia di Fuoco a morire.


Lin Ming non desiderava che accadesse.


Mentre vedeva il giovane esitare, come se fosse disposto ad accettare la tregua, Xuan Chang disse frettolosamente:"Per quanto riguarda chi esplorerà il percorso, prima farò rilasciare le guardie zombie ai praticanti di arti marziali della mia parte. Dopo che saranno finiti, faremo continuare entrambe le parti, metà di ogni gruppo; che ne pensi?"


Sentendo queste parole, i membri della Coalizione del Mare del Sud ne furono lusingati. Queste condizioni erano troppo buone!


Queste guardie zombie facevano parte della forza combattiva della Regione Demoniaca del Mare del Sud. Raffinare una guardia zombie richiedeva una grande quantità di risorse e sforzi. Agli occhi di molti qui, una guardia Xiantian era molto più preziosa di un praticante di arti marziali al picco dell'Houtian.


Farli esplorare con le loro guardie zombie poteva essere considerato un enorme sacrificio da parte loro.


Alcuni dei praticanti di arti marziali della Coalizione del Mare del Sud ne furono felici, eppure rimasero perplessi. Quando un buon uomo diventava malvagio, era facile detestarlo, ma quando un uomo malvagio, specialmente forte, si rabboniva, era un evento da celebrare.


Però perché Xuan Chang temeva così tanto Lin Ming?


Non conoscevano la vera identità del giovane, sapevano solo che era spaventato a morte dal suo titolo.


Xuan Chang sapeva bene che, se non avesse potuto uccidere Lin Ming, sarebbe stato spacciato.


Ora stava cercando di fare di tutto per riparare la situazione, non voleva più avere a che fare con Lin Ming e non desiderava che provasse ostilità nei suoi confronti in futuro.


Lin Ming lo guardò con sospetto e chiese con una trasmissione di vera essenza:"Mi hai riconosciuto?"


Lin Ming aveva appena usato l'Annientamento Thunderfire e anche la Lancia della Cometa Viola. Nonostante i praticanti di arti marziali della Coalizione del Mare del Sud non potessero sapere cosa significava, Xuan Chang era un discepolo talentuoso della Regione Demoniaca del Mare del Sud e molto probabilmente aveva ricevuto informazioni al riguardo. Non sarebbe stato strano se fosse stato riconosciuto.


Xuan Chang si raggelò. L'identità di Lin Ming era troppo problematica, Xuan Chang non voleva attirare guai su di sé. il Grande Anziano della Fazione Occidentale Xuan Wuji era stato ossessionato al riguardo. Se avesse scoperto che stava nascondendo delle informazioni su Lin Ming, allora avrebbe subito gravi conseguenze nella setta. Non solo, tra uno o due mesi, Lin Ming poteva aumentare di livello. Allora avrebbe potuto perfino pensare che fosse una buona idea fare tacere ogni testimone.


Pensando questo, Xuan Chang mormorò:"Ti ho riconosciuto, il giovane eroe dovrebbe essere il Demone del Sangue."


Lin Ming strinse gli occhi. Non credeva a queste parole, ma insistere era inutile, per il momento rimase in silenzio...


......


Isola dello Yin Infernale, sopra il Mare del Sud -


L'enorme mulinello nero vorticò lentamente. Una grande quantità di acqua di mare era stata inghiottita senza emanare alcun suono. Era stranamente pacifico e tranquillo.


12 Anziani vestiti di nero fluttuavano al di sopra, non avevano ancora trovato una soluzione.


Dopo un lungo silenzio, un Anziano con una maschera parlò lentamente, la sua voce era profonda e roca. "Se continuiamo così, allora tra pochi giorni arriveranno diversi vecchi bacucchi al del Nucleo o perfino guerrieri che hanno superato gli stadi della Distruzione. Proverranno dalla via demoniaca, da quella virtuosa, dalla Regione dell'Orizzonte Sud, da quella dei Cinque Elementi o ancora oltre. Quando arriverà il momento, ci sarà sicuramente una violenta battaglia. Forse perfino io perirei qui.
Xuan Yuqie, si aspetta davvero che noi vecchi ci impegniamo così tanto anche in questa situazione in cui siamo tenuti all'oscuro di tutto?!"


La Xuan Yiqie a cui si stava riferendo era il capo della Fazione Occidentale della setta.


Nonostante Xuan Yuqie avesse quasi 1000 anni, dopo che un praticante di arti marziali superava la sua seconda Distruzione, sarebbe rinato e il suo corpo sarebbe stato ricostruito. La sua vita si sarebbe allungata e il suo aspetto sarebbe rimasto giovane. Con delle tecniche segrete, il suo aspetto sarebbe rimasto uguale a quello di una bellissima donna di 30 anni, attraente ed eccitante.


"Ahah." Xuan Yuqie sorrise, ma non rispose immediatamente. Diede un'occhiata all'uomo dall'aspetto femmineo accanto a lei; era il maestro e il bisnonno di Lei Mubai: Xuan Wuji.


Mentre i due si scambiavano trasmissioni di vera essenza, l'Anziano con la maschera aspettò in silenzio.


Un momento dopo Xuan Yuqie sorrise e disse con tono adulante:"L'Anziano Zhou potrebbe non credermi, ma avevamo intenzione di informare tutti della situazione una volta che il campo di battaglia fosse stato aperto."


Ci sarebbero sempre stati dei conflitti inferni. Perfino nella Regione Demoniaca del Mare del Sud ci sarebbero state comunque delle lotte per ottenere poteri e interessi; era un aspetto inevitabile della natura umana.


Quando la città dell'imperatore infernale era stata distrutta, i resti dell'esercito sconfitto erano fuggiti nel mare del sud. Molti di essi avevano lo stesso sangue del Grande Imperatore Infernale e dei Generali Demoniaci.


Tra le varie stirpi e clan ci sarebbe stato un conflitto di interessi. Chi non voleva che i loro junior diventassero dei prodigi e che i loro Anziani superassero illesi le porte della Distruzione? Questo aveva anche reso problematici i rapporti tra i vari clan.


L'antico Tomo Demoniaco e la lettera dell'Imperatore Demoniaco erano state ottenute dai diretti discendenti del Grande Imperatore Infernale. La lettera dell'Imperatore Demoniaco era in mano a Xuan Wuji e Xuan Yiqie.


Se non avessero avuto bisogno dell'aiuto degli altri Anziani per aprire l'antico campo di battaglia, allora avrebbero tenuto tutto il tesoro per loro.


L'Anziano Zhou scosse la manica e disse con calma:"Ascolterò con attenzione."


Xuan Yuqie sorrise:"Beh, quando l'Imperatore Demoniaco ha occupato questo mondo distrutto usandolo come fortezza, ha anche costruito un palazzo imperiale; ci sono innumerevoli tesori lì."


L'Anziano Zhou si accigliò e disse:"Da quello che so, l'Imperatore Demoniaco non è morto, ma è volato nel Regno Divino. Se è vero, perché avrebbe lasciato dietro dei tesori?"


A meno che non fosse morto all'improvviso, l'Imperatore Demoniaco non avrebbe mai lasciato qualcosa per gli altri.


Xuan Yuqie sorrise dolcemente e disse:"L'Anziano Zhou è saggio. L'Imperatore Demoniaco ha portato con sé i suoi tesori durante l'ascesa al Regno Divino, ma... c'erano alcune cose che non ha potuto portare con sé."


"Dato che ho invitato tutti e ho anche fatto così tanta fatica ad aprire l'antico campo di battaglia, naturalmente non l'avrei fatto invano. Secondo la lettera dell'Imperatore Demoniaco, ci sono due cose che non ha portato via. Uno era... il giardino delle medicine!"


Giardino delle medicine? L'Anziano Zhou si agitò, ma mantenne la sua calma compostezza, aspettando che Xuan Yuqie parlasse.


"In questo mondo distrutto, ci sono delle regole speciali che esistono tra gli strati delle formazioni che ha gettato l'Imperatore Demoniaco, significa che questo giardino medicinale è davvero speciale! Quando l'Imperatore Demoniaco è asceso, naturalmente ha portato con sé alcuna delle rare e preziose medicine, ma alcune non erano maturate e sarebbe stato inutile prenderle. Le lasciò qui per essere nutrite dalle rune speciali del mondo distrutto e permise loro di crescere. Ora sono passati decine di migliaia di anni!"


Mentre Xuan Yuqie parlava, le sopracciglia dell'Anziano Zhou fremettero. Decine di migliaia di anni?


Normalmente una medicina di soli 1000 anni sarebbe stata considerata estremamente preziosa. Una di decine di migliaia di anni era semplicemente sbalorditiva!


"Non ci sono molte medicine che possono sopravvivere per decine di migliaia di anni!"


"Esatto, in effetti ce ne sono pochissime. La maggior parte delle piante dovrebbero essere già appassite, ma ce n'è una estremamente preziosa che si chiama Radice Draconica del Nirvana e può sopravvivere per altri 100.000 anni!"


"Oh? Cosa?" L'Anziano Zhou era sorpreso. Secondo ciò che diceva Xuan Yuqie, questo significava che sarebbe stato un tesoro incredibilmente prezioso; non ne aveva mai sentito parlare prima.


"Secondo le descrizioni contenute nella lettera dell'Imperatore Demoniaco, questa medicina crea nuovo sangue e depura il midollo. La lettera descriveva un metodo di coltivazione della Trasformazione del Corpo che si chiama 'Chaotic Virtues Combat Meridian'. Si poteva usare la Radice Draconica del Nirvana per fare entrare vera essenza nel midollo."


"Vera essenza nel midollo?" L'Anziano Zhou arcuò le sopracciglia:"Questo non ci riguarda più. Non sono interessato a questo metodo di coltivazione della Trasformazione del Corpo."


Tutti gli Anziani presenti avevano già condensato la loro vera essenza nel dantian formando un nucleo vorticante. Se avessero scelto di praticare un metodo di coltivazione così elementare, avrebbero dovuto farlo fin dall'inizio. Quindi, non importava quanto sarebbe stato grande questo metodo, non aveva senso praticarlo.


"Ahah, naturalmente, nemmeno io sono interessata, ma secondo la lettera dell'Imperatore Demoniaco, dopo aver raffinato la Radice Draconica del Nirvana e depurato il midollo, possono aumentare le possibilità di superare gli stadi della Distruzione!"


"Cosa?!?!"


Non fu solo l'Anziano Zhou ad emozionarsi, anche tutti gli altri guerrieri si agitarono. Aumentare le possibilità di superare gli stadi della Distruzione!


"Di quanto?"


L'Anziano Zhou non riusciva a contenersi.


Distruzione... sembrava un fossato invalicabile di fronte a tutti i praticanti di arti marziali al del Nucleo. Attraversare la Distruzione era come superare i cancelli dell'inferno, camminando su una corda tesa sopra un abisso sconfinato. La verità era che molti maestri al picco del del Nucleo avevano già raggiunto il livello necessario per tentare di superare la Distruzione, ma non osavano farlo. Se non avessero tentato, allora avrebbero potuto sopravvivere per 800 anni, ma se avessero cercato di superare la Distruzione, c'era la possibilità di morire istantaneamente!


E ciò che li disperava di più era che, non si sapeva quante Distruzioni avrebbero dovuto affrontare. Superarle più e più volte provocava davvero una grande angoscia.


Se ci fosse stato un materiale prezioso per aumentare le possibilità di successo, anche del 20%, allora sarebbe stato un tesoro che avrebbe fatto impazzire di avidità innumerevoli maestri al del Nucleo.
                                


                                



