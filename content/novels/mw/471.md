---
weight: 471
title: Capitolo 471 - Nome Famoso
pubDate: 2025-12-15T08:37:10.224Z
tags:
    - mw
---


<em>Bang!</em>


L’Anziano piombò a terra, una nuvola di polvere vorticò nell'aria.


Questa scena aveva attirato particolarmente l’attenzione sul campo di battaglia. Tutti gli altri praticanti di arti marziali degli altri Sect rimasero sbalorditi, non credevano ai loro occhi. Un Anziano della Regione Demoniaca del Mare del Sud era stato scagliato via da un ragazzino Houtian?


Fin dai tempi antichi c'erano stati innumerevoli esempi di un coltivatore Houtian che sconfiggeva un maestro Xiantian o di un guerriero Xiantian che batteva uno al del Nucleo, ma nessuno aveva mai sentito parlare di un praticante di arti marziali Houtian che poteva sconfiggere un maestro al del Nucleo. Questo era irrealistico come un cagnolino che uccideva a morsi un'enorme tigre!


Mu Qingshu spalancò gli occhi, sembrava pietrificato. Aveva anticipato e fantasticato sul destino miserabile di Lin Ming, ma non avrebbe mai immaginato che sarebbe stato questo il risultato!


Com'era possibile?!


Sapeva che, nonostante Lin Ming fosse solo negli stadi avanzati dell’Houtian, aveva la forza combattiva di un maestro al picco dello Xiantian, ma un livello del genere era ben lontano dal rivaleggiare con qualcuno al del Nucleo.


Per un ragazzo negli stadi avanzati dell’Houtian, poter combattere contro una persona al picco dello Xiantian era anormale, ma era ancora plausibile. Questa era un'impresa che anche l’imperatore Shakya sarebbe riuscito a compiere. Tuttavia, era difficile immaginare che la forza di Lin Ming fosse aumentata fino a questo punto durante questi tre o quattro mesi. Poteva davvero sconfiggere un maestro al del Nucleo?


Mu Qingshu si morse il labbro e infilzò le unghie nei palmi della sua mano finché non sanguinarono. Non riusciva a crederci!


“Tu...”


L’Anziano della Regione Demoniaca del Mare del Sud uscì fuori strisciando dal cratere che aveva creato per l'impatto e si pulì il sangue che era colato dall'angolo della bocca. Non riusciva a credere di essere stato ferito da un mero ragazzo all'Houtian. Quelle rune terrificanti erano come coltelli che squarciavano la vera essenza protettiva come carta.


Quando Lin Ming vide il nemico alzarsi da terra, provò rimpianto. Se avesse aperto la Forza del Dio Blasfemo o avesse bruciato il sangue dell’Antica Fenice, allora sarebbe riuscito ad ucciderlo subito invece di ferirlo gravemente.


Ma poteva mantenere entrambe queste abilità solo per poche decine di secondi una volta attivate. Quindi non osava usarle così imprudentemente.


“Quella è... una Selvaggia Alabarda Sanguigna?”


Un Anziano della Regione Demoniaca del Mare del Sud riconobbe l’arma nella mano di Lin Ming. Negli ultimi millenni erano state forgiate innumerevoli repliche della Grande Alabarda Sanguigna, ma l’Anziano aveva capito che proveniva dal suo Sect ed era quella che un tempo apparteneva a Lei Mubai!


Sussultò e disse:“Quella è l’arma di Xuan Ji... Sei quello che ha ucciso Xuan Ji? Sei Lin Ming?”


In quel momento la folla si agitò. Le azioni e il nome del ragazzo erano già diventati famosi per tutta la Regione dell’Orizzonte Sud; tutti avevano sentito parlare di lui.


C'erano troppe dicerie riguardo a Lin Ming e molte parlavano di imprese incredibili. Diversi giovani eroi pensavano che un giorno avrebbero potuto scambiare colpi con lui, ma ora il leggendario Lin Ming era di fronte a loro!


“È Lin Ming?” Chiese con stupore il discepolo della setta del Vuoto Assoluto.


“Dicevano che la forza di Lin Ming superava di gran lunga la sua coltivazione, ma... questo... è troppoo! Un maestro Houtian capace di affrontare uno al del Nucleo...” Un discepolo del Misterioso Tempio Supremo deglutì. Era un giovane che apparteneva all'élite della sua generazione e prima credeva che un giorno avrebbe potuto competere con Lin Ming, ma ora poteva solo sorridere con amarezza.


Mentre la folla rimaneva sbalordita, Lin Ming strinse l'arma in silenzio.


Si era già aspettato che la sua identità sarebbe stata rivelata in battaglia. Se non avesse usato la Selvaggia Alabarda Sanguigna, allora avrebbe dovuto usare la Lancia della Cometa Viola. Molti avevano già visto quell’arma, non sarebbe stato diverso dal dichiarare la sua identità.


Gli Anziani che appartenevano alla famiglia Xuan si alzarono lentamente, le loro espressioni erano cupe e sinistre.


La morte di Lian Jie era morto riguardava solo il clan Lian; non aveva niente a che fare con la stirpe Xuan. Nel loro clan c’erano i discendenti diretti del Grande Imperatore Infernale e la stirpe Lian derivava dai discendenti di uno dei grandi Generali Demoniaci sotto il comando del Grande Imperatore Infernale. Tra le due famiglie si svolgevano molte dispute. Non solo, ma la Regione Demoniaca del Mare del Sud e l’Isola della Divina Fenice erano state in guerra per oltre un anno, con innumerevoli perdite da entrambe le parti. Era naturale che qualcuno morisse e, se qualcuno avesse desiderato la vendetta, allora avrebbe dovuto contare sulle proprie forze per ottenerla. Per questo finora non avevano aiutato la famiglia Lian.


Ma era stato Lin Ming ad uccidere Xuan Ji, il giovane più incredibile della loro stirpe e amato pronipote della persona più potente della Regione Demoniaca del Mare del Sud: Xuan Wuji. Si sarebbero sicuramente vendicati per questo, altrimenti sarebbero stati criticati e sottovalutati. Figuriamoci la perdita di reputazione, una volta che fossero tornati, Xuan Wuji non li avrebbe perdonati assolutamente se non fossero intervenuti.


Nonostante la stirpe Xuan avesse mandato due Anziani, uno dei due era negli stadi intermedi del del Nucleo, era ad un livello non inferiore a Lian Chengji!


All'improvviso la pressione su tutti loro era aumentata di molte volte!


“Sei Lin Ming?” Chiese l’Anziano negli stadi intermedi del del Nucleo di nome Xuan Zhan.


“Sì!” In quel momento era inutile nascondersi, Lin Ming lo ammise direttamente.


“In passato hai ucciso un uomo di nome Lei Mubai. Era il mio pronipote. Dato che lo hai ucciso, allora pagherai con la vita; è perfettamente giustificabile!”


Lin Ming sogghignò senza disturbarsi a rispondere.


“Anche mio nipote Lian Jie è stato ucciso da te!” Lian Chengji fissò Lin Ming con ferocia. Se avesse usato tutta la sua forza, sarebbe stato semplice uccidere il ragazzo.


Lin Ming sorrise:”Oh? L’ho ucciso? E allora? Senza menzionare la guerra del Mare del Sud, ma in questa landa selvaggia quanti discepoli degli altri Sect avete ucciso? Uccidere qualcuno e derubarlo non è così raro. Dato che tuo nipote mi ha attaccato, volevi che porgessi il collo così da potermi uccidere più velocemente?”


Gli occhi di Lian Chengji brillarono di luce fredda mentre sentiva queste parole. “Hai ucciso mio nipote e osi anche ammetterlo di fronte a me! Bene! Userò la forza per darti una lezione. I deboli possono solo porgere il collo e morire, qualsiasi resistenza che farai sarà inutile!”


Mentre parlava, Lian Chengji sporse un artiglio verso Lin Ming!


La vera essenza aveva creato un artiglio di sangue, accompagnato dal lieve lamento del vento e del tuono di un fulmine. Ovunque andasse, formava innumerevoli particelle di sabbia, formando un tornado cremisi. Il terreno fu fatto a pezzi da questa corrente terrificante.


Lian Chengji aveva intenzione di uccidere personalmente Lin Ming!


“Attento!” Mu Qianyu voleva aiutarlo, ma in quel momento venne bloccata da un altro Anziano.


Questa era la prima volta che Lin Ming affrontava un guerriero negli stadi intermedi del del Nucleo. Esisteva un enorme divario tra ogni livello, era normale che i giovani Houtian o al Circolazione potessero saltare livelli e lottare contro persone con una coltivazione superiore, ma nel del Nucleo pochi potevano saltare di livello. Perfino sconfiggere un guerriero di un livello superiore era incredibilmente difficile.


L’espressione di Lin Ming si incupì. Collegò la sua vera essenza al Seme del Dio Blasfemo.


Forza del Dio Blasfemo - apertura!


<em>Bang!</em>


La vera essenza altamente compressa esplose come un vulcano. I muscoli di Lin Ming iniziarono ad emettere degli scricchiolii, il potere della Tempra del Midollo era stato spinto fino al limite!


“Sigillo di Sangue Rotazione Assassina!”


14 Sigilli Bevitori di Sangue vorticarono sulla Selvaggia Alabarda Sanguigna. Questi sigilli che ignoravano completamente le leggi di soppressione di questo mondo erano il più grande vantaggio da cui Lin Ming stava dipendendo!


Un vortice di sangue tagliò l’artiglio di Lian Chengji. Il potere del fulmine percorse Lin Ming, fondendosi con lui come se fosse avvolto da uno spesso pitone cremisi!


<em>Ka ka ka!</em>


La vera essenza si scontrò con forza. L’artiglio di Lian Chengji fu fatto a pezzi dal Sigillo di Sangue Rotazione Assassina!


“Cosa?!”


Lian Chengji non riusciva a credere ai suoi occhi. La forza di Lin Ming superava già la sua comprensione, era come un generale infallibile!


Non poteva lasciare che questo ragazzino continuasse a vivere!


Questa era la prima volta che Lian Chengji provava paura mentre affrontava un junior Houtian. Non sapeva che tipo di tecnica segreta Lin Ming avesse usato per ottenere questo potere assurdo, ma era sicuro che anche se il ragazzo non avesse usato una tecnica segreta del genere, sarebbe comunque terrificante!


<em>Bang!</em>


L’artiglio esplose, ma anche il Sigillo di Sangue Rotazione Assassina collassò. Si formò un’enorme voragine e i granelli di sabbia sanguigni furono sollevati. Le onde d’urto fecero arretrare i praticanti di arti marziali attorno. Era inimmaginabile che si tenesse un incontro di questo calibro in questo mondo distrutto in cui la vera essenza era soppressa al 20%.


“Cielo! Com'è riuscito a resistere all'attacco di un maestro negli stadi intermedi del del Nucleo!”


“È davvero solo allo stadio Houtian?”


Tutti i coltivatori attorno erano scioccati, ma stavolta l’espressione di Lin Ming era cupa. Durante la collisione di un momento fa i suoi 14 Sigilli Bevitori di Sangue si erano disintegrati istantaneamente. Nonostante li avesse riformati, la loro luce era molto più spenta rispetto a prima. Un maestro negli stadi intermedi del del Nucleo era troppo forte, anche se la sua forza era repressa dalle leggi di questo mondo, era ancora così terrificante.


Lin Ming aveva attivato la Forza del Dio Blasfemo un momento fa per colpire a piena forza. Nonostante sembrassero alla pari, in realtà era lui quello in svantaggio. Inoltre il ragazzo non poteva mantenere per sempre questo stato!


Non poteva usare l’Annientamento Thunderfire. La sua Anima del Tuono e l’Essenza del Fuoco avrebbero avuto al massimo un effetto di supporto. In questa situazione dove la sua vera essenza era soppressa al 20%, anche se avesse usato l’Annientamento Thunderfire, sarebbe stato come lanciare un petardo contro Lian Chengji, non sarebbe stato sufficiente nemmeno a ferirlo.


Se Lin Ming aveva un vantaggio, questo era solo l’Arte della Grande Alabarda Selvaggia!


“Combatti!”


Lin Ming strinse i denti e il marchio tra le sue sopracciglia iniziò a brillare, emettendo un’aura misteriosa e antica.


Stava bruciando l'Essenza di Sangue della Fenice!


Lo slancio di Lin Ming aumentò all'improvviso!


“Cosa?!”


Lian Chengji era esterrefatto. L’aura di Lin Ming stava aumentando ancora?


In quell'istante, Lian Chengji non ebbe più il tempo di pensare. L’Arte della Grande Alabarda Selvaggia stava già puntando verso di lui. I Sigilli Bevitori di Sangue vorticarono attorno alla lama trasformandosi in un mulinello capace di inghiottire il vuoto.


“Umpf! Spaccati!”


Lian Chengji mosse le mani e formò un’aquila sanguigna con la sua vera essenza. La creatura gridò emettendo un forte intento omicida. La stirpe Lian era la più abile in questo tipo di tecniche.


Tuttavia quando gli artigli di sangue furono sul punto di afferrare la Selvaggia Alabarda Sanguigna, accadde una cosa incredibile. L’arma sembrò penetrare lo spazio arrivando istantaneamente di fronte a Lian Chengji!


“Uh?!”


Lian Chengji era scioccato. In questo momento critico, si ritirò mentre rilasciava decine di palmi cremisi, ricevendo il colpo!


Ma la direzione dell’attacco di Lin Ming cambiò all'improvviso. La Selvaggia Alabarda Sanguigna penetrò di nuovo nello spazio, scomparendo istantaneamente. Un momento dopo era arrivata di fronte al vecchio vestito di nero. Era l’Anziano che era stato ferito da Lin Ming e che ora si stava riprendendo.


Quando l’uomo vide l’alabarda arrivare, la sua espressione cambiò.


Cercò di sollevare la spada per ricevere questo colpo in arrivo, ma come poteva rivaleggiare con Lin Ming ora che era ferito?


<em>Pu!</em>


La Selvaggia Alabarda Sanguigna trapassò il dantian del vecchio, distruggendolo. Il Fulmine Malvagio Nemesi del Sangue sfrecciò in avanti portando con sé una lieve nebbia di essenza di sangue!


Un momento dopo l’essenza di sangue si condensò formando un nuovo Sigillo Bevitore di Sangue.


Il vecchio tremò, la sua espressione spenta era incredula e spaventata.
                                


                                



