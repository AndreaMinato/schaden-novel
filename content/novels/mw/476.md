---
weight: 476
title: Capitolo 476 - Aprire la Formazione
pubDate: 2025-12-15T08:37:10.224Z
tags:
    - mw
---


<em><strong>AVVISO: il questionario sotto ci servirà per migliorare novelle leggere e potrete<span class="text_exposed_show"> anche darci dei consigli su come farlo. Chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio. </strong>
-Schadenfreude</em>


<iframe src="https://docs.google.com/forms/d/e/1FAIpQLSeo0unRdMIBf3aRWdD8JUD65P86EIbkreC-y9P70iRrMhqvsg/viewform?embedded=true" width="760" height="500" frameborder="0" marginwidth="0" marginheight="0">Caricamento in corso...</iframe>


Non era ciò che desiderava Mu Yanzhuo? Che la setta prosperasse o no, tenevano di più alla loro sorte. Le persone povere di una potente nazione spesso erano in condizioni molto più misere rispetto ai ricchi di un paese povero.


“Un vero uomo dev'essere spietato, se non può sopportare la pressione e questiona le sue decisioni in base ad una cosiddetta morale od onore nei confronti della setta, allora non otterrà mai qualcosa di grande. Invece sarà ucciso, rimarrà solo una persona da schiacciare lungo il cammino del successo.” Mu Chihuo si volse a guardare Mu Qingshu e disse:”Cosa ne pensi? Qingshu?”


<em>Nota Traduzione: “Un vero uomo dev’essere spietato” (无毒不丈夫) letteralmente significa nessun veleno, nessun vero uomo.</em>


Il giovane strinse i denti, il suo sguardo era pieno di risentimento:”Grande Anziano, finché Lin Ming vivrà nell'Isola della Divina Fenice, non avrò un posto dove andare. Anche se ci fosse una minima possibilità di successo, ci scommetterei tutto!”


“Ahah, ben detto Qingshu! Questo è il modo di considerare le questioni importanti. Fratello Yanzhuo, dovrebbe provare ad essere deciso come suo nipote! Credo che il fratello Yanzhuo sappia valutare bene la situazione, che le mie parole siano vere o no. Solo che non l'ha ancora accettato! Non solo, avremo un maestro negli stadi avanzati del del Nucleo ad aiutarci. Avremo una sicurezza quasi totale di riuscire.”


Mu Yanzhuo strinse i denti e rifletté sulle sue opzioni. Credeva anche lui che la maggior parte delle parole di Mu Chihuo fossero vere. Fin dai tempi antichi la storia sarebbe dettata dai vincitori, se in futuro fosse salito al potere, sarebbe riuscito a creare la sua storia e stabilire le sue regole.


Mu Yanzhuo non era giovane, ma non era nemmeno troppo vecchio; aveva appena oltre 200 anni. Aveva ancora la possibilità di arrivare ad un alto livello. Inoltre doveva considerare non solo sé stesso, ma il suo clan e specialmente Mu Qingshu.


Pensando a questo, Mu Yanzhuo chiuse gli occhi. Quando li riaprì avevano uno sguardo cupo. In ogni caso non aveva più modo di ritirarsi. Se avesse dovuto farlo, si sarebbe impegnato fino alla fine.


“Fratello Chihuo, lo so già. In ogni caso non mi rimane un’altra via da prendere!”


“Ahah bene!” Mu Chihuo rise.


“Grande Anziano, avrei una piccola richiesta da fare...” Disse Mu Qingshu esitando.


Mu Chihuo sorrise lievemente e disse:”Vuoi Mu Qianyu, vero? Certamente, dopo che questa questione si sarà conclusa, Mu Qianyu sarà tua. Allora potrai fare tutto quello che vuoi di lei.”


Gli occhi di Mu Qingshu brillarono di gioia. Mentre pensava a cosa avrebbe potuto farle, le sue mani iniziarono a tremare.


Questa era la sua ossessione. Voleva distruggere il suo contegno nobile e violarla, soddisfacendo il suo folle desiderio. Lo desiderava da tempo. Fin da quando era stato sovrastato da Lin Ming e la sua autostima era stata danneggiata dalla orgogliosa Mu Qianyu, tutto questo risentimento si era accumulato e aveva formato un demone del cuore.


Se non avesse mutilato Lin Ming e conquistato Mu Qianyu non sarebbe mai riuscito ad eliminarlo e il flusso dei suoi pensieri non poteva scorrere liberamente.


Pensando al futuro, Mu Qingshu strinse i pugni con entusiasmo:”Aspetta Lin Ming. Distruggerò le tue arti marziali e ti farò rimanere bene a guardare mentre stuprerò Mu Qianyu. Otterrò la sua stirpe e sigillerò la sua coltivazione, la addestrerò finché non diventerà mia schiava. Lin Ming, prenderò tutto ciò che è tuo!”


Quando vide l’espressione folle di Mu Qingshu, Mu Yanzhuo non sapeva se rallegrarsene o intristirsi.


Molti di quei geni benedetti dal cielo erano stati lodati fin dalla nascita, tuttavia, se un giorno fossero stati superati da un’altra persona e avessero dovuto vivere sotto la sua ombra, avrebbero perso il loro onore, la loro posizione e perfino le donne che amavano. Sarebbe stato facile per prendere una strada sbagliata per poi farsi controllare dalla loro depravazione e dai loro impulsi malvagi.


Mu Qingshu ovviamente era in questa situazione. La sua ostilità era arrivata al punto da diventare un demone infestante. Naturalmente sarebbe stato un bene se avesse potuto eliminare questa ossessione, ma Mu Yanzhuo pensava che questo avrebbe solo portato Mu Qingshu nella via demoniaca.


Seguire i propri desideri, questo era ciò che facevano i coltivatori della via demoniaca.


Che fosse un bene o un male, non lo sapeva.


Mu Yanzhuo sentiva di non poter più cambiare nulla. Se non avesse permesso a Mu Qingshu di perseguire le sue ossessioni, la situazione sarebbe solo peggiorata. Fin dai tempi antichi, i geni erano incredibilmente orgogliosi. In alcune note storiche si parlava perfino di uomini saggi e intelligenti, come dei strateghi militari, che avrebbero vomitato sangue e sarebbero morti dopo essere stati sconfitti da qualcun altro.


Così Mu Yanzhuo poteva solo lasciare che la situazione si sviluppasse naturalmente. Quando il vecchio guardò il cielo, vide che era limpido e non c'era una sola nuvola nera. Non sapeva che ora fosse in questo mondo distrutto. “Fratello Chihuo, non è ancora arrivato questo maestro negli stadi avanzati del del Nucleo?”


Mu Chihuo disse:”Verrà. È già stato mandato il segnale, non dovrebbe metterci più di un’ora. Sia paziente...”


Dopo un'altra mezz'ora, un vecchio fece la sua comparsa nella landa selvaggia. Indossava degli abiti viola e le sue sopracciglia sembravano delle spade affilate.


Era il capo della setta del Fulmine Assoluto - Lei Jingtian!


“Capo della setta del Fulmine Assoluto?” Dopo che vide Lei Jingtian arrivare, Mu Yanzhuo sussultò. Non credeva che il maestro negli stadi avanzati del del Nucleo di cui aveva parlato Mu Chihuo sarebbe stato Lei Jingtian.


Ma riflettendoci un po’, Lei Jingtian era rimasto al culmine degli stadi intermedi del del Nucleo da molto tempo. Nell'ultimo anno era andato in isolamento per evitare di attirare l’attenzione e molto probabilmente per avanzare di livello.


“Capo della setta del Fulmine Assoluto, non ci vediamo da molto tempo!” Mu Chihuo porse i suoi saluti.


Dopo che era passato un anno e mezzo, l’aura di Lei Jingtian era diventata sempre più aggressiva e il suo corpo veniva percorso da lievi scintille. Anche se questo mondo distrutto sopprimeva la sua vera essenza al 20%, ogni sua azione era in grado di sconvolgere il mondo e l’energia Origin attorno a lui.


Lei Jingtian scorse con lo sguardo Mu Yanzhuo e Mu Qingshu. Si accigliò:”Questi due sono...”


“Non si preoccupi, è un Anziano dell’Isola della Divina fenice ed è dalla nostra parte.”


Lei Jingtian sapeva che Mu Chihuo aveva portato due persone in più perché aveva scoperto di essere troppo sotto pressione e quindi aveva cercato degli alleati. Ma questo non aveva a che fare con lui. Scosse le maniche e disse freddamente:”Umpf, non mi importa. Faremo come abbiamo già stabilito prima!”


“Naturalmente.” Mu Chihuo sorrise. Si sfregò le mani come se tutto fosse sotto il suo controllo...


......


In quel momento, al di fuori del Palazzo Imperiale del Dio Demone -


“Xuan Wuji, smetta di tenerci in sospeso, deve sapere il metodo per superare questa formazione!” Disse con rabbia il patriarca del clan del Drago del Fiume Nero. Aveva portato un membro del clan che aveva familiarità con le formazioni, ma anche dopo aver studiato la barriera per due ore, non aveva ancora fatto alcun progresso.


Per tutto questo tempo, Xuan Wuji aveva mostrato un sorriso di scherno, come se stesse ridendo di loro.


“Non ho alcun modo per superare questa formazione.” Xuan Wuji tenne le mani dietro la schiena dritta, come se fosse un mero spettatore.


“Non ha dei modi per superarlo?! Umpf, allora rimaniamo qui a perdere tempo insieme!” Il patriarca non credeva alle parole dell'uomo. Aveva deciso di seguirlo, se non avesse potuto ottenere nulla qui, non avrebbe comunque lasciato che Xuan Wuji ricavasse qualcosa da questo viaggio.
                                


                                



