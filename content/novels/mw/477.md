---
weight: 477
title: Capitolo 477 - []
pubDate: 2025-12-15T08:37:10.224Z
tags:
    - mw
---


<em>Titolo spoiler in fondo.
-Schadenfreude</em>


Xuan Wuji disse:”Si chiama formazione universale, è un sistema autonomo e il solo modo in cui consuma energia è quando viene attaccato. Può essere conservata per moltissimo tempo e consuma pochissima energia.”


Tutti rimasero in silenzio aspettando che Xuan Wuji continuasse la sua spiegazione. Ovviamente sapeva cos'era questa barriera. Se non avesse la sicurezza di poterla superare, allora non avrebbe pagato un prezzo così caro per aprire la via per questo antico campo di battaglia.


Tuttavia Xuan Wuji si fermò. Scorse tutti quanti con lo sguardo e disse lentamente:”Dovremmo discutere su come dividere i tesori del Palazzo Imperiale del Dio demone, no? Ho trovato la lettera dell’Imperatore demoniaco nelle antiche rovine e ho usato molte risorse per aprire la via per questo antico campo di battaglia. Dato che sono arrivato fin qui, non voglio dare agli altri il frutto del mio lavoro!”


Le ultime parole di Xuan Wuji erano intimidatorie, all'improvviso divampò un’aura imponente che apparteneva ad un coltivatore al terzo stadio della Distruzione.


Il motivo per cui aveva aspettato così tanto tempo e aveva lasciato che i membri del clan del Drago del Fiume Nero perdessero tempo come volevano era per fare questa dichiarazione. Senza di lui, nessuno di loro avrebbe potuto nemmeno pensare di ottenere i tesori del Palazzo Imperiale del Dio Demone!


“Sir Xuan, se non fosse stato per il nostro aiuto, crede che sarebbe riuscito ad aprire il tunnel spaziale da solo?” Disse lentamente il monaco dalle sopracciglia bianche del Grande Tempio Zen mentre univa le mani.


“Baimei, non ho alcun interesse nel negoziare con lei. Ciò che la mia Regione Demoniaca del Mare del Sud vuole è metà dei tesori del Palazzo Imperiale del Dio Demone. Per quanto riguarda il resto, può dividerli come vuole!” Disse con calma Xuan Wuji.


“Metà?!”


Quando tutti sentirono queste parole avide, gli Anziani degli altri Sect mostrarono espressioni scontente. Tra così tanti Sect, in realtà il Grande Tempio Zen era ancora più potente della Regione Demoniaca del Mare del Sud. Inoltre c'era anche Nanyun Wang a rappresentare tutti gli altri praticanti di arti marziali privi di Sect. Con L’Isola della Divina Fenice a rappresentare l’unione di tutte le organizzazioni minori, come potevano dividersi solo metà del bottino?


“Eheh!” Nanyun Wang sogghignò freddamente:”Vediamo se posso darle una svegliata!”


“Nanyun Wang, non credere che abbia paura di lei!” Xuan Wuji lo guardò in cagnesco, il suo intento omicida si stava scatenando.


“Che ne dice? Vuole provare ad affrontarmi?” Nanyun Wang avanzò con un tono di voce cupo. L’aura che stava emettendo era leggermente più forte di quella di Xuan Wuji. In termini di forza, Nanyun Wang era un massimo talento il cui nome tuonava per tutto il Mare del Sud, era più formidabile di Xuan Wuji.


Tutti gli Anziani attorno arretrarono per la pressione. Se questi due vecchi mostri decidessero di combattere qui, anche se la vera essenza era soppressa ad un mero 20%, erano esistenze che potevano muovere montagne. Nessuno degli Anziani voleva essere coinvolto in questa battaglia e morire per le onde d’urto provocate dallo scontro.


Mu Yuhuang e Mu Fengxian arretrarono insieme agli altri Anziani. Quando videro questa scena, poterono solo forzare un sorriso. Si aspettavano già che arrivare qui sarebbe stato estremamente difficile, ma non credevano che al primo ostacolo del Palazzo Imperiale del Dio Demone, qualcuno avrebbe cercato di approfittarsi della situazione. Se si fossero trovati di fronte ai tesori del Palazzo Imperiale del Dio Demone, allora non ci sarebbe stato il caos?


Di fronte ai propri interessi, questa sorta di unione vulnerabile e fragile sarebbe crollata immediatamente...


.....


Mentre tutte le organizzazioni stavano combattendo per le proprie opportunità, il tempo passò lentamente. In questo mondo distrutto non c'era modo di distinguere il giorno dalla notte e non si sapeva quanti giorni fossero passati.


Lin Ming recuperò lentamente le forze. Nonostante avesse usato la Pillola Inversione dello Yang e la Polvere di Ghiaccio Verde, era ancora in condizioni estremamente deboli.


Da quando avevano trovato un posto sicuro in cui rimanere, non era riuscito a camminare. Non si sapeva dove Zhang Zhan fosse andato o cosa stesse cercando, ma era tornato con un po' di legna, seta e una portantina. Quando Lin Ming si sedette all'interno, si sentì un po’ fragile.


Quando il Frammento del Cristallo dello Spirito aveva depurato il suo midollo, la pelle di Lin Ming era diventata più delicata e morbida. Se una persona non sapesse la sua identità, avrebbe visto solo un giovane dall'aspetto bello e delicato su una portantina, circondato da un gruppo di uomini e donne attraenti. Nel mondo mortale sarebbe sembrato uno scolaro di debole costituzione, un figlio di una famiglia ricca che stava viaggiando.


Tre giorni dopo circa, le sue condizioni migliorarono. In questi giorni aveva recuperato abbastanza delle sue forze. Era guarito velocemente perché aveva mangiato delle pillole di alta qualità e la sua vitalità era formidabile. Altrimenti, mangiando la Pillola Sangue Scarlatto sarebbe stato normale rimanere confinati a letti per uno o due mesi.


Mentre passavano altri giorni, superarono la landa selvaggia e arrivarono a delle rovine di templi e palazzi.


Anche se erano passate decine di migliaia di anni, queste costruzioni erano ancora per lo più preservate. Con edifici su così larga scala, era facile immaginare che questo fosse stato un Sect di sesto livello e che doveva aver trascorso dei periodi incredibilmente prosperi.


Fin dall'inizio, quando i discepoli videro questi palazzi, si riempirono di speranza e anticipazione, ma dopo che entrarono, rimasero delusi. L'interno era caotico, sembrava fosse stato già saccheggiato e non era rimasto nulla.


Per quanto riguarda altre costruzioni, erano protette da delle formazioni. Se qualcuno avesse provato ad entrare, sarebbero stati respinti e alcuni discepoli erano rimasti perfino feriti.


Questo fece sospirare d’ammirazione i discepoli dell’Isola della Divina Fenice. Queste formazioni erano resistite per decine di migliaia di anni e non erano state danneggiate. Era inconcepibile.


“Le formazioni dei tempi antichi sono incredibili.” Disse Mu Qianyu con convinzione mentre era accanto a Lin Ming.


Quando non sentì una risposta, Mu Qianyu si girò a guardare il ragazzo, ma vide che Lin Ming aveva abbassato la testa come se fosse assorto.


In realtà, fin da quando era entrato in queste rovine, aveva sentito sempre di più che fossero familiari.


Quando aveva rovistato tra i ricordi dell’Imperatore Demoniaco, aveva sigillato questo tipo di informazioni. Credeva che sarebbero state inutili, ma aveva trovato qualcosa di simile qui.


Solo che questo posto era stato abbandonato da molto tempo; non corrispondeva molto ai suoi ricordi.


Questo posto, se aveva ragione, doveva essere il padiglione dei discepoli della corte interna del Palazzo Imperiale del Dio Demone. A cento chilometri di distanza da lì doveva esserci il tempio principale del Palazzo Imperiale del Dio Demone e anche le camere dell’Imperatore Demoniaco!


Il giardino medicinale in cui era stata piantata la Radice Draconica del Nirvana era proprio lì!


Pensando a questo, Lin Ming ebbe difficoltà a calmarsi. Sarebbe dovuto partire per cercare di trovare la Radice Draconica del Nirvana?


Ma quando si ricordò quanti maestri della Distruzione erano presenti, capì che le possibilità di ottenere una Radice Draconica del Nirvana erano quasi nulle. Non importava se quei coltivatori avessero una soppressione della vera essenza fino ad un mero 20%, sarebbero capaci di ucciderlo istantaneamente.


Non c'ra modo di affrontare quei vecchiacci. Avrebbe potuto farlo solo se la loro vera essenza fosse soppressa all’1-2%, solo allora avrebbe avuto un briciolo di speranza.


Tuttavia era impossibile.


“Lin Ming, a cosa stai pensando?” Chiese Mu Qianyu.


Lin Ming scosse la testa:”Niente, stavo solo pensando al Palazzo Imperiale del Dio Demone. Mi chiedo come l’onorabile maestra se la stia cavando.”


Mu Qianyu sorrise:”Non preoccuparti, la Maestra e l’Antenata non proveranno a lottare per la Radice Draconica del Nirvana, per loro sarebbero sufficienti delle piccole opportunità fortunate. Inoltre si sono accordate con il Grande Monaco Baimei, non dovrebbero avere alcun problema.”


“Sì.” Lin Ming annuì. In quel gruppo di guerrieri, Mu Fengxian e Mu Yuhuang erano le più deboli. Naturalmente non sapevano se sarebbero riuscite ad ottenere la Radice Draconica del Nirvana.


Mentre esploravano le rovine dei padiglioni, Lin Ming superò la corte centrale dove si esercitavano i discepoli. Come previsto scoprì che c’era una formazione illusoria in cui si allenavano i discepoli della corte interna; era quasi uguale a quello dei ricordi dell’Imperatore Demoniaco.


Questo antico altare aveva resistito ad un lungo periodo di tempo, ma era ancora completo. La formazione e i simboli dell’altare erano sepolti da un profondo strato di polvere, ma erano ancora intatti.


A parte la formazione illusoria, ce n'era anche una di trasmissione. Se ricordava bene, poteva trasportare una persona alla piazza centrale di questo mondo distrutto. E una volta lì era capace di trasmettere al Palazzo Imperiale del Dio Demone.


Mentre rifletteva, sentì un po’ di rimpianto. Avrebbe potuto usare questa formazione per andare a dare un’occhiata nel Palazzo Imperiale del Dio Demone?


Sfortunatamente aveva assorbito solo un po’ dei ricordi dell’Imperatore demoniaco e conosceva poco la disposizione interna del Palazzo Imperiale del Dio Demone. Non sapeva che tipo di trappole o passaggi segreti ci fossero all’interno.


Se fosse entrato nel palazzo, non avrebbe avuto alcun vantaggio. Poteva essere ucciso facilmente da quei Supremi Esperti. Anche se avesse avuto un grande colpo di fortuna e fosse riuscito a raccogliere la Radice Draconica del Nirvana, sarebbe stato derubato. Mu Fengxian non poteva proteggerlo.


Pensando a questo, Lin Ming esitò. Non era una persona timida nei confronti delle opportunità, altrimenti non si sarebbe intrufolato nella caverna del Drago del Fiume da solo, ma stavolta le sue possibilità erano praticamente nulle. Se avesse deciso di cercare la Radice Draconica del Nirvana, non sarebbe stata un atto risoluto o saggio, ma solo una pazzia che lo avrebbe condotto alla morte.


“Apprendista junior Lin, sei interessato a questa formazione?” Chiese Mu Qianyu quando vide Lin Ming fermo sul posto da molto tempo.


Nonostante non conoscesse nulla riguardo le antiche formazioni, Mu Qianyu sentì subito i principi complessi dietro le rune. Ogni simbolo emanava un’aura raffinata e antica. Mu Qianyu sapeva che Lin Ming aveva qualche esperienza con le formazioni antiche, così chiese:”Che genere di formazione è questa?”


“Questa è una formazione illusoria che usavano i discepoli della corte interna; non ha un vero potenziale offensivo.” Rispose Lin Ming.


“Oh, ahah, l’Apprendista Junior è davvero esperto.” Mu Qianyu aveva rinunciato a comprendere le capacità del ragazzo. Aveva solo bisogno di uno sguardo per capire che tipo di effetto avesse questa formazione.


Le tecniche del Dao delle formazioni non potevano essere comprese velocemente, anche con la migliore delle eredità. Richiedeva molto tempo e una percezione eccellente.


Visto che le forze dell’Isola della Divina Fenice non avevano trovato nulla di prezioso in questo padiglione, se ne andarono. Lin Ming invece non entrò nella formazione, si limitò a guardarla mentre scompariva dal suo raggio visivo.


Mu Qingyi disse:”Ci sono altre rovine di fronte. Andiamo a dare un’occhiata, potremmo riuscire a trovare qualcosa di prezioso lì...”


Mu Qingyi non riuscì a finire di parlare che risuonò una risata oscena dal cielo:”Eheh, non c’è bisogno. Ho già esplorato queste rovine e non è rimasto nulla per voi!”


Mu Qingyi, Mu Qianyu e Lin Ming cambiarono espressioni. Se qualcuno si fosse avvicinato senza che loro lo potessero percepire, questo significava che doveva essere un coltivatore negli stadi avanzati del del Nucleo!


Lin Ming guardò verso l’altro e le sue pupille si rimpicciolirono.


Era davvero quel vecchio!



