---
weight: 4780
title: Capitolo 478 - []
pubDate: 2025-12-15T08:37:10.224Z
tags:
    - mw
---


<em>Titolo spoiler in fondo.
-Schadenfreude</em>


Un vecchio dalle sopracciglia a forma di spada stava fluttuando sopra di loro, indossava un abito viola con sette stelle ricamate sul petto! Attorno al suo corpo saettavano innumerevoli scariche elettriche che scricchiolavano. Questa era l’intensità turbolenta dell’energia Origin di tipo fulmine.


Era il capo della setta del Fulmine Assoluto, Lei Jingtian!


“Sta volando!”


Mu Qingyi impallidì. Dopo che erano entrati in questo mondo distrutto, non erano riusciti ad andare lontano, avevano perso le capacità di volare ed erano stati costretti ad atterrare, ma questo Lei Jingtian era ancora capace di volare.


Questo dimostrava quanto fosse formidabile un maestro negli stadi avanzati del del Nucleo.


Ogni stadio del del Nucleo era separato da un enorme divario. Combattere qualcuno con una coltivazione superiore era estremamente difficile. Perfino dei talenti di livello Sacro come Mu Bingyun e Mu Qianyu sarebbero riusciti a superare due stadi dopo aver raggiunto il del Nucleo.


Per loro un maestro negli stadi avanzati del del Nucleo era invincibile.


“Quando sei entrato?” Mu Qingyi ricordava chiaramente che Lei Jingtian non era presente quando erano entrati nel mondo distrutto.


“Eheh, la mia posizione è un po' problematica. Quel vecchio stolto di Xuan Wuji mi ha già biasimato per la morte di Lei Mubai, naturalmente non potevo mostrarmi. Dopo che ogni grande Sect è entrato nell'antico campo di battaglia, sono rimaste alcune centinaia di discepoli, non è stato troppo difficile nascondersi tra di loro!” Disse con orgoglio Lei Jingtian.


“Cosa vuoi?” Chiese Mu Qingyi in allerta. Non era così ingenua da pensare che fosse venuto solo per salutarli.


“Eheh, secondo te?” Lei Jingtian sorrise e all’improvviso il potere del fulmine nel suo corpo si scatenò. Una vasta rete viola sfrecciò verso di loro!


La rete era ampia diverse centinaia di piedi ed era estremamente veloce; sembrava un’illusione.


Mu Qingyi non si immaginava che Lei Jingtian avrebbe attaccato all'improvviso.


“Rompiti per me!” Mu Qingyi brandì la sua spada e menò un fendente verso la rete.


Le pupille di Lin ming si rimpicciolirono e tirò fuori la Lancia della Cometa Viola dal suo anello spaziale per poi attaccare la rete. Allo stesso tempo anche le sorelle Mu, il Settimo Anziano e il Nono Anziano da poco guarito fecero lo stesso.


<em>Chi chi chi!</em>


Sei aure di vera essenza colpirono l’elettricità, ma nonostante alcune delle maglie della rete fossero state spezzate, non svanirono, invece si trasformarono in piccole scariche elettriche che piovvero sul gruppo.


Caddero su venti discepoli di basso livello. Dopo essere stati colpiti, iniziarono a vedere innumerevoli immagini, alcuni praticanti di arti marziali Xiantian non riuscirono a sopportarlo e crollarono a terra.


Dopodiché furono seguiti da quelli negli stadi intermedi e avanzati...


In pochi respiri di tempo, a parte i sei praticanti di arti marziali dalla forza uguale ad un maestro al del Nucleo, gli ultimi venti discepoli erano caduti a terra privi di sensi.


Mu Qingyi aveva un'espressione cupa. Lei Jingtian aveva usato un attacco dell'anima. Aveva già sentito che il capo del Fulmine Assoluto aveva un’Anima del Tuono particolare che si chiamava Luce Illusoria.


Secondo le leggende, la Luce Illusoria era un'Anima del Tuono nata nel corpo di un’antica bestia marina di tipo fulmine. La sua abilità naturale era di distruggere lo spirito. Con la sua coltivazione, per Lei Jingtian era facile fare perdere coscienza a venti praticanti di arti marziali Xiantian.


Mu Qingyi strinse la sua spada con la fronte fradicia di sudore. Se avessero davvero combattuto, sarebbero stati spacciati. Lin Ming aveva già mangiato una Pillola Sangue Scarlatto ed era impossibile che ne assumesse un’altra dopo un tempo così breve.


Se qualcuno avesse dovuto usare una Pillola Sangue Scarlatto, sarebbe stata lei stessa, Mu Qianyu o Mu Bingyun.


Più giovani si era e più forte sarebbe stata la loro forza vitale. Se avessero mangiato una Pillola Sangue Scarlatto, gli effetti collaterali sarebbero stati minori. Se qualcuno di vecchio come Mu Qingyi avesse assunto una pillola del genere, allora avrebbe corso un grave pericolo. La sua coltivazione poteva diminuire e avrebbe perfino rischiato di morire!


Non solo, gli effetti della Pillola Sangue Scarlatto non erano normali, Lin Ming era un’eccezione. Se Mu Qingyi l’avesse assunta, la sua forza sarebbe riuscita a stento a sfiorare quella di un maestro negli stadi intermedi del del Nucleo. Non sapeva se sarebbe riuscita a sconfiggere Lei Jingtian a quel punto.


“Cosa vuoi?”


“Eheh, mi è stato chiesto di eliminare una certa fonte di guai.” Mentre parlava, Lei Jingtian volse lo sguardo verso Lin Ming.


Il ragazzo sogghignò internamente; questo vecchio era davvero venuto per lui?


Mu Qianyu si raggelò e si mise di fronte a Lin Ming. Il ragazzo non era al picco delle sue condizioni. Se avessero davvero combattuto con Lei Jingtian, allora avrebbero avuto la peggio.


Mentre guardava Lei Jingtian, Mu Qingyi sembrava incerta.


Gliel'aveva chiesto qualcuno?


I primi a cui pensò erano Mu Chihuo e Mu Yanzhuo.


Erano impazziti? Il loro odio aveva raggiunto il punto da non badare più alla propria coltivazione o alla propria stirpe? Non erano nemmeno acerrimi nemici, anche se avessero ucciso Lin Ming cosa avrebbero ottenuto? Se avessero tradito apertamente la setta, avrebbero subito la punizione dell’Isola della Divina Fenice. Ne valeva la pena?


Non importava quanto ci pensasse, Mu Qingyi non capiva come credevano di poter sfuggire alla punizione del contratto di sangue.


“Allora è così.” L’espressione di Lin Ming conteneva un tocco di ironia. Mosse le mani scambiando la Lancia della Cometa Viola con la Selvaggia Alabarda Sanguigna. “Sono davvero il vostro nemico comune, il nemico del tuo nemico è un amico. Mu Chihuo ha già complottato con te da molto tempo. Hai fatto svenire i discepoli più deboli per non ferirli probabilmente su sua richiesta. Sembra che abbia qualche scrupolo dopotutto; non osa massacrare liberamente. Deve averti informato anche della nostra posizione, vero?”


Mu Chihuo era il capo delle forze dell’Isola della Divina fenice in origine. Non sarebbe stato strano se avesse avuto qualche tipo di metodo di localizzazione.


Lin Ming non aveva la stessa mentalità di Mu Qingyi e non era convinto che il contratto di sangue fosse inviolabile, quindi era in grado di capire chiaramente la situazione.


In quel momento risuonò una risata smodata da lontano. Arrivarono due vecchi e un giovane; di fronte c’era Mu Chihuo.


In quel momento aveva un’espressione trionfante. Dietro di lui, Mu Yanzhuo aveva un'espressione cupa e agitata. Mentre Mu Qingshu sembrava estremamente soddisfatto, come se stesse già immaginando il modo in cui Lin Ming sarebbe morto.


“Ahah, ragazzo, ben detto. Sono proprio io a volerti uccidere! Finché vivrò, tutti i discepoli si sottometteranno a me, naturalmente non li ferirei!”


“Oh? Così sembra che tu abbia un modo per superare le costrizioni del contratto di sangue?” Mentre guardava l'espressione sicura di Mu Chihuo, Lin Ming non era sicuro di quali fossero i suoi piani. Anche se avesse infranto il contratto e lo avesse ucciso senza problemi, cosa sarebbe riuscito a fare? Mu Fengxian non lo avrebbe perdonato.


L’unico metodo era di uccidere tutti i presenti, facendo tacere ogni testimone.


Tuttavia se Mu Chihuo avesse ucciso così tanti talenti dell'Isola della Divina Fenice solo per una qualche ostilità, avrebbe dovuto perdere tutta la sua razionalità e diventare pazzo.


“Mu Chihuo! Sei impazzito?! Vuoi ribellarti contro la setta?!” Mu Qingyi era infuriata. Diede un'occhiataccia a Mu Chihuo desiderando di poterlo fare a pezzi.


“Ribellarsi? No, naturalmente no!” Mu Chihuo scosse la testa. “Sono nato nell’Isola della Divine Fenice, perché dovrei ribellarmi? No, desidero solo riprendermi ciò che è mio!”


“Ciò che è tuo?”


“Potere! Autorità! Metodi di coltivazione!” Mentre parlava, Mu Chihuo mostrò uno sguardo pieno d'odio. Non gli era stato concesso di meditare sugli otto strati delle ‘Divine Cronache Proibite dell’Uccello Vermiglio’, come poteva non provare odio!


“Mu Qingyi, desidero solo che muoia Lin Ming e non voglio ferirti. Se ti ritiri, ti lascerò andare.”


“Scordatelo!” Mu Qingyi brandì la sua spada con uno sguardo deciso.


“Umpf! Sembra che non ti importi più della tua vita!” Mu Chihuo volse lo sguardo verso gli altri:”E voi, desiderate anche voi morire?”


Non c’era bisogno di menzionare che decisione avessero preso. Per quanto riguarda il Settimo e il Nono Anziano, non risposero. Si limitarono a tirare fuori le loro spade e andarono di fronte a Lin Ming. Il loro intento era ovvio.


Se questa battaglia si fosse tenuta prima dello scontro con la Regione Demoniaca del Mare del Sud, allora forse sarebbero stati indecisi, tuttavia Lin Ming aveva mangiato una Pillola Sangue Scarlatto e aveva lottato aspramente per ribaltare le sorti della battaglia.


D’altra parte Mu Chihuo e Mu Yanzhuo erano scappati durante un momento così critico. Poi, pochi giorni dopo, erano andati a cercare Lei Jingtian per affrontarli. Se si fossero arresi al nemico e avessero tradito la loro morale, tanto valeva rinunciare alla propria umanità.


“Eheh, bene allora non ho nient’altro da dire. Non voglio ferirvi, ma mi state costringendo a farlo.” Mu Chihuo brandì la sua spada. Sperava che la Luce Illusoria di Lei Jingtian li avrebbe fatti svenire, ma sfortunatamente erano troppo forti. Potevano solo combattere ora.


Mu Qingshu sorrise con ferocia:”Lin Ming, stavolta morirai. Lei Jingtian, il Grande Anziano e mio nonno sono qui. Con loro tre mi chiedo come farà il vostro gruppo di spazzatura a fermarli! Non ti preoccupare non ti ucciderò, distruggerò le tue arti marziali e ti farò soffrire un fato peggiore della morte. Mi occuperò dell’Apprendista Senior Mu per te e ti farò guardare mentre mi trastullerò con lei.” Mu Qingshu mandò una trasmissione di vera essenza a Lin Ming.


Nonostante il ragazzo avesse sempre pensato che Mu Qingshu fosse un idiota, era certo di una cosa: era impossibile per loro fermare gli sforzi combinati di Lei Jingtian e Mu Chihuo.


Figuriamoci mentre non poteva mangiare una Pillola Sangue Scarlatto, anche se l’avesse assunta usando la Forza del Dio Blasfemo e il sangue dell’Antica Fenice, Lin Ming sarebbe stato messo alle strette da Lei Jingtian. Non solo, sarebbe riuscito a resistere per soli trenta respiri di tempo. Avrebbe perso sicuramente!


E questo contando solo Lei Jingtian. Se si fossero uniti anche Mu Chihuo e Mu Yanzhuo, non ci sarebbe stata alcuna possibilità di vittoria.


L’espressione di Lin Ming divenne solenne. In tal caso c'era un solo modo...


Le sue mani si mossero e un talismano di giada apparì nel suo palmo. Lin Ming mosse le labbra lievemente mandando una trasmissione di vera essenza a Mu Qianyu:”L'Antenata ti ha dato un Simbolo di Fuga?”


“Simbolo di Fuga? Cos’è?” Mu Qianyu era sbalordita.


Quando sentì questa risposta, Lin Ming si incupì.


Mu Fengxian gli aveva dato tre pillole e una borsa di seta. Tre Pillole Inversione dello Yang e una Pillola Sangue Scarlatto, ma nella borsa c’era un Simbolo di Fuga. Usandolo avrebbe trasportato il proprietario a qualche centinaia di chilometri di distanza. Questo talismano preziosissimo era stato scoperto da Mu Fengxian in qualche antica rovina. Non era un'esagerazione dire che questo tesoro era un'ancora di salvezza.


Lin Ming credeva che Mu Qianyu e Mu Bingyun ne possedessero uno, non si immaginava che sarebbe stato l’unico...


Si stava mettendo male... I palmi di Lin Ming divennero fradici di sudore mentre teneva il talismano. Non avrebbe osato lasciare Mu Qianyu qui...



