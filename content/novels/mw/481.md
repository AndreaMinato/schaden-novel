---
weight: 4810
title: Capitolo 481 - La disperazione di Mu Qingyi
pubDate: 2025-12-15T08:37:10.225Z
tags:
    - mw
---


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.</strong>
-Schadenfreude</em>


***


<em>Hong hong hong!</em>


Il fuoco e il fulmine si scontravano in continuazione con la barriera protettiva. Tuttavia la tenda brillante di luce rimase imperturbata. Figuriamoci rompersi, non si stava nemmeno attenuando.


In questo mondo distrutto dove il potere della vera essenza era soppressa dalle leggi, il potere di Mu Chihuo e di Lei Jingtian era limitato. I loro attacchi non avevano alcun effetto.


Dopo che passò un quarto d’ora, non avevano ancora fatto alcun progresso. Mu Qinghshu era senza fiato, stava ansimando.


“Tu! Vieni e aiutami ad attaccare!” Mu Qingshu ordinò a Mu Qingyi.


Dopo che Lin Ming e Mu Qianyu se n’erano andati, gli altri non erano riusciti a resistere minimamente a Lei Jingtian. Erano stati tutti paralizzati dall'energia dell’uomo e rimasero rinchiusi in una prigione di fulmine.


In quel momento il dantian di Mu Qingyi era sigillato da un marchio di luce; non poteva circolare la sua vera essenza.


Quando sentì un comando così stupido, Mu Qingyi lo guardò con sdegno. Sogghignò e disse:”Sei stupido? Credi che ti aiuterei a rompere la barriera difensiva? Sono le parole di un folle! Scordatelo! Se vuoi uccidermi, allora fallo!”


“Ucciderti?” Mu Qingshu rise:”So che non temi di morire, ma non ho intenzione di ucciderti. La tua vecchia vita potrebbe essere utile in futuro, ma se non ci aiuterai, allora... eheh...”


Mentre parlava, Mu Qingshu volse lo sguardo verso Mu Bingyun e si leccò le labbra con lascivia:”Che bellissima donna, sei molto simile a tua sorella. Anche se non posso avere lei, tu potresti compensare un po’ del mio rimpianto...”


L’espressione di Mu Bingyun cambiò istantaneamente e i suoi occhi emanarono un gelido intento omicida.


A parte lei, anche gli altri discepoli si riempirono di furia quando sentirono le parole di Mu Qingshu.


“Tu! Bestia!” Mu Qingyi era così arrabbiata da sputare sangue. Mu Qingshu aveva davvero osato dire parole così oltraggiose!


“Qingshu, non perdere tempo ora. Prima uccidi Lin Ming, poi mettiti a parlare! Non solo, se torniamo nell’Isola della Divina Fenice, dovrai controllarti e non superare i limiti!” Mu Yanzhuo si accigliò e mandò una trasmissione di vera essenza a Mu Qingshu.
Se avesse puntato a Mu Qianyu sarebbe stato diverso, in passato aveva provato a farlo sposare con lei perché il sangue dell’Uccello Vermiglio sarebbe stata utile a suo nipote, ma ora il suo desiderio nei confronti di Mu Bingyun era dettato solo dalla lussuria. La stirpe del Luan Blu era inutile per Mu Qingshu.


Tuttavia il giovane ignorò Mu Yanzhuo e fissò con avidità Mu Bingyun. Il suo sguardo era selvaggio e feroce e mentre la guardava, si agitò. Mu Bingyun era gelida come una nuvola di ghiaccio, ma era comunque una bellezza incredibile. Pensava sempre con più intensità che sarebbe stato estremamente piacevole violare la gemella di Mu Qianyu.


L’espressione di Mu Bingyun diventò ancora più gelida. La sua mano destra si girò, rivelando un pugnale luminoso.


“Vuoi suicidarti? Puoi provare, ma con la tua vera essenza sigillata vedremo chi sarà più veloce.” Mu Qingshu sorrise mentre avanzava. Era vero che in questa situazione sarebbe stato più rapido, non solo, una ferita da coltello non l'avrebbe uccisa immediatamente. Avrebbe potuto guarirla con medicine.


“Mu Qingshu, sei perfino peggiore di un animale!”


Mu Qingyi lo insultò e cercò di dargli uno schiaffo. Tuttavia Mu Qingshu schivò facilmente il palmo e scagliò un calcio contro lo stomaco della vecchia, che tossì miserabilmente e cadde all’indietro.


“Umpf, vuoi morire.”


Mu Qingshu sbuffò freddamente, guardandola con sdegno mentre avanzava di nuovo. Anche i discepoli di livello inferiore furono respinti da lui.


Quando vide il panico negli occhi dei discepoli e la reazione di Mu Bingyun, il giovane sentì una piacevole sensazione di vendetta, come se stesse sfogando tutta l’indignazione che aveva sofferto nell'ultimo anno.


Mu Bingyun strinse il suo pugnale, l’intento omicida stava aumentando mentre guardava con ferocia Mu Qingshu, ma il giovane sembrava davvero indifferente. Continuò ad avvicinarsi dicendo:”Una rosa ha davvero le sue spine. Adoro i tuoi occhi. Anche se la tua vera essenza è completamente sigillata, il tuo sguardo rivela quanto vuoi uccidermi. Davvero spaventoso! Eheheh!”


“Se devi biasimare qualcuno, allora biasima Lin Ming. È stato lui a costringerci a fare tutto questo. Se non avesse mandato via Mu Qianyu, allora i miei pensieri scorrerebbero liberamente e non avrei iniziato a prendere di mira te. Ah, Lin Ming è stato crudele a lasciarti qui, perché non ti ha aiutato a scappare... eheh...”


Mentre parlava, Mu Binghu era già arrivato a poche decine di passi da Mu Bingyun, ma in quel momento Mu Qingyi mostrò uno sguardo addolorato. Disse con un tono pietoso:”Fermo! Prometto che vi aiuterò!”


“Cosa?”


“Vi aiuterò ad attaccare la formazione insieme, fermatevi.” Mu Qingyi si morse le labbra. Per lei Mu Bingyun era come una nipote. Non poteva rimanere a guardare senza fare nulla mentre veniva rovinata.


“Qingshu, torna indietro e smettila di perdere tempo, dobbiamo considerare il quadro più grande ed uccidere Lin Ming. Altrimenti sarebbe impossibile vivere per noi.” Mu Chihuo naturalmente considerava l’assassinio di Lin Ming la massima priorità, altrimenti non sarebbe riuscito a sfuggire ai limiti del contratto di sangue e la sua stirpe e la sua coltivazione si sarebbero sciolte nel giro di sei mesi.


Se avesse avuto l’aiuto di Mu Qingyi, avrebbe rotto questa barriera più velocemente.


<em>’Maledetto vecchio, sta rovinando il mio divertimento.’</em> Imprecò mentalmente Mu Qingshu. Non osava disubbidire agli ordini di Mu Chihuo.


Lei Jingtian avanzò e avvolse Mu Bingyun con dei fulmini sigillando completamente i suoi movimenti; non voleva che si uccidesse in qualche modo.


Poi sciolse il sigillo di coltivazione che aveva posto su Mu Qingyi, che strinse i denti e cercò di rompere la barriera difensiva insieme a loro. Non osava immaginarsi cosa avrebbe fatto Mu Qingshu una volta rotta la barriera e dopo aver ucciso Lin Ming.


Non aveva altra scelta, non poteva rimanere a guardare mentre Mu Bingyun veniva rovinata in quel modo. La sola speranza che avevano era di essere salvati se fosse riuscita a temporeggiare...


“Vecchia scarpa, ti consiglio di non fare qualche trucco. So bene quanta forza stai usando!” Sbuffò freddamente Lei Jingtian.


Mu Qingyi si sentì come se qualcuno le stesse infilzando il cuore con un coltello. In quel momento non ebbe altra scelta se non usare tutte le sue energie e pregare che la formazione fosse abbastanza potente da resistere agli attacchi di un altro maestro agli inizi del del Nucleo.


“Lin Ming, per favore perdonami. Stavolta devo essere egoista...”


......


Mentre Mu Chihuo, Lei Jingtian e gli altri attaccavano la barriera, Lin Ming era al centro della formazione tranquillo come un lago.


Di fronte a lui apparì un’enorme ombra che tremò come uno schizzo d’acqua e poi diventò solida fino a formare un Demone Gigante alto dieci metri. Teneva una grande ascia in mano e il suo corpo era ricoperto di catene, la sua coltivazione era agli inizi del del Nucleo.


In passato, questa formazione d’assalto era il luogo in cui i discepoli del Palazzo Imperiale del Dio Demone si allenavano. Era simile alla Formazione Ten Thousand Killing della Valle dei Sette Misteri in cui apparivano solo fantasmi. Anche se era simile ad un vero incontro, una persona che vi entrava non sarebbe morta.


Una volta sperimentata l'illusione dell'essere 'uccisi' uno sarebbe stato espulso dalla formazione.


Lin Ming poteva sconfiggere facilmente il Demone Gigante agli inizi del del Nucleo, ma dopo averlo fatto sarebbe apparso un nemico ancora più forte. Il ragazzo avrebbe potuto sconfiggere quattro o cinque nemici di fila al massimo prima di essere scagliato via dalla formazione. Quando sarebbe accaduto, poteva immaginarne le conseguenze!


Lin Ming chiuse gli occhi per concentrarsi tralasciando ogni distrazione e illusione. Seguì con cautela le istruzioni dei ricordi su come superare la formazione e gradualmente, passo dopo passo, avanzò.


Il suo obiettivo qui non era di allenarsi, ma di superare la formazione illusoria per raggiungere quella di teletrasporto che era in grado di raggiungere il centro di questo mondo distrutto. Da essa comunque si poteva andare ovunque in questo mondo distrutto; si poteva perfino arrivare al Palazzo Imperiale del Dio Demone.


Solo un quarto d’ora fa Lin Ming aveva pensato di usare questa formazione per dirigersi al palazzo imperiale. Aveva esitato e alla fine aveva deciso di rinunciare. Dopotutto era troppo difficile competere per la Radice Draconica del Nirvana contro un gruppo di vecchi maestri della Distruzione.


Ma non credeva che in così breve tempo sarebbe stato costretto in queste condizioni. Sembrava che il Palazzo Imperiale del Dio Demone sarebbe stata l’unica via di fuga per Lin Ming.


“Roar!”


Il Demone Gigante ululò, sollevò la sua grande ascia e si precipitò verso Lin Ming, che arretrò e fece tre passi a sinistra. All'improvviso il paesaggio cambiò e il mostro scomparì.


Passo dopo passo, Lin Ming si avvicinò alla formazione di teletrasporto. Ripensava a Mu Qianyu e al sorriso sinistro e ignobile di Mu Qingshu. L’umore del ragazzo in realtà sembrava calmo, il suo silenzioso intento omicida era represso e stava aspettando di scatenarsi.


La formazione di trasmissione era qui!


La barriera illusoria dei discepoli era importante per il palazzo imperiale. Naturalmente sarebbe stata connessa ad una formazione di trasmissione per facilitare la comunicazione. Altrimenti nel mondo ampio migliaia di metri e con delle leggi che limitavano il volo sarebbe stato estremamente inconveniente mandare messaggi.


Lin Ming posò due pietre di vera essenza di medio livello sulla formazione e iniziò a seguirne i principi secondo i suoi ricordi.


Una debole luce lo coprì. Sentì lo spazio distorcersi attorno a lui, l'ambiente circostante stava diventando sfocato...


......


Nella zona centrale di questo mondo distrutto, un altare lungo 100 piedi stava fluttuando a mezz'aria. Aveva ogni sorta di simboli e rune incisi su di esso, tutti antichi.


Attorno c’erano dieci altari più piccoli. Erano tutti avvolti da uno strato di pallida luce bianca, emanavano una sensazione serena e misteriosa.


Un momento dopo una luce spenta brillò su un altare di pietra. Un giovane ferito apparì sopra di esso, era Lin Ming.


Questo singolo teletrasporto aveva attraversato centinaia di chilometri.


Lin Ming usò la Selvaggia Alabarda Sanguigna come supporto per alzarsi e poi quasi cadde di nuovo stordito. Era davvero in pessime condizioni.


Toccò il suo anello spaziale e tirò fuori l’altra Pillola Inversione dello Yang che Mu Fengxian gli aveva dato, la inghiottì e si sedette a meditare.


Non si preoccupava che Mu Chihuo trovasse la formazione di teletrasporto, era impossibile attivarla senza capirne i principi.


Mentre sfuggiva alla formazione illusoria, Lin Ming aveva già pensato ad un piano folle.
                                


                                



