---
weight: 4830
title: Capitolo 483 - Luce Bianca
pubDate: 2025-12-15T08:37:10.225Z
tags:
    - mw
---


<strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.</strong>
-Schadenfreude


La Divina Anima del Tuono Demoniaca si frantumò, ma lasciò un marchio annerito sugli artigli del cane infernale; questo era il potere del fulmine.


Dopotutto erano passati innumerevoli anni da quando l’anima dell’Imperatore Demoniaco era stata fatta a pezzi. Il potere della sua coscienza residua era estremamente debole.


Il cane infernale guardò i suoi artigli e ringhiò; provava la stessa rabbia che si sentiva dopo essere stati morsi da una formica.


“Roar!”


Il cane ululò e si precipitò verso Lin Ming! Era deciso a distruggere questo piccolo insetto che gli aveva provocato dolore!


La vista di Lin Ming era già sfocata e provò un mal di testa straziante mentre una grande serie di immagini caotiche entrarono nella sua mente. Si morse la lingua per destarsi dal dolore. Quando vide gli occhi rossi del cane infernale avvicinarsi, Lin Ming mostrò uno sguardo selvaggio.


Strinse i denti e sollevò la mano. Il Fulmine Divino del Drago del Fiume Viola e il Fulmine Malvagio Nemesi del Sangue conversero nuovamente formando una lancia viola e rossa. I pezzi dell’intento marziale Samsara si trasformarono in brandelli che vorticavano attorno all'arma.


Tra gli occhi di Lin Ming brillava il marchio di una fiamma. Dietro di lui apparirono i miraggi gemelli del Drago Azzurro e dell'Antica Fenice. In quell'istante il ragazzo stava usando tutte le sue forze e la sua anima per questo attacco all'ultimo sangue!


Mentre si precipitava su di lui, il cane infernale sollevava ondate di vento cremisi. Lin Ming gridò facendo presa sul vuoto che aveva sotto di sé. Le sue mani strinsero la lancia facendola avanzare verso le fauci del cane infernale!


<em>Crack!</em>


La lancia del fulmine si era rotta sotto questa grande pressione!


Tuttavia l'arma spezzata aveva trapassato la mascella del cane arrivando fino alla sua testa!


“Awooo!”


Il cane infernale ululò e cadde a terra. Sulla sua testa c’era una ferita che sibilava mentre bruciava la sua carne, scavando quasi un grosso buco.


“%@#!”


Il cane infernale imprecò in un linguaggio sconosciuto. I suoi occhi erano iniettati di sangue mentre sollevava i suoi arti anteriori e cercò di afferrare la lancia rotta nella sua mandibola; voleva tirarla via!


Anche questo non lo aveva ucciso...


Lin Ming sorrise con amarezza. Le sue orecchie e le sue narici stavano già sanguinando e dopo aver esaurito le forze della sua anima, non aveva più la forza di resistere. Cadde in ginocchio e i dintorni iniziarono a diventare sfocati, tutti i suoni svanirono come se il mondo attorno a lui stesse scomparendo.


Vide a stento la sfera di luce al centro del vuoto emettere della nebbia bianca, poi perse coscienza.


Innumerevoli visioni passarono per la sua mente e ripensò alla sua infanzia. I suoi genitori, Lin Xiaodong, Lan Yunyue, Qin Xingxuan... si ricordò vividamente di tutti quanti, come se stesse di nuovo sperimentando la prova dei 100 Samsara. Poi si sentì illuminato da una luce calda e piacevole, come un bambino nel ventre di sua madre... era incredibilmente rilassato e pacifico.


Mentre la sua vista sfocata iniziò a rischiarirsi, Lin Ming aprì gli occhi e scoprì che era ancora nel suo mare spirituale, ma quella stanchezza e il dolore della sua mente erano già scomparsi. Il cane infernale invece stava ululando pietosamente, stavolta sembrava abbattuto, il suo corpo era stato fatto a pezzi.


Cosa...


Lin Ming era scioccato. Non credeva che la lancia del fulmine avrebbe avuto questo effetto. Mentre ricordava quella luce bianca di un momento fa, si rese conto di una cosa.


Lin Ming ritrasse la sua coscienza dal suo mare spirituale e guardò il centro dello spazio del Cubo Magico. Lì stava fluttuando un'ampia sfera di luce circondata da innumerevoli frammenti dell’anima...


Era stato quel globo?!


Lin Ming rilasciò con cautela i suoi sensi per percepire lo spazio attorno alla luce. Sentì che il bagliore bianco era caldo e confortante, se non si sbagliava, allora era stata questa sfera a rilasciare la nebbia bianca.


Il Cubo Magico sembrava avere una volontà propria a causa di questa sfera di luce. Da quando aveva ottenuto il Cubo Magico Lin Ming non aveva mai comunicato con esso, ma era certo che fosse intelligente e avesse una volontà propria.


Lin Ming aveva un’ipotesi al riguardo.


Tutti i frammenti dell’anima che vagavano attorno a questa sfera provenivano dai guerrieri del Regno Divino. Le loro anime erano state fatte a pezzi dal Cubo Magico e mandate in questo spazio, quindi anche la sacerdotessa che lo controllava doveva essere finita qui. Che il suo spirito fosse al centro?


Lin Ming provò a comunicare, ma quando toccava la sfera, il suo senso spirituale vi affondava e scompariva e dopo aver fatto un po' di tentativi si arrese.


All'improvviso sentì la sua mente agitarsi e tornò nel suo mare spirituale. Con sorpresa e sconcerto scoprì che il cane infernale che era stato fatto a pezzi stava cercando di riformarsi!


“Così testardo!”


Lin Ming sussultò. Questo frammento d'anima residua era solo una frazione indebolita dal passare di innumerevoli anni, eppure era ancora così terrificante. Se fosse stata la coscienza completa di un Supremo Anziano allora non poteva immaginarsi quanto sarebbe stata terrificante. Se fosse stata sigillata probabilmente non sarebbe scomparsa nemmeno per centinaia di migliaia di anni!


Ma il Cubo Magico in un solo istante aveva fatto a pezzi le anime dei migliaia di guerrieri del Regno Divino... Che sorta di esistenza sconvolgente era...


Lin Ming sussultò. Più forte diventava e più capiva quanto era grande il divario tra di lui e questi guerrieri del Regno Divino.


Mentre guardava i pezzi che strisciavano cercando di riattaccarsi, Lin Ming sbuffò freddamente. Il cane infernale voleva riformarsi, ma come poteva permetterglielo?


Mosse la mano facendo apparire il Fulmine Divino del Drago del Fiume Viola nella sua mano sinistra e il Fulmine Malvagio Nemesi del Sangue nella sua destra. Le saette viola e rosse brillarono piombando sul cane infernale come una pioggia letale!


Il fulmine era l’elemento migliore per sopprimere la forza degli spiriti. Il cane infernale che stava cercando di ricomporsi fu spazzato via da Lin Ming, la sua anima sfrigolava.


Subito dopo Lin Ming usò l'intento marziale Samsara. Un vortice nero si infranse sui frammenti del cane infernale facendolo scricchiolare come della carne che veniva schiacciata da un pezzo di metallo. Tuttavia, qualunque cosa facesse, questi resti si rifiutavano di essere annientati!


“È davvero resistente.”


Lin Ming non credeva di poter distruggere questi pezzi. La differenza di livello era troppo vasta.


E sbarazzarsi di questa coscienza era come rinunciare al frammento dell’anima che aveva assorbito. Naturalmente Lin Ming era riluttante nel farlo.


<em>’Dovrò sigillare individualmente questi frammenti. Finché non si rifondono insieme non potranno provocarmi problemi.’</em> Dopo aver riflettuto, Lin Ming scelse questo metodo rischioso. Quando sarebbe diventato più potente allora avrebbe cancellato lentamente questi frammenti.


Lin Ming sporse i palmi e i fulmini avvolsero le sue mani come guanti. Poi iniziò a separare con cautela i frammenti di coscienza, li circondò con dei fili creati con il potere del tuono.


Dopo che questi fili formarono spessi bozzoli attorno ai pezzi della coscienza, isolandoli completamente, Lin Ming li gettò nel suo mare spirituale.


Poi fece lo stesso con gli altri pezzi e li posizionò in aree differenti. Così, se il suo spirito si fosse indebolito per qualche motivo, i frammenti della coscienza non avrebbero avuto la possibilità di approfittarsi della situazione per rivoltarsi contro di lui.


“Fatto finalmente...”


Lin Ming sospirò e ritirò la sua mente dallo spazio del Cubo Magico. In questo momento era incredibilmente stanco e voleva solo farsi un bel riposo.


Ma il tempo stringeva, il ragazzo non sapeva quante ore fossero passate. Si sedette a meditare per un po’, poi sopportò il mal di testa mentre guardava i ricordi del frammento dell’Imperatore Demoniaco...


......


In quel momento, Lin Ming era scappato da quattro ore.


Lei Jingtian e gli altri avevano attaccato la formazione illusoria fino a stancarsi, ma la barriera protettiva era come una montagna irremovibile; non aveva avuto alcuna risposta!


Lei Jingtian si stava disperando. Un maestro negli stadi avanzati, uno negli stadi intermedi e due agli inizi del del Nucleo avevano unito le forze per attaccare per quattro ore di fila la barriera, eppure non avevano ottenuto nulla. Questa piccola formazione di un Sect di sesto livello era già paragonabile ad una grande formazione protettiva di un Sect di quarto livello.


“Maledetta legge di soppressione.” Perfino Mu Chihuo che di solito era calmo era arrabbiato e interruppe i suoi attacchi. Il vecchio barcollò, la sua vera essenza era nel caos e poteva a stento rimanere in piedi.


Mu Qingyi notò questo cambiamento, sogghignò e disse:”Questo è ciò che ha ottenuto. Il contratto di sangue sta già iniziando a fare effetto. Entro un mese il 30% del suo sangue dell’Uccello Vermiglio scomparirà. Tra sei mesi svanirà completamente e la sua forza vitale si esaurirà facendola morire!”


“Il sangue dell’Uccello Vermiglio?” Mu Chihuo sorrise con sdegno per poi ridere:”Il sangue dell'Uccello Vermiglio è così misero, perderlo non è niente di che. Finché posso uccidere Lin Ming otterrò il vero sangue della Divina Fenice che è nel suo corpo!”


Mu Qingyi rimase scioccata da questa risposta, sussultò! Finalmente aveva capito perché Mu Chihuo avrebbe rischiato tutto per uccidere Lin Ming.


Da quando il ragazzo era emerso dal Mistico Regno della Divina Fenice, il suo corpo aveva emesso un'aura che aveva fatto palpitare il suo cuore. Tra le sopracciglia di Lin Ming c’era anche un debole marchio a forma di fiamma. Durante la battaglia con la Regione Demoniaca del Mare del Sud, quell'impronta si era accesa e allora Mu Qingyi aveva sentito una profonda paura originare dalle profondità del suo sangue!


Se aveva ragione, allora probabilmente Lin Ming aveva ottenuto sangue molto ricco e puro nel Mistico Regno della Divina Fenice. Questa stirpe superava quella che la Fondatrice dell’Isola della Divina Fenice aveva ottenuto in passato.


E l'obiettivo di Mu Chihuo era il sangue di Lin Ming.


Il contratto aveva il potere solo di legare i discendenti della famiglia Mu grazie al loro sangue, non era capace di trattenere Lin Ming. Se Mu Chihuo avesse ottenuto il suo sangue, allora naturalmente avrebbe potuto liberarsi dalle restrizioni del contratto. Per quanto riguarda la perdita del sangue Mu, non gli importava poi così tanto.


Mu Qingyi capì di essersi sbagliata fin dall’inizio. Il motivo per cui Mu Chihuo aveva provato ad uccidere Lin Ming non era per vendicarsi, ma per ottenere un potere superiore. Se avesse potuto rubare il sangue di Lin Ming e anche i primi otto strati delle 'Divine Cronache Proibite dell’Uccello Vermiglio', allora tutto quello che avrebbe dovuto fare era aspettare che Mu Fengxian morisse di vecchiaia. Allora sarebbe riuscito a governare l'intera Isola della Divina Fenice con la sua forza!


Forse Mu Chihuo potrebbe aver pianificato tutto questo prima di entrare in questo mondo distrutto!


Pensando a questo, Mu Qingyi si disperò.


Poteva solo biasimare sé stessa per aver pensato che le restrizione del contratto di sangue fossero infallibili.
                                


                                



