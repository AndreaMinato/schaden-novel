---
weight: 4840
title: Capitolo 484 - Nel Palazzo Imperiale
pubDate: 2025-12-15T08:37:10.225Z
tags:
    - mw
---


<em><strong>***ANNUNCIO:
Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.</strong>
-Schadenfreude</em>


Nella formazione di trasmissione del mondo distrutto, Lin Ming forzò un sorriso dopo aver letto i ricordi residui del frammento.


Non c'erano alcune informazioni riguardo a passaggi segreti da prendere o forse non erano mai esistiti. Senza di essi sarebbe stato molto difficile per Lin Ming entrare nel Palazzo Imperiale del Dio Demone senza incontrare quei guerrieri della Distruzione.


In questo mondo distrutto la sua percezione era ridotta a soli duecento piedi, ma quei vecchi potevano estendere i loro sensi ad una distanza di 1000 o anche 10.000 piedi; sarebbe stato troppo facile scoprirlo per loro. Anche se avesse trovato qualche tesoro, non avrebbe avuto la sua parte.


Ora Lin Ming conosceva molte informazioni sulla mappa interna del Palazzo Imperiale del Dio Demone, ma quello che venne a sapere lo fece disperare: l’edificio era pieno di innumerevoli marionette.


Il Palazzo Imperiale occupava un'area ampia centinaia di chilometri. Durante i suoi tempi di gloria vi abitavano decine e centinaia di migliaia di persone; erano tutti praticanti di arti marziali.


Al servizio di queste persone c'erano marionette, che si occupavano di diverse mansioni, inclusa la sorveglianza.


Le marionette responsabili per le faccende domestiche avevano una coltivazione Xiantian, quelli responsabili della sorveglianza arrivavano al del Nucleo.


La forza combattiva di un maestro al del Nucleo non sembrava troppo terrificante, ma la sua forza non era soppressa dalle leggi di questo mondo. Per un praticante di arti marziali esterno sarebbero stati come un guerriero della Distruzione, non era qualcosa che Lin Ming poteva affrontare.


Queste marionette distinguevano gli intrusi basandosi sulla stirpe della razza dei Demoni Giganti, non c'era alcuna tecnica segreta per controllarle nei ricordi dell’Imperatore Demoniaco.


In breve, sarebbe stata un’impresa davvero difficile.


Ciò che poteva dare sollievo a Lin Ming era che aveva scoperto la posizione del giardino medicinale dell’Imperatore Demoniaco. Se non si sbagliava, allora anche la Radice Draconica del Nirvana doveva essere lì. Per quanto riguardava la formazione che lo proteggeva, Lin Ming aveva un po’ di dubbi.


Inoltre era venuto a sapere di un altro dato molto prezioso: non troppo lontano dal giardino medicinale c'era una formazione di trasmissione che avrebbe potuto usare per andarsene.


Solo contando su questo, Lin Ming aveva difficoltà ad immaginare come avrebbe sottratto la Radice Draconica del Nirvana ad una folla di maestri della Distruzione.


“Se non ho un modo per evitare quelle marionette, come potrò entrare nel Palazzo Imperiale del Dio Demone? In tal caso le mie possibilità di ottenere la Radice Draconica del Nirvana sono praticamente zero...” Pensando questo, Lin Ming sorrise con amarezza.


“Ma... nei ricordi dell’Imperatore Demoniaco, a parte il giardino, c'è anche una fornace di pillole di massimo livello. I ricordi non sono molto chiari riguardo alla sua posizione e sono vaghi anche quelli sulla tecnica per manipolarla...”


Lin Ming sospirò profondamente. Sapeva fin dall'inizio che sarebbe stata un’impresa disperata. Se avesse voluto ottenere un tesoro, allora avrebbe dovuto avere abbastanza forza per farlo.


Normalmente un praticante di arti marziali della sua coltivazione avrebbe dovuto assumere una Pillola Apertura Celeste.


Lin Ming desiderava solo un pelo della Radice Draconica del Nirvana. Sarebbe stato soddisfatto se avesse completato l’80-90% della sua Tempra del Midollo.


.....


A 100 chilometri di distanza, Palazzo Imperiale del Dio Demone.


Anche dopo diecimila anni di tempo, era ancora in ottimo stato; era difficile trovare alcun danno sulle mura dell’edificio.


Nel Palazzo Imperiale c’era una colonna spessa e alta diverse migliaia di piedi, sembrava che sostenesse il cielo stesso.


I venti-trenta guerrieri della Distruzione si erano radunati all'entrata e alla fine dopo molti sforzi avevano creato un'apertura nella barriera difensiva ampia abbastanza da fare passare una sola persona.


Xuan Wuji aveva studiato per molti anni la lettera dell'Imperatore Demoniaco e alla fine aveva scoperto un modo per aprire la barriera difensiva. In termini semplici, prima avevano dovuto isolare una parte della fonte di energia e poi attaccarla per esaurire la carica che manteneva la barriera.


“Entriamo, questo varco sarà mantenuto per una sola ora. Dopodiché lo scudo si chiuderà di nuovo automaticamente. Quando arriverà il momento dovremmo lavorare insieme per riaprirlo.”


Trascorrere così tanto tempo e impegnarsi così tanto per aprire una barriera difensiva... non potevano fare altro. Il Palazzo Imperiale del Dio Demone era un Sect di sesto livello. I loro Anziani erano guerrieri di livello Imperatore, i loro tutori dell'ordine erano guerrieri della Distruzione e le persone che si occupavano dell'organizzazione erano al del Nucleo.


Nel gruppo di Xuan Wuji, la maggior parte andava dal primo al terzo stadio della Distruzione. Con la loro coltivazione soppressa al 20%, probabilmente sarebbero stati molto più forti dei loro guerrieri al del Nucleo.


Naturalmente non sarebbe stato facile aprire l’ingresso del palazzo imperiale per meno di trenta di loro radunati insieme.


Xuan Yuqie fu la prima ad entrare, seguita da Nanyun Wang. Due giorni fa, al di fuori della barriera, Nanyun Wang non aveva lottato contro Xuan Wuji. I due si erano limitati a guardarsi in cagnesco.


Alla fine entrarono tutti: un totale di 28 persone.


Erano divise in cinque gruppi. Il primo apparteneva alla Regione Demoniaca del Mare del Sud, il secondo al Grande Tempio Zen, il terzo gruppo era composto da praticanti di arti marziali liberi rappresentati da Nanyun Wang, il quarto era formato da piccoli Sect rappresentati dall'Isola della Divina Fenice e l'ultimo era il clan del Drago del Fiume Nero.


I rapporti tra queste cinque parti erano complessi e caotici. Nonostante puntassero tutti ai tesori del Palazzo Imperiale del Dio Demone, si erano già accordati su come distribuire il bottino e i loro rappresentanti avevano perfino fatto un giuramento sul loro cuore delle arti marziali.


Ma tutti sapevano quanto era fragile un accordo del genere. Valeva per lo più per i tesori elementari. Se avessero davvero visto la Radice Draconica del Nirvana capace di aumentare le possibilità di superare lo stadio della Distruzione, ricevere qualche piccolo danno al cuore delle arti marziali non era nulla.


Di questi cinque gruppi, l’Isola della Divina Fenice e i piccoli Sect erano i più deboli, ma Mu Fengxian ne era consapevole. Prima di entrare qui si era già accordata con il Grande Tempio Zen. Avrebbe rinunciato ad ogni possibilità di ottenere la Radice Draconica del Nirvana ed altre opportunità fortunate in cambio di protezione. Così almeno preservare le proprie vite non sarebbe stato un problema.


Mentre scorgeva tutti con lo sguardo, Xuan Wuji mandò una trasmissione del suono di vera essenza:“Questi tipi ci perseguitano come fantasmi infestanti. Se continuano a seguirci, sarà difficile evitare una battaglia feroce in seguito.”
Voleva separarsi dagli altri per cercare da sé il tesoro, ma sapeva che sarebbe stato impossibile che non lo seguissero dato che era la persona con la lettera dell’Imperatore Demoniaco.


“Sì... a parte la Radice Draconica del Nirvana, c'è anche il Leviatano Gigante e la Fornace Universale del Sole. Siamo i soli ad avere la tecnica per controllare il Leviatano Gigante, quindi sarà nostro. Dovremo lottare per la Radice Draconica del Nirvana, ma tra tutti gli oggetti, la Fornace Universale del Sole è la più preziosa... non posso immaginare perché l’Imperatore Demoniaco avrebbe davvero lasciato una fornace così importante nel Palazzo Imperiale del Dio Demone.” Rispose Xuan Yuqie. In passato lei e Xuan Wuji avevano letto insieme la lettera dell’Imperatore Demoniaco.


“Se dovessi fare un'ipotesi, allora la Fornace Universale del Sole è stata lasciata indietro per proteggere il Palazzo Imperiale del Dio Demone. Probabilmente l'Imperatore Demoniaco stava pensando di rientrare in questo mondo distrutto per ricostruire il suo Sect, ma per qualche motivo sconosciuto non è riuscito a tornare.
Questa Fornace Universale del Sole è incredibilmente più preziosa rispetto agli altri tesori. Sfortunatamente è sigillata nel palazzo ed è già diventata tutt'uno con questa terra; non possiamo muoverla. Ci siamo già sforzati così tanto per creare una piccola apertura nella barriera difensiva dell'entrata. Se volessimo prendere la Fornace Universale del Sole, allora le nostre possibilità sarebbero praticamente zero.”


Mentre Xuan Wuji menzionava la fornace, Xuan Yuqie provò amarezza. Secondo la lettera, quel tesoro serviva a raffinare pillole incredibili. Decine di migliaia di anni fa era la fornace numero uno nell'intero continente di Sky Spill, c'era ogni sorta di tesoro prezioso sigillato dentro, ad esempio medicinali di massima qualità. Avrebbero ottenuto un immenso profitto se avessero potuto ottenerne un po’.


Inoltre questa Fornace Universale del Sole era un tesoro di alto livello. Se un nemico fosse stato sigillato all'interno e bruciato dal suo fuoco, lo avrebbe ridotto in cenere.


Non era esagerato dire che, con questa risorsa, sarebbe riuscita ad avanzare al Mare Divino realm con Xuan Wuji e la Regione Demoniaca del Mare del Sud sarebbe arrivata al livello di una Terra Sacra. Sarebbero riusciti a riprodurre lo splendore della Grande Città dell’Imperatore Infernale di 3000 anni fa.


Xuan Wuji scosse la testa e disse:”Non pensare nemmeno di ottenere la Fornace Universale del Sole. La Radice Draconica del Nirvana è molto più utile per noi.”


“Sì...” Xuan Yuqie annuì, poi pensò all'improvviso ad una cosa. Disse:”Se non altro diamoci un'occhiata. Una volta che gli altri vedranno la Fornace Universale del Sole, lotteranno per essa. Quando arriverà il momento, sarà un vantaggio per noi.”


Mentre parlava, la bellissima Xuan Yuqie sorrise in modo diabolico. Se una persona malvagia e incantevole come lei fosse apparsa nel mondo mortale, sarebbe stata una catastrofe per molte persone.


“Ehi, se una decina di loro morisse, allora sarebbe perfetto...” Xuan Wuji si toccò il mento con uno sguardo freddo.


Mentre questi guerrieri della Distruzione entravano nel palazzo, a dieci chilometri di distanza brillò una formazione di trasmissione. Un giovane pallido uscì dal bagliore bianco. Era Lin Ming.


“Questo è il Palazzo Imperiale del Dio Demone...” Lin Ming sospirò. Finalmente era arrivato:”Se ricordo correttamente questa è la piazza del Palazzo Imperiale del Dio Demone. L’entrata principale è a 10 chilometri di distanza, lì c’è anche una grande formazione protettiva. Se voglio entrare dovrò impegnarmi a fondo.”


Nonostante esistesse un metodo per superare la barriera all'entrata, la coltivazione di Lin Ming era troppo bassa; sarebbe stato difficile entrare.


Il ragazzo avanzò con cautela seguendo i ricordi del frammento dell’anima. Se fosse stato scoperto da questi esperti della Distruzione, allora si sarebbe rassegnato al suo destino.


“Uh? La barriera è già stata aperta da loro.”


Mentre la guardava, Lin Ming vide un buco delle dimensioni di un cane. Mostrò uno sguardo preoccupato. Questo significava che i guerrieri della Distruzione erano già entrati e probabilmente avevano ottenuto qualche informazione riguardo il Palazzo Imperiale del Dio Demone.


Quindi l'unico vantaggio che aveva si era attenuato di molto.


Lin Ming strinse i denti e decise di entrare comunque.


La barriera si stava ricomponendo lentamente. Quel buco grosso quanto una persona ora era ampio solo due piedi quadrati. Lin Ming strisciò per terra e riuscì a passare a stento.
                                


                                



