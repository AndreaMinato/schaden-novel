---
weight: 4860
title: Capitolo 486 - Marionette Trappola
pubDate: 2025-12-15T08:37:10.226Z
tags:
    - mw
---


<em>Come regalo di natale dal 14 dicembre al 7 di gennaio i capitoli saranno a metà prezzo (arrotondati per eccesso), cioè tre euro a capitolo.
-Schadenfreude</em>


Mentre parlava, Xuan Wuji sorrise con ferocia e diede un colpo di palmo verso il basso.


Mu Fengxian si accigliò:”Fermo!”


Sfrecciò in avanti e allo stesso tempo anche la vecchia vestita di blu della Fazione del Luan Blu intervenne!


L’energie duplici del fuoco e del ghiaccio avanzarono allo stesso tempo precipitandosi verso Xuan Wuji che sogghignò:”Levatevi di torno!”


<em>Bang!</em>


Gli attacchi furono dispersi da Xuan Wuji e Mu Fengxian e l’anziana vestita di blu furono costrette ad arretrare. Xuan Wuji invece si era fermato solo per un attimo di secondo prima di continuare ad attaccare Lin Ming!


“Monaco Baimei, per favore salvi il mio discepolo!” Gridò nervosamente Mu Yuhuang. Contro un maestro di massimo livello come Xuan Wuji, Mu Yuhuang non poteva fare nulla; non sarebbe riuscita a fermarlo nemmeno per un secondo.


“So cosa fare.”


Durante questo viaggio nel Palazzo Imperiale del Dio Demone, l’Isola della Divina Fenice era un’ottima aggiunta per lui. Xuan Wuji invece era il principale competitore per il Grande Tempio Zen. Il Monaco Baimei naturalmente sapeva chi avrebbe dovuto aiutare.


Con un cenno del bastone,il Monaco Baimei iniziò a recitare un mantra con il ritmo costante di un tamburo. Fece il segno <a href="https://it.wikipedia.org/wiki/Mudr%C4%81">Mudra</a> e diede un colpo di palmo verso Xuan Wuji.


Allo stesso tempo, per stupore di Mu Yuhuang, intervenne anche Nanyun Wang, che rise fragorosamente per poi menare un fendente verso Xuan Wuji con una lama scarlatta!


Quando vide che due maestri al terzo livello della Distruzione avevano attaccato insieme, Xuan Wuji impallidì. Non ebbe altra scelta che ritirarsi.


<em>Bang!</em>


La vera essenza si scontrò facendo tremare l’aria. Le onde d’urto brutali non erano qualcosa a cui un normale guerriero al del Nucleo avrebbe potuto resistere.


Mu Yuhuang sfrecciò verso Lin Ming. Lo tenne con una mano creando uno scudo di fiamme per bloccare la tempesta di vera essenza.


<em>Ka ka ka!</em>


Le onde d’urto si schiantarono contro la barriera emettendo un rumore fastidioso.


Dietro di lei, Lin Ming tirò un sospiro di sollievo. Era riuscito ad uscirne vivo. Se il Monaco Baimei non l’avesse aiutato, sarebbe morto qui.


Tuttavia quell'esperto dall'abito oro- viola… il suo nome non era Nanyun Wang? Perché quell'uomo lo avrebbe aiutato?


"Nanyun Wang!"


Xuan Wuji gli gettò un’occhiataccia.


Non avrebbe detto nulla se il monaco Baimei avesse aiutato Lin Ming, ma Nanyun Wang era intervenuto per stuzzicarlo. Diversi giorni fa lui e Xuan Wuji avevano quasi lottato al di fuori del Palazzo Imperiale del Dio Demone.
Da allora aveva attaccato Xuan Wuji non appena ne aveva avuto l’occasione.


“Eheh.” Nanyun Wang sorrise con sdegno. Con il suo sguardo comunicava 'e allora, che farai?', in termini di forza era leggermente superiore a lui. Non aveva bisogno di temerlo.


Una luce cupa passò per il volto di Xuan Wuji, che represse la rabbia. Sbuffò freddamente e non cercò più di attaccare.


Lottare contro due maestri al terzo stadio della Distruzione era una decisione stupida.


“Ahah!” Quando vide Xuan Wuji arrendersi, Nanyun ne fu deliziato. Disse a Lin Ming:”Ragazzo, sei piuttosto abile. Hai solo una mera coltivazione Houtian eppure sei diventato nemico di quel vecchio ladro di Xuan. Avanti, dimmi come l’hai irritato.”


Stava parlando ad alta voce apposta per fare arrabbiare Xuan Wuji; questo lasciò senza parole Lin Ming. Rifletté per un momento e poi gli spiegò la situazione tramite una trasmissione di vera essenza.


“Allora è questo che è successo! Hai ucciso quel piccolo perdente di Xuan Ji! Hai fatto bene ad ucciderlo! Ottimo lavoro!” Nanyun Wang applaudì.
Lin Ming non sapeva se ridere o piangere di fronte a questo comportamento provocatorio. Dopotutto Nanyun Wang non doveva temere Xuan Wuji, ma era stato lui ad uccidere suo nipote, Xuan Wuji l’avrebbe ucciso assolutamente non appena avrebbe avuto l’occasione.


Quando diede un’occhiata all'uomo, vide che Xuan Wuji era tornato impassibile. Non solo stava ignorando Nanyun Wang, ma anche lui. Questo fece preoccupare ancora di più Lin Ming.


Se non aveva capito male, allora la persona che aveva lasciato un incantesimo di localizzazione era Xuan Wuji. Quel vecchio era troppo astuto e imperscrutabile. Lin Ming era teso e in apprensione mentre lo seguiva.


Istintivamente si allontanò da lui.


Nanyun Wang lo notò e tirò fuori un prendente di giada dal suo anello spaziale. Ridacchiò e disse:”Ho come la sensazione di esserti amico da molto tempo. Devo dire che siamo partiti proprio bene. Ahah, questo pendente è un dono per te. Dopo che lo attiverai potrai resistere all'attacco di un praticante di arti marziali al secondo stadio della Distruzione. Può essere usato una sola volta, ma in un momento critico potrebbe salvarti la vita.”


Dato che era al picco del terzo stadio della Distruzione, creare un pendente protettivo del genere non era affatto difficile per Nanyun Wang. Nonostante sarebbe stato inutile di fronte a Xuan Wuji, avrebbe potuto rallentarlo per un momento. Ci sarebbe stato abbastanza tempo affinché l’Abate Baimei o Nanyun Wang lo aiutassero.


Lin Ming lo guardò sorpreso e accettò il pendente:”La ringrazio Senior!”


Questo pendente era troppo utile. Anche se non lo avesse usato stavolta, si sarebbe rivelato utile in futuro. Da quando era arrivato nell'antico campo di battaglia, il riguardo che aveva nei confronti dei tesori salva-vita era cresciuto tremendamente. Le tre pillole e il Simbolo di Fuga che gli aveva dato Mu Fengxian avevano giocato un grande ruolo nel salvargli la vita.


“Eheh, mi piaci; sembri promettente. Coltiva bene e in futuro cerca di uccidere ancora più discendenti di quel vecchio bastardo di Xuan! O ancora meglio, distruggi l’intera Regione Demoniaca del Mare del Sud! Ahah!”


Lin Ming alzò gli occhi al cielo quando sentì questi dileggi, questo Nanyun Wang voleva davvero provocare Xuan Wuji.


Probabilmente voleva che attaccasse di nuovo, così da poterlo bloccare ancora una volta…


Pensando questo, Lin Ming si agitò.


All'inizio sperava di contare sui ricordi dell’Imperatore Demoniaco per raccogliere qualche opportunità fortunata che gli altri si erano persi, ma chi si immaginava che questi vecchi sarebbero stati così cauti e che l'avrebbero scoperto.


“Lin Ming, come sei arrivato al Palazzo Imperiale del Dio Demone?” La voce di Mu Fengxian era piena di irritazione:”L’Abate Baimei e Nanyun Wang possono proteggerti per ora, ma non avranno modo per proteggerti in futuro. Se cominceranno a lottare per i tesori, allora nessuno ti prenderà in considerazione. Quando accadrà Xuan Wuji potrà ucciderti istantaneamente! Anche io non riuscirei a proteggerti!”


“Inoltre che utilità ci sarebbe nel venire qui? La Radice Draconica del Nirvana non è qualcosa per cui puoi lottare. Figuriamoci tu, vale perfino per me e voglio solo ottenere qualche piccola occasione fortunata che potrei incontrare.”


Mu Fengxian era un po’ arrabbiata. La barriera difensiva all'esterno doveva essersi sigillata nuovamente. Anche se Lin Ming avesse voluto andarsene, non avrebbe potuto farlo. Non aveva altra scelta se non seguirli. Se fosse rimasto da solo allora le sue possibilità di morire per mano di Xuan Wuji sarebbero state ancora superiori.


Lin Ming sorrise con amarezza e informò Mu Fengxian e Mu Yuhuang del tradimento di Mu Chihuo con una trasmissione di vera essenza.


Mu Fengxian ne fu scossa:”Cos'hai detto? Mu Chihuo ha collaborato con Lei Jingtian per ucciderti?”


“Sì.”


“Com'è possibile… Mu Chihuo è impazzito? Non gli importa della sua coltivazione?” Mu Yuhuang lo trovò incomprensibile. Da quando l’Isola della Divina Fenice era stata fondata 3000 anni fa, non c’era mai stato un tradimento da parte di un Anziano dal cognome Mu.


Mu Fengxian si accigliò e impallidì. Alla fine disse sospirando:”Quel traditore malvagio… i suoi piani sono troppo intricati e le sue capacità di osservazione troppo acute… Lin Ming, ho notato da tempo il marchio tra le tue sopracciglia. Hai ereditato il sangue del clan dell’Antica Fenice?”


Mu Yuhuang fu scossa da queste parole. Anche lei aveva notato il potente sangue nel corpo del ragazzo, ma non ci aveva pensato troppo. Ora che Mu Fengxian ne parlava, all'improvviso capì.


Lin Ming annuì:”È il sangue del clan dell’Antica Fenice, il sangue dell’Antica Fenice.”


“Il sangue dell’Antica Fenice.”


Mu Yuhuang sussultò. L’Antica Fenice e l’Uccello Vermiglio erano esistenze a due livelli completamente diversi. L’Uccello Vermiglio era solo una Bestia Sacra e le Bestie Sacre erano divise in livelli. In realtà era di grado piuttosto basso.


Ma L’Antica Fenice era una Bestia Divina. Perfino nel Regno Divino era estremamente rara! Il sangue dell’Uccello Vermiglio non poteva essere paragonato assolutamente a quello dell’Antica Fenice !


Non c’era da meravigliarsi che Mu Chihuo fosse disposto a scommettere ogni cosa. Se avesse potuto davvero ottenere il sangue di Lin Ming e rubare anche gli otto strati delle ‘Divine Cronache Proibite dell’Uccello Vermiglio’, allora perfino Mu Chihuo avrebbe avuto l’opportunità di diventare un guerriero di livello Imperatore in futuro!


“È stato tutto causa della mia negligenza!”


Mu Yuhuang si biasimò. Se non avesse riposto così tanta fiducia nel contratto di sangue, allora non avrebbe mai permesso a Mu Chihuo di entrare in questo mondo distrutto creando buone condizioni per un tradimento.


Ora che il Palazzo Imperiale del Dio Demone era sigillato, non poteva andarsene nemmeno se avesse voluto; poteva solo continuare ad avanzare.


“Ora non è il momento di parlare di questo. Lin Ming, dato che sei arrivato fin qui, seguimi e tieniti lontano da Xuan Wuji. Per quanto riguarda tesori o cose del genere, non avvicinarti, non sono cose che puoi ottenere. Anche se ottenessi un enorme colpo di fortuna e ottenessi un tesoro, gli altri te lo porterebbero via.”


Lin Ming annuì. Naturalmente capiva la situazione.


Il suo più grande vantaggio ora era la sua abilità nel comprendere le formazioni antiche, tuttavia se avesse seguito questi vecchi, allora anche se avesse trovato un tesoro glielo avrebbero rubato. Non solo, in futuro se ci fosse stata una competizione brutale per un oggetto prezioso, avrebbe rischiato di attirare su di sé una catastrofe.


Pensando questo, Lin Ming si riempì d’ansia.


Alla fine, tutti arrivarono oltre la sa. In questo momento risuonò un tonfo sordo, come se qualcosa di estremamente pesante si stesse avvicinando.


Tutti si fermarono immediatamente e guardarono all'angolo del corridoio. Le espressioni dei guerrieri divennero cupe. Nanyun invece mostrò noncuranza. Brandì la sua spada scarlatta, i suoi occhi mostravano una traccia di entusiasmo.


Xuan Wuji sbuffò freddamente e allungò le mani. Un’energia nera circondò il suo corpo e la sua aura aumentò. La tecnica che stava usando erano le stesse Arti Infernali che il Grande Imperatore Infernale aveva creato.


In quel momento quell'oggetto pesante svoltò il corridoio. Era alto oltre dieci piedi e il suo corpo era fatto di uno strano metallo rosso sconosciuto. La sua corporatura era simile ad un Demone Gigante e aveva un enorme martello da guerra tra le mani. I suoi movimenti sembravano estremamente lenti.


“La marionetta Demone Gigante”


Lin Ming ricordò il nome di questo oggetto. Aveva una forza uguale ad un maestro negli stadi avanzati del del Nucleo. Sotto le leggi soppressive di questo mondo questa marionetta sarebbe in grado di sconfiggere un maestro al primo stadio della Distruzione. Naturalmente non era una minaccia per Xuan Wuji e Nanyun Wang.
                                


                                



