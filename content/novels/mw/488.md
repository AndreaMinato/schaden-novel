---
weight: 488
title: Capitolo 488 - Apertura del Giardino Medicinale dell’Imperatore Demoniaco
pubDate: 2025-12-15T08:37:10.226Z
tags:
    - mw
---


<strong>**ANNUNCIO**</strong> chi compila il questionario ha la possibilità, entro domenica, di vincere anche una delle tre copie autografate di Il Demone Contro il Cielo messe in palio: <a href="https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform">https://docs.google.com/forms/d/e/1FAIpQLSeKWb4fSxiymFLxQXb_Apg57d-VU2BZ73bmQmvc9SwJe4kBRw/viewform</a>


Questi guerrieri della Distruzione si affollarono attorno alla piattaforma di pietra. Alcuni di loro usarono la propria percezione per indagare e alcuni la toccarono per esaminarla sperando di poter attivare qualche interruttore che avrebbe sbloccato una stanza segreta. Alcuni sospettavano che questa formazione avessero qualche rapporto con il giardino medicinale.


Tuttavia, non importava cosa facevano, la formazione della piattaforma di pietra non diede alcuna risposta.


I presenti non poterono non guardare Xuan Wuji, che però era già andato oltre il corridoio come se non avesse intenzione di rimanere qui. Queste persone ponderarono per un po’ riguardo a questa piattaforma e alla fine si arresero.


Forse Xuan Wuji l’aveva esaminata per curiosità, ma non c’era nulla di particolarmente speciale al riguardo. Comunque era meglio che rimanessero insieme a Xuan Wuji, temevano di perdersi il giardino medicinale.


Pensando questo, diversi vecchi nel secondo stadio della Distruzione se ne andarono.


Ma in quel momento Lin Ming toccò la piattaforma, la sua mano copriva una runa sulla cima. Anche gli altri l’avevano sfiorata per sondarla, così questa azione poco importante non destò i sospetti di nessuno.


Lin Ming sapeva bene che questa piattaforma di pietra era una formazione di trasmissione.


Il Palazzo Imperiale del Dio Demone occupava un’area di oltre centomila metri. C’erano innumerevoli percorsi all’interno e provare ad uscire era davvero problematico.
Perciò c’erano quattro o cinque formazioni del genere.


Lin Ming ne ricordava due e una di esse era proprio questa.


<em>’Probabilmente Xuan Wuji sapeva di questa formazione grazie alla lettera dell’Imperatore Demoniaco. È possibile che sappia perfino come attivarla. Il motivo per cui l’ha guardata era per determinare se sarebbe riuscito o no ad usarla. Sta pensando di usare questa formazione dopo che la caccia al tesoro sarà finita’.</em>


Dopo che tutti avevano superato la barriera difensiva del Palazzo Imperiale del Dio Demone ed erano entrati, la formazione era riuscita a ripararsi da sola, sigillando tutti quanti. Se uno avesse voluto andarsene, avrebbe dovuto trascorrere quattro o cinque giorni per romperla di nuovo. Inoltre contando anche il viaggio per il Palazzo Imperiale del Dio Demone, ci si poteva mettere perfino sette o otto giorni in più.


Se Xuan Wuji avesse preso i tesori, avrebbe potuto usare questa formazione di trasmissione per andarsene. Per quanto riguarda tutti gli altri, sarebbero rimasti bloccati nel palazzo.


Questo era un piano davvero ben congegnato.


Pensando questo, le labbra di Lin Ming si curvarono formando un ghigno diabolico. Dopo essere entrato nel Palazzo Imperiale del Dio Demone non gliene era andata bene una. Le possibilità di ottenere la Radice Draconica del Nirvana era prossima allo zero. Lin Ming non sperava più di incontrare un’opportunità fortunata, sarebbe stato già un bene se avesse potuto rovinare la giornata a Xuan Wuji.


Con l’aiuto dei ricordi dell’Imperatore Demoniaco e la sua comprensione per quanto riguarda le antiche formazioni, Lin Ming capì velocemente la struttura di questa formazione e l’ordine dei simboli per attivarla.


Ogni formazione aveva una specifica serie di simboli necessaria per fare attivare le rune. Se non fossero stati in ordine, allora non si sarebbe attivata.


Sembrava che Lin Ming toccasse a caso la formazione, ma le sue mani stavano sfregando ripetutamente una fila di tre simboli, cambiando silenziosamente il loro ordine.


Xuan Wuji se ne sarebbe accorto solo se fosse stato ugualmente abile nelle antiche formazioni come Lin Ming.


<em>’Non so quando tornerà qui, ma se ha davvero intenzione di usare questa formazione per andarsene, mi chiedo che faccia farà quando se ne accorgerà.’</em> Pensando a questo, Lin Ming era pieno di anticipazione.


Dopo aver modificato diversi simboli, Lin Ming si mise con calma le mani dietro la schiena. Perfino Mu Yuhuang che era vicino a lui non sospettò nulla mentre guardava il ragazzo toccare la piattaforma. Si limitò a sorridere e dire:”Non ci pensare, non è una piattaforma ordinaria. Anche se ci fosse qualche opportunità fortunata al suo interno, non è qualcosa che si può attivare solo toccandola. Andiamo.”


“Sì Antenata.” Disse con noncuranza Lin Ming mentre la seguiva.


.....


Più avanzavano e più era difficile andare avanti.


Erano diventati tutti sempre più attenti.


A parte la pericolosa Rana Grigia Tossica, c’erano anche molti labirinti e trappole mortali. Quando arrivarono in un corridoio, un proiettile grigio sfrecciò verso di loro. Nanyun Wang riuscì a schivarlo, ma trapassò direttamente il petto di un vecchio dietro di lui. Un grosso buco delle dimensioni della testa di un uomo apparve nel suo petto e un odore di bruciato riempì l’aria.


Il vecchio morì sul posto senza nemmeno avere la possibilità di dire un’ultima parola.


L’atmosfera diventò ancora più cupa. Lin Ming sussultò. Sapeva che c’erano trappole in questa parte dei corridoi ma non le conosceva tutte. Se fosse entrato da solo nel Palazzo Imperiale del Dio Demone sarebbe morto.


In quel momento mancavano solo diverse chilometri di distanza dal giardino medicinale dell’Imperatore Demoniaco. Più si avvicinavano e più rallentarono il passo. Xuan Wuji, l’Abate Baimei e Nanyun Wang fecero loro strada mantenendo una massima allerta.


Alla fine il gruppo superò l’ultima sala. Giunsero ad una rampa di scale lievemente illuminata e dopo aver voltato un altro angolo, incontrarono un’enorme porta di pietra.


Era alta cento piedi e sembrava estremamente pesante. Su di essa c’era inciso un grosso occhio, attorno di esso c’erano molti motivi a forma di fiamma. Sembrava uno stranissimo e misterioso totem.


Quando videro la porta, l’Abate Baimei e Nanyun Wang si avvicinarono a Xuan Wuji.


Gli occhi di Xuan Wuji brillarono con una luce acuta, ma mantenne un aspetto calmo e composto. Avanzò verso la porta. Secondo la lettera dell’Imperatore Demoniaco, dietro questo ingresso c’era il giardino medicinale!


Dopo essersi sforzato così tanto e aver pagato un prezzo così caro, finalmente era arrivato al giardino medicinale dell’Imperatore Demoniaco!


In quel momento perfino il calmo Xuan Wuji non riuscì a non preoccuparsi. La tavoletta dell’Imperatore Demoniaco non registrava gli incantesimi e le trappole del giardino.


Descriveva solo approssimativamente il tipo di incantesimi senza troppi dettagli o spiegazioni. Non solo, la descrizione usava una terminologia vecchia di diecimila anni e la comprensione di Xuan Wuji era insufficiente. Non riusciva a capire le formazioni complesse del palazzo.


In questi ultimi anni Xuan Wuji si era sforzato per comprendere la lettera e si era formato una vaga idea al riguardo. Aveva letto ogni sorta di antico testo eppure aveva trovato una sola via per superare a stento la formazione all'interno. Ma non sapeva se questo metodo avrebbe funzionato.


Xuan Wuji fece un respiro profondo e spinse il cancello. Non c’erano incantesimi su questo portale, erano tutti localizzati nel giardino medicinale.


Con un rombo, la porta di pietra alta cento piedi si aprì.


Tutti furono inondati dalla luce, come se fosse spuntata l’alba nel corridoio scuro. Quando tutti videro cosa avevano davanti, rimasero sbalorditi.


Dietro il cancello non c’era un percorso di pietra, né piattaforme o marionette. Invece avevano trovato delle praterie fatate e delle foreste surreali. Stranamente l'erba era ricoperta da neve bianca, come se uno strato di seta bianca fosse caduto a terra.
In questo clima freddo, il mondo era cosparso di ghiaccio; era uno spettacolo davvero meraviglioso.


E al centro di questa prateria scorreva un fiume sinuoso. Non si era congelato, ma emetteva un’energia gelida. Era meraviglioso ed era davvero strano che apparisse in questo palazzo enorme.


Xuan Wuji fu il primo a calpestare la neve di questo mondo. Gli altri vecchi guerrieri della Distruzione dietro di lui esitarono e poi iniziarono a seguirlo.


Quando vide questo giardino, Lin Ming non ne fu troppo sorpreso. Aveva un po’ di ricordi al riguardo.


Dopo essere entrato, il ragazzo sentì un’aria freddissima. L’Imperatore Demoniaco aveva piantato questa Radice Draconica del Nirvana nel suo giardino e dato che era un tesoro di tipo ghiaccio, naturalmente avrebbe radunato energia fredda creando questo piccolo mondo gelato.


Era un freddo che penetrava attraverso le ossa. Non era niente di che per questi vecchi, ma Lin Ming non ebbe altra scelta se non fare circolare la sua vera essenza per proteggersi. Questo era il solo modo per impedire all'aria fredda di entrare nel suo corpo.


In quel momento il ragazzo sentì una corrente calda nel suo corpo. Girandosi, vide che Mu Yuhuang stava iniettando vera essenza di tipo fuoco in lui.


“Lin Ming, resta dietro di me. Una volta che entreremo nel giardino medicinale non ti avvicinare troppo, altrimenti non potrai evitare le onde d’urto di eventuali battaglie.”


“Sì, capisco.” Lin Ming annuì. Sapeva bene che se questi vecchi avessero deciso di combattere, allora solo le onde d’urto di vera essenza sarebbero riuscite ad ucciderlo.


.....


Il giardino medicinale dell’Imperatore Demoniaco era ampio circa 20-30 chilometri quadrate. L’area in cui era stato piantata la Radice Draconica del Nirvana era in una piccola area centrale del giardino dov'era localizzata la vena spirituale di questa terra.


Il resto invece era una normale terra spirituale. Mentre camminavano, il Patriarca del Clan del Drago del Fiume Nero gridò all'improvviso. Si mosse immediatamente arrivando a cento piedi di distanza.


“Sono Orchidee Blu! Sono davvero Orchidee Blu!”


Di fronte a lui c’era un gruppo di fiori blu porcellana. Erano avvolti dal ghiaccio e non avevano un aspetto particolare.


“Ahah, che fortuna!”


Il Patriarca del clan del Drago del Fiume Nero li raccolse con cautela riponendoli nel suo anello spirituale. Le Orchidee Blu erano ingredienti per medicine antiche ed erano estremamente difficili da trovare. Il clan del Drago del Fiume Nero per caso aveva una formula che utilizzava questi fiori, ma non si sarebbe mai immaginato che li avrebbe trovati qui.


Mentre lo vedeva raccogliere i fiori, Xuan Wuji non disse nulla. In confronto alla Radice Draconica del Nirvana, queste piccole orchidee non erano nulla.


Con un tesoro così prezioso ad aspettarlo, naturalmente non aveva alcun interesse a lottare contro il patriarca del clan del Drago del Fiume Nero per un tesoro così misero.


Tuttavia nessuno si immaginava che le Orchidee Blu sarebbero state solo l’inizio.


Erano apparse ogni sorta di varie piante vicino. Il loro valore non era inferiore a quello delle Orchidee Blu.


“Erba Spirituale Verde di grado Earth media qualità!”


“Frutto dell’Origine di tremila anni!”


“Pianta di Tè Nebulosa di grado Earth media qualità!”


....


Mentre il gruppo continuava a camminare, vide ogni sorta di medicina preziosa. Questa terra esisteva da diecimila anni e vi crescevano davvero tantissime erbe medicinali.
                                


                                



