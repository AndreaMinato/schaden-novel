---
weight: 490
title: Capitolo 49 - Budda che Raccoglie i fiori di Loto
pubDate: 2025-10-16T07:28:18.411Z
tags:
    - mw
---


'Che forza dell'anima potente.' Pensò Lin Ming con una traccia di stupore.
Anche quella di Muyi era inferiore in termini di precisione. Muyi si era focalizzato per lo più sulla coltivazione della via marziale; essere un maestro iscrizionista era solo un'occupazione in più per lui.
Ma questo vecchio era un iscrizionista di professione. Per un vero maestro, coltivare la via marziale era solo un modo per estendere la durata della loro vita e dargli più tempo di studiare gli infiniti misteri delle tecniche di iscrizione. Una persona del genere era davvero formidabile.


Lin Ming smise di guardare dopo un po' e girandosi vide che Lin Xiaodong stava fissando la ragazza. <em>Fratello, sembri un maialino!</em> Lin Ming sentì aria di guai quando vide il suo sguardo rapito, così diede subito una gomitata a Lin Xiaodong, che sussultò un po' imbarazzato.
Aveva un'espressione ottusa sul volto e si grattò la testa con sguardo innocente.


In quel momento Lin Ming notò un cambiamento nella fluttuazione della forza dell'anima della ragazza; stava diventando instabile. I brillanti simboli di iscrizione che si sovrapponevano di fronte a lei si ridussero in fumo spruzzando scintille. Esplosero improvvisamente in una cascata di luci colorate che si dispersero ovunque.


La giovane sembrava esausta e disse con un sospiro pieno di frustrazione, "Nonno, ho fallito di nuovo."


Il vecchio era seduto tranquillamente come se fino a quel momento avesse meditato, aprì gli occhi e disse con un sorriso, "Yuhan, sei già stata brava. Se continui così, dopo un po' di mesi o un anno, sarai in grado di ottenere il certificato e diventare una maestra iscrizionista. Tuo nonno qui l'ha preso quando aveva 18 anni. Probabilmente lo prenderai a 16 o 17 anni al massimo.


Questa ragazza era il genio dell'Associazione Iscrizionisti, Wang Yuhan, e il vecchio era suo nonno, il Presidente dell'associazione, Wang Xuanji.


"Mmmh... ma Qin Xingxuan è più giovane di me di sei mesi, eppure è al mio stesso livello riguardo alle tecniche di iscrizione. In più negli ultimi mesi i miei progressi sono rallentati significativamente e non so il perché."


Geni e talenti sarebbero sempre stati in competizione l'uno con l'altro. Wang Yuhan riconosceva di non poter superare assolutamente Qin Xingxuan per quanto riguarda la coltivazione delle arti marziali, ma le iscrizioni erano la sua occupazione principale e non voleva perdere contro di lei.


Vedendo Wang Yuhan e Wang Xuanji parlare, la donna della reception si avvicinò rispettosamente e disse, "Presidente."


"Mmh? Cosa c'è?"


La donna esitò prima di rivolgersi verso Lin Ming e disse, "Questo ragazzo vorrebbe partecipare all'esame di maestro iscrizionista."


"Qual è il tuo nome? Quanti anni hai?" Chiese Wang Xuanji.


Lin Ming esitò per un momento. Non aveva pensato che questo vecchio fosse il presidente dell'Associazione Iscrizionisti. Avendo una carica del genere, era improbabile che desiderasse le ricchezze di Lin Ming. Finché non avesse rivelato le sue conoscenze nelle iscrizioni medicinali o nelle iscrizioni del corpo che il regno di Fortuna Celeste non possedeva, allora non avrebbe dovuto avere alcun problema.


Lin Ming era circospetto nei confronti di malviventi e criminali che l'avrebbero attaccato per poche decine di migliaia di liang d'oro. Ma Wang Xuanji, Muyi e altri personaggi come loro avrebbero visto Lin Ming solo come un giovane genio nelle iscrizioni.


Pensando a questo, Lin Ming disse con sincerità, "Lin Ming, 15 anni."


Sentendo la sua età, Wang Yuhan spalancò gli occhi, mentre esaminava più volte Lin Ming. Anche questo ragazzo era un genio? Era più giovane di lei e la sua coltivazione non era alta; era un giovane che stava solo passando il tempo?


Tuttavia l'Associazione Iscrizionisti non forniva i materiali o i rari tesori e le persone che volevano trastullarsi non sarebbero venute qui, visto che avrebbero sprecato molte migliaia di liang d'oro. Solo dei pazzi l'avrebbero fatto.


"Dovrai provvedere per i tuoi materiali e tesori, lo sai?"


"Sì. Lo so. Vorrei acquistarli dall'Associazione Iscrizionisti." Mentre lo diceva Lin Ming tirò fuori un pezzo di carta con una piccola lista di materiali.


Lin Ming aveva scelto il 'Simbolo Potente', una versione semplificata, che non aveva bisogno della Seta del Baco Celestiale e quindi sarebbe stato molto più facile. Tuttavia il suo effetto sarebbe stato un po' più debole e non avrebbe avuto alcuna abilità.


Il suo obiettivo era solo di superare l'esame; non c'era bisogno di fare scena e scioccare tutti. Il 'Simbolo Potente' conteneva anche delle tecniche di iscrizione che erano state perdute nel regno di Fortuna Celeste e Lin Ming non voleva mostrarle.


"Se posso acquistare questi materiali, vi ringrazio." Lin Ming consegnò la lista dettagliata alla signora.


La donna prese la lista e vide il cenno di assenso di Wang Xuanji. Disse, "Molto bene. Posso chiedere che genere di tesoro userai?"


"Voglio usare una spada. Sì, il tesoro apparterrebbe a me dopo che ci ho messo l'iscrizione?"


"Certamente. Il tesoro e i materiali sono stati acquistati da te per l'esame. Per favore vieni a scegliere una spada con me."


"Mmh. Bene."


Mentre Lin Ming se ne andava, Wang Yuhan lo stava ancora fissando finché non sparì dalla sua vista e mormorò, "Nonno, questo ragazzo ha solo quindici anni e vuole fare l'esame. Se lo supera allora perderò non solo contro Qin Xingxuan, ma anche contro di lui."


Wang Xuanji rispose con un sorriso, "L'esame non è così facile. Dato che questo ragazzo osa farlo, allora deve avere una sua particolare abilità e probabilmente non fa parte del regno di Fortuna Celeste. Potrebbe essere un discepolo di qualche maestro eremita. Dato che il suo talento naturale è sbalorditivo e pratica diligentemente, desidera fare l'esame a quindici anni e mettere in ombra i talenti della giovane generazione della città di Fortuna Celeste, ottenendo fama. Ahah, ma non sarà così facile."


Mentre Wang Xuanji diceva queste parole, attivò un talismano di trasmissione del suono e tramise un messaggio ai due maestri di iscrizioni che di solito si occupavano dell'esame, chiedendo loro di venire.


Wang Yuhan si morse le labbra e sussurrò, "Mmh, non perderò contro di lui.
Non perderò contro Qin Xingxuan."


...


L'Associazioni Iscrizionisti avevano rari tesori che usavano specificatamente per gli esami. Lin Ming guardò le varie possibilità finché non scelse una lunga spada e disse, "Questa."


Era un'arma che valeva 3600 liang d'oro ed era uno dei tesori più costosi nel magazzino. La donna della reception sembrò un po' sorpresa; generalmente quelli che facevano l'esame avrebbero scelto un tesoro più modesto. Questo ragazzo aveva selezionato un oggetto così costoso; la sua famiglia dev'essere incredibilmente ricca o lui molto sicuro nelle sue capacità.


Lin Ming l'aveva fatto apposta. Dato che doveva usare un raro tesoro, non poteva sceglierne uno inutile. Era meglio selezionarne uno di qualità superiore da combinare con un buon simbolo per poterlo vendere ad un alto prezzo.


"I nostri tesori, una volta venduti, non possono essere sostituiti." Disse la donna della reception. Non voleva che Lin Ming si sentisse imbrogliato e voleva assicurarsi che fosse questa la spada che voleva.


Lin Ming tirò fuori le quattro banconote dorate e disse con un sorriso timido, "Certamente, lo so."


"Mm. Allora vieni con me."


Dopo il pagamento, la donna riportò Lin Ming nella sala dell'esame.


Rientrando, Lin Ming vide altre due persone. Una era un uomo di mezz'età che indossava un lungo abito verde e l'altra era un uomo sorridente, che sembrava sempre contento, un vecchio molto grasso dall'aspetto gentile.


Questi due erano gli ufficiali dell'esame dell'Associazione Iscrizionisti. Wang Xuanji di solito non assisteva, ma questa volta era rimasto ad osservare.


"Sei pronto?" Chiese Wang Xuanji.


"Sì." Lin Ming annuì. Pose la lunga spada sula piattaforma di pietra. I materiali per le iscrizioni iniziarono a distendersi uno alla volta. Erano già stati trattati piuttosto bene e non era necessario che Lin Ming li polverizzasse, purificasse o li sciogliesse in alcun modo.


L'uomo di mezz'età con l'abito verde guardò Lin Ming in modo assente e disse, "Il limite di questo esame è di due ore. Se fallirai tre volte consecutive allora sarai bocciato. Se il prodotto finale ha meno di un 20% di aumento di forza, allora anche questo sarà un fallimento."


"Capito."


"Bene. Puoi cominciare." L'uomo di mezz'età ribaltò una clessidra e la sabbia in essa cominciò a scorrere lentamente.


Lin Ming si sedette per rilassarsi con gli occhi chiusi per un momento. Roteò la vera essenza nel suo corpo finché non raggiunse condizioni ottimali e poi stese le mani. Un po' di gocce di un succo color blu saltarono sul palmo di Lin Ming, come se fossero sotto il suo controllo.


Questo era solo un semplice gesto, ma i presenti potevano sentire che il giovane stava avvolgendo il fluido con la sua forza dell'anima.


"Questa forza dell'anima... credo che questo ragazzo possa essere un talento di quinto grado." Wang Xuanji disse sorpreso.


"Non c'è da meravigliarsi che osi tentare il test a soli quindici anni, ha qualche capacità." Disse l'uomo di mezz'età disse annuendo lentamente.


Wang Yuhan si mordicchiò le labbra. Naturalmente aveva notato la forza dell'anima di Lin Ming e pensò. 'Talento di quinto grado!? È come me. Prima l'unica rivale che avevo era Qin Xingxuan, ora ce n'è un altro!"


I talenti di quinto grado erano molto rari. Generalmente il talento dell'anima non era troppo diverso da quello marziale, ma di solito era più basso.
Perciò un alto talento dell'anima era particolarmente raro. Se un talento marziale di grado cinque si vedeva una volta ogni dieci anni, allora un talento dell'anima di grado cinque si vedeva una volta ogni venti o anche trent'anni.


Il talento marziale di Wang Yuhan era solo di grado quattro, ma il suo talento dell'anima era molto più alto di quello marziale. Questo era probabilmente qualcosa che aveva ereditato da suo nonno.


Wang Yuhan era un talento di massimo grado tra gli iscrizionisti e si poteva vedere solo una volta ogni qualche decade. In più Wang Xuanhi aveva guidato Wang Yuhan fin da piccola. Ora in termini di tecniche di iscrizione e talento era simile a Qin Xingxuan, ma era più grande.


Lin Ming non aveva un talento dell'anima di quinto grado, ma la formula che usava era la 'Tattica dell'Anima Tirannica', perciò era in grado di addensare la sua forza dell'anima, così tanto da sembrare che dalle sue braccia partissero dei fili.


Se il movimento iniziale aveva fatto sussultare Wang Xuanji, quello dopo lo rese incredulo.


Quando le gocce blu raggiunsero la mano di Lin Ming, le sue dita si mossero in maniera fulminea. Stiracchiando le dita, divise gentilmente le goccioline, che sembravano brillanti meteore azzurre. Deboli immagini residue seguivano ogni movimento, come le code delle comete che tracciavano nel cielo.


In un batter d'occhio aveva già completato un complesso simbolo.


Il respiro di Wang Xuanji divenne affannoso e anche il sorriso del vecchio affabile si congelò.


"Budda che Raccoglie i fiori di Loto!"


Un principiante lo guarderebbe solo per divertirsi, ma un esperto l'avrebbe riconosciuto. Il movimento delle mani di Lin Ming era come quello di una nuvola nel cielo e dell'acqua nei fiumi. C'era un termine speciale tra gli iscrizionisti, chiamato 'Budda che Raccoglie il Loto'. Era un mito dei tempi antichi dal nome di Budda Mille Dita.
Si diceva che Budda avesse dieci mani, ognuna con mille dita. Ogni anno nel giardino di Budda, sarebbero fioriti i loti e ne avrebbe raccolto i semi. In una sola mossa, Budda poteva prenderne centinaia. Per questo i testi dell'antica religione lo descriveva come il 'Budda che Raccoglie i fiori di Loto' e gli iscrizionisti usavano questa parola per descrivere i grandi maestri che potevano disegnare i simboli così velocemente da lasciare delle ombre dietro i loro movimenti.


Certamente per la velocità del disegno, allora gli iscrizionisti con una coltivazione maggiore sarebbero stati più rapidi, ma mantenere la loro forza dell'anima ad una velocità così alta senza perdere stabilità e precisione sarebbe stato più difficile che ascendere al cielo. Questa sorta di immagine residua si poteva lasciare solo grazie ad una percezione inumana e ad innumerevoli sforzi!


Questo ragazzo quanti anni aveva? Anche se avesse iniziato ad esercitarsi nelle iscrizioni nel ventre di sua madre, non avrebbe dovuto essere così veloce!
                                


                                



