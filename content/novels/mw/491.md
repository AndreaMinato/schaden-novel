---
weight: 491
title: Capitolo 491 - Un Giuramento per Rompere la Formazione
pubDate: 2025-12-15T08:37:10.227Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em> 2 Capitoli in coda, <strong>0/3</strong><strong>
</strong></em> <em> -Schadenfreude


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />
</em>


Xuan Wuji sospirò profondamente, in quel momento sembrava molto più vecchio.


Aveva già mille anni, se questo piano fosse fallito, significava che le sue speranze di raggiungere lo stadio Mare Divino erano praticamente nulle.


“Figlio di pu****a!” Nanyun Wang guardò le bandiere sparse e imprecò ad alta voce. Sospettava che Xuan Wuji stesse cercando di ingannarlo e avesse usato solo questo bandiere per rompere la formazione come copertura mentre stava nascondendo il vero metodo. Ma riflettendoci, capì che Xuan Wuji non era così ingenuo da pensare che uno stratagemma così sciocco potesse nascondere la verità a lui e all'Abate Baimei.


In ogni caso Nanyun Wang aveva già deciso che non se ne sarebbe andato se Xuan Wuji fosse stato ancora qui.


In confronto a Nanyun Wang, l’Abate Baimei era molto più calmo, aveva una luce solenne negli occhi. In realtà era relativamente facile per lui attraversare la Distruzione. Il Grande Tempio Zen aveva un’eredità molto profonda e le tecniche e i mantra buddisti rendevano il cuore e la mente molto più saldi rispetto alle persone che praticavano la via demoniaca. Se non altro non avrebbe dovuto preoccuparsi di perdersi in illusioni mentre era in isolamento


Per quanto riguarda gli altri vecchi al primo livello della distruzione, sorrisero lievemente gioendo delle disgrazie altrui. Non avevano speranze di ottenere la Radice Draconica del Nirvana; per loro era stato sufficiente ottenere alcune rare medicine. Se non altro questo viaggio non era stato invano.


Se non avessero potuto ottenere qualcosa, avrebbero desiderato che anche gli altri tornassero a mani vuote. Anche i maestri al terzo stadio della Distruzione di quei gloriosi Sect di quinto livello non avrebbero avuto un grande raccolto come loro. Pensando questo, il loro flusso di pensieri iniziò a scorrere più liberamente. Naturalmente nessuno osò mostrarlo, in superficie avevano tutti espressioni cupe e scuotevano la testa sospirando, lamentandosi per questo fallimento.


Mu Fengxian sembrava tranquilla. Aveva un accordo con il Grande Tempio Zen e sarebbe stato vantaggioso se avessero potuto ottenere la Radice Draconica del Nirvana, ma non aveva molto fiducia che l’avrebbero rispettato.


Al contrario, Mu Fengxian pensava che fosse meglio così, se non altro ci sarebbe stata una battaglia all'ultimo sangue in meno. Se si fosse svolto davvero uno scontro qui, non aveva idea di quante vittime ci sarebbero state. Se Lin Ming fosse stato coinvolto nella distruzione, allora sarebbe stato ancora peggio.


Xuan Wuji, Nanyun Wang e l’Abate Baimei erano ancora attorno all'antica formazione, non avevano intenzione di andarsene. Per quanto riguarda gli altri guerrieri della Distruzione dei Sect minori, persero la pazienza e iniziarono ad andarsene a cercare altre erbe spirituali lungo la riva.


Nonostante avessero già perlustrato l’area prima, questo non significava che le avessero trovate tutte. Anche solo una pianta avrebbe potuto arricchirli di molto. Le loro proprietà non avevano un valore superiore a quelle di un Sect di quinto livello.


“Vecchio ladro Xuan, dato che il suo metodo per superare la formazione è fallito, mi dovrebbe ridare i tesori che ha ricevuto!” Dato che la formazione non poteva essere rotta, Nanyun Wang pensò che non avrebbe subito una grave perdita se avesse recuperato l’anello spaziale che aveva dato Xuan Wuji.


In quel momento Xuan Wuji aveva già rimpiazzato la sua espressione tetra e amareggiata. I suoi occhi brillavano freddi e decisi:”Una sconfitta è una sconfitta. Nanyun, il percorso per il Mare Divino è pieno di innumerevoli ostacoli e insidie. Crede di poter avere successo istantaneamente senza pagare alcun prezzo? Ridicolo!”


Nanyun Wang gli diede un’occhiataccia e disse:”Allora ha un altro modo?”


“La formazione è stata distrutta, ma ci siamo ancora noi. I viventi non possono essere sconfitti da degli oggetti senza vita. Se non potrò ottenere la Radice Draconica del Nirvana, allora giuro che non lascerò questo Palazzo Imperiale del Dio Demone!”


Mentre sentiva queste parole così coraggiose e determinate, l’Abate Baimei alzò le sopracciglia:”Oh? Il signor Xuan ha un metodo per distruggere la formazione?”


“Non ce l’ho! Ma non importa quanto è raffinata una formazione, deve avere una debolezza e una fornitura di energia! Altrimenti non sarebbe durata così a lungo! Se combiniamo le forze riusciremo a distruggerla. Non credo di non poter superarla. Se un anno non è sufficiente, allora ci metterò 10 anni! Se 10 anni non sono abbastanza, allora rimarrò qui 100 anni! Prima di venire al Palazzo Imperiale del Dio Demone ho già fatto dei preparativi. Ho giurato di distruggere questa formazione!”


Le parole di Xuan Wuji sconvolsero tutti, sembravano proprio parole sincere. Nanyun Wang si accigliò. Non gli sarebbe importato di rimanere se avesse avuto la certezza di poter rompere questa formazione entro un decennio.


Tuttavia non era necessariamente vero. Nonostante non comprendesse molto di formazioni, sapeva comunque che una barriera così avanzata era capace di assorbire energia Origin Heaven Earth per sostenersi. Se i loro attacchi avessero consumato più energia rispetto alla formazione, allora non sarebbero mai riusciti a superarla.


Per quanto riguardava stare qui per cento anni, Nanyun Wang lo riteneva ridicolo. Piuttosto che sprecare cento anni per ottenere un risultato incerto, tanto valeva viaggiare per il mondo alla ricerca di opportunità fortunate. Inoltre chi diavolo sapeva se questo mondo distrutto sarebbe collassato nel giro di un secolo? Se si fosse distrutto completamente, figuriamoci lui, perfino guerrieri di livello Imperatore non sarebbero potuti sopravvivere all'enorme tempesta spaziale che ne sarebbe seguita.


“Amitabha.” L’Abate Baimei unì le mani e disse lentamente:”Non immaginavo che la volontà del Signor Xuan fosse così ferma. Se ha davvero questa intenzione e spera di raggiungere il Mare Divino, allora la seguirò per altri dieci anni. Dieci anni dopo, indipendentemente dal risultato, me ne andrò. Se nessuno di noi potrà ottenere la Radice Draconica del Nirvana, allora questo dimostra solo che non sono destinato a questo tesoro.”


Sentendo queste parole, anche Nanyun Wang esitò. Ora non aveva un’altra via da prendere e doveva aspettare qui. Se avesse perso la pazienza e se ne fosse andato prima e Xuan Wuji fosse riuscito ad aprire la formazione, sarebbe stato davvero uno stolto.


Pensando questo, Nanyun Wang strinse i denti e disse:”Bene! Allora asseconderò la vostra pazzia stavolta e rimarrò fino alla fine!”


Mentre i tre grandi maestri avevano raggiunto un accordo, tutti mostrarono espressioni scontente. Questo Palazzo Imperiale del Dio demone era protetto da un’enorme formazione. Non solo, ma la strada di ritorno era piena di trappole e marionette. Senza questi tre a guidarli, era impossibile andarsene!


Se questi tre maestri avessero voluto rimanere per dieci anni, allora significava che avrebbero dovuto accompagnarli per dieci anni. Se avessero potuto dividere il bottino, allora non si sarebbero preoccupati troppo, ma molto probabilmente non avrebbero potuto ottenere un solo pelo della radice!


L’Abate Baimei capì cosa stavano pensando. Disse:”Se potete aiutarci, allora dopo che romperemo la barriera sarete ripagati. Le due Radici Draconiche del Nirvana dovrebbero avere circa 18 peli. Giuro su Budda che saranno divisi tra di voi secondo la vostra forza. I maestri al secondo livello della Distruzione riceveranno due peli e quelli al primo riceveranno metà di un pelo. Se siete d’accordo, allora collaboriamo! Mi chiedo se il signor Xuan o il signor Nanyun abbiano qualche obiezione?”


Mentre parlava, l’abate li scorse lentamente con lo sguardo e i due annuirono.


Avevano già fatto un accordo del genere, ma questa era la prima volta che lo facevano personalmente e non tramite l’organizzazione che li sosteneva; sembrava molto più credibile e degno di fiducia. Tuttavia molti erano dubbiosi, si chiedevano se sarebbero stati tralasciati quando sarebbe arrivato il momento. I maestri della Distruzione dei Sect minori erano i più preoccupati.


Tuttavia non avevano un piano migliore. Dato che dovevano rimanere, tanto valeva aiutare. Se non l’avessero fatto allora quei tre maestri forse avrebbero iniziato a detestarli. Se fosse scoppiato uno scontro, i primi a soffrire sarebbero stati loro.


Così i circa venti maestri della Distruzione accettarono.


Lin Ming era da solo in angolo distante, guardava tutto quello che stava accadendo. Sorrise con amarezza. Ovviamente era contento che il piano di Xuan Wuji fosse fallito, ma non fu felice per troppo tempo. In quel momento poteva solo forzare un sorriso, era impossibile per lui prendere di nascosto il tesoro.


Per quanto riguardava rimanere qui per 10 anni, anche se fosse stato certo di poter ottenere la Radice Draconica del Nirvana, sarebbe stato assurdo per lui.


Fortunatamente non doveva preoccuparsi, a meno di cinque chilometri di distanza c’era una comoda formazione di trasmissione. Era in un posto segreto; molto probabilmente Xuan Wuji non la conosceva altrimenti l’avrebbe scelta per la sua futura fuga. Era molto più vicina e sicura.


Per Lin Ming non era un problema andarsene, però come avrebbe affrontato Lei Jingtian in seguito? Se non avesse potuto aumentare la sua forza allora il risultato non sarebbe cambiato. Dopo essere arrivato fin qui aveva avuto l’illusione di poter ottenere la Radice Draconica del Nirvana, ma non importava quanto ci pensasse, non aveva trovato alcun modo.
Questa folla di guerrieri della Distruzione aveva vissuto per molto tempo. Erano intelligenti, potenti e molto più percettivi. Cercare di lottare con loro per i tesori era fin troppo difficile.


Xuan Wuji disse:”Per rompere questa formazione potrebbero volerci molti anni. Non c’è bisogno di così tanta fretta. Dato che tutti hanno consumato molte energie, riposiamo un giorno per ritornare al picco delle nostre condizioni. Tra ventiquattro ore ci coalizzeremo per distruggere questa formazione!”


Quando finì di parlare, Xuan Wuji si fece da parte e iniziò a mediare. Aveva consumato molte energie cercando di distruggere la formazione un momento fa.


Anhe Nanyun Wang e l’Abate Baimei fecero lo stesso. Per quanto riguarda gli altri, alcuni iniziarono a meditare, altri oziavano e alcuni testarono la propria fortuna andando a cercare altre erbe medicinali.


C’erano anche dei maestri che avevano una lieve comprensione in quanto a formazioni e iniziarono a studiare la barriera che copriva le Radici Draconiche del Nirvana.


Erano tutti curiosi; chi avrebbe perso l’opportunità di studiare un’antica formazione? Chissà magari avrebbero trovato un modo per aprirla?


Per loro era come trovarsi di fronte ad una porta. Se non avevano la chiave, avrebbero potuto prendere un filo e provare a trafficare con la serratura per aprirla.


Naturalmente secondo Lin Ming era praticamente impossibile riuscirci per loro. La probabilità era così insignificante da poter essere ignorata. Aveva già trovato il metodo per aprire le formazioni a nord e a sud e si fermò non troppo lontano dalle barriere facendo finta di oziare.


Questi vecchi della Distruzione si dispersero velocemente. Alcuni erano andati fuori dal giardino medicinale.


Lin Ming si diede un’occhiata attorno. Aveva intenzione di andare a vedere la formazione di trasmissione nascosta. Voleva appurare che nel momento del bisogno non sarebbe stata guasta o fuori uso.


Stava per muoversi quando all'improvviso sentì un sibilo penetrante seguito da un urlo e ne fu scioccato.


Uh?! Cos’era successo?


Anche gli altri si alzarono immediatamente. Xuan Wuji guardò in direzione del suono con un’espressione indecifrabile.
                                


                                



