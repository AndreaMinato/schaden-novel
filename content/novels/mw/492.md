---
weight: 4920
title: Capitolo 492 - Fornace Universale del Sole
pubDate: 2025-12-15T08:37:10.227Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare</em>
<em> 2 Capitoli in coda, <strong>0/3</strong><strong>
</strong></em> <em> -Schadenfreude


“Cosa sta succedendo?!”


Il gruppo estese la sua percezione, ma non riuscì a sentire nulla.


Il rumore di un momento fa era capitato a sole due o tre chilometri di distanza. Anche se i loro sensi erano limitati dalle leggi di questo mondo, era comunque alla loro portata, eppure nona avevano percepito nulla. Era estremamente insolito per questi vecchi.


“Andiamo a dare un’occhiata!”


Tutti i vecchi uscirono istantaneamente, anche Xuan Wuji si alzò. In confronto agli altri però sembrava molto più calmo. Si scosse la polvere di dosso e li seguì.


Attraversarono le tre chilometri di distanza in un batter d’occhio. Quando arrivarono nel luogo in cui avevano sentito il grido, tutti rimasero sbalorditi nel trovare una gigantesca caverna sul limitare del giardino medicinale.


Era localizzata sotto una collina dall'aspetto comune. Quando il gruppo si avvicinò, fu investito da ondate di calore che formavano un netto contrasto con il freddo estremo che proveniva dal giardino medicinale dell’Imperatore Demoniaco.


Nonostante fossero dei maestri, tutti i presenti provarono una sensazione sgradevole a causa di queste due correnti opposte.


“Questa caverna è schermata.” Disse un praticante di arti marziali della Regione Demoniaca del Mare del Sud. Se non fosse stato così, allora avrebbero già scoperto questa caverna.


“Uh? Questo è...”


Quando entrò nella caverna, il patriarca del Clan del Drago del Fiume Nero sussultò.


Lo spazio interno era enorme. Aveva un raggio di centinaia di piedi e al centro c’era una fornace di pillole gigante alta trenta piedi. Era circondata da otto colonne fiammeggianti su cui erano incisi dei Draghi Cornuti. Le otto statue puntavano le loro fauci aperte verso la fornace ed esalavano un’energia rossa, il calderone sembrava illuminato dall'alba.


La fornace era alta quanto quattro uomini. Questa era la prima volta che Lin Ming ne vedeva una così enorme. Sulla superficie del tesoro c’erano dei motivi intricati, tra di essi c’era un diagramma celeste con un Corvo Dorato al centro.


Le incisioni sulla fornace sembravano rozze, ma guardando con attenzione si poteva percepire un’aura antica e sconfinata che emanava un’energia primordiale. Sembrava che non fossero solo immagini, ma veri e propri mondi!


Un tesoro di altissimo livello!


Tutti i vecchi presenti erano esperti. Con una sola occhiata capirono che questa gigantesca fornace era un oggetto incredibile!


Probabilmente era un tesoro molto prezioso dell’Imperatore Demoniaco!


Non potevano capire a che livello fosse perché non erano entrati in contatto con una fornace di così alto livello, ma era evidente che sarebbe stato impareggiabile nel continente Tianyan!


“La Fornace Universale del Sole... è davvero qui.” Mentre la guardava, Xuan Yuqie mandò un messaggio telepatico a Xuan Wuji.


“Sì... sfortunatamente non possiamo nemmeno ottenere la Radice Draconica del Nirvana ora, figuriamoci la Fornace Universale del Sole. Se la ottenessimo davvero, perfino la Radice Draconica del Nirvana non sarebbe troppo importante...”


“Ahah! Questa è una fornace divina, è impossibile per noi conquistare un oggetto del genere, ma forse potremmo prendere un po’ dei tesori al suo interno.”


Alla fine la Fornace Universale del Sole ma era anche un tesoro di tipo fuoco.


Naturalmente non l’avrebbe considerata preziosa come una Radice Draconica del Nirvana, ma il suo valore non risiedeva solo nelle sue capacità, ma nelle pillole al suo interno. La lettera dell’Imperatore Demoniaco non aveva specificato quale fosse il suo contenuto, ma senza dubbio era estremamente prezioso.


Uno qualunque di quei medicinali avrebbe causato una battaglia sanguinosa in tutto il continente.


Tuttavia, se avessero voluto ottenere la Fornace Universale del Sole, avrebbero dovuto superare la Formazione Lucente degli Otto Draghi di Giada. La lettera dell’Imperatore Demoniaco non aveva dato alcun indizio su come aggirare questa protezione.


La formazione del giardino era capace solo di difendere. Se uno non avesse potuto romperla, allora al massimo non avrebbero potuto ottenere la Radice Draconica del Nirvana.


Ma questa Formazione Lucente degli Otto Draghi di Giada era anche capace di attaccare gli intrusi!


Un solo errore avrebbe causato la morte!


“Uh... questo è...” Mentre guardava le ceneri a terra, il Patriarca del clan del Drago del Fiume Nero ebbe un presentimento. Guardò i membri del suo clan e si incupì. Un momento fa, a causa di un urlo, tutti i praticanti di arti marziali erano accorsi in questa caverna, ma mancava il Settimo Anziano del suo clan.


Queste dovevano essere le sue ceneri...


“Vecchio sette...” Il patriarca si addolorò e alla fine sospirò. Tirò fuori una scatola di giada in cui ripose le ceneri con la sua vera essenza, poi la mise nel suo anello spaziale.


In un istante era morto un guerriero al primo stadio della Distruzione. Nel Regno Divino un’esistenza del genere non era nulla.


Lin Ming scosse la testa. Cercare la fortuna spesso conduceva alla morte. Questo vecchio sette doveva essere stato il primo a scoprire la Fornace Universale del Sole. Allora doveva aver cercato di prendere il tesoro per sé.


Un maestro al primo stadio della Distruzione doveva aver fatto molte esperienze per arrivare a quel punto, come poteva non sapere dei pericoli che circondavano questa Fornace Universale del Sole? Tuttavia era stato accecato dall'avidità, anche se sapeva che sarebbe stato pericoloso, aveva comunque deciso di correre il rischio. Così era finito in cenere.


Per quanto riguarda gli altri, guardarono la Fornace Universale del Sole e ponderarono con fare assorto. Dopo aver visto la fine miserabile di uno del loro gruppo, divennero ancora più cauti.


Lin Ming rimase in mezzo alla folla scorrendo i suoi ricordi incompleti.


Il secondo frammento dell’anima dell’Imperatore Demoniaco aveva pochissimi ricordi riguardo alla Fornace Universale del Sole. Poteva solo ricordare quanto era preziosa per il Palazzo Imperiale del Dio Demone, ma non sapeva cos'era, né quale fosse il suo livello.


Lin Ming aveva qualche vago ricordo riguardo a questa Formazione Lucente degli Otto Draghi di Giada, ma contare su queste informazioni per superare la barriera non sarebbe stato facile.


Lin Ming guardò fuori dalla caverna. Fu sorpreso nel vedere che nessuno era rimasto nel giardino medicinale; si erano tutti radunati vicino alla Fornace Universale del Sole. Lin Ming pensò all'improvviso che avrebbe potuto aprire la formazione nel giardino, ma riflettendoci mise da parte l’idea. La formazione del giardino era troppo vicina, avrebbe attirato l’attenzione e sarebbe stato impossibile per lui nasconderlo a questi vecchi.


Lin Ming pensò a diverse possibilità, ma alla fine le rifiutò tutte.


In quel momento un Anziano della Regione Demoniaca del Mare del Sud tirò fuori una guardia zombie. Puntò il dito verso la Fornace Universale del Sole e disse:”Vai!”


Gli occhi dello zombie brillarono di luce rossa e avanzò verso il tesoro senza temere la morte. Più ci si avvicinava alla fornace e più alta era la temperatura. Quando lo zombie arrivò a cento piedi di distanza, ondate di calore ardenti lo travolsero, facendolo sfrigolare.


Quando la guardia raggiunse i cinquanta piedi di distanza, stava per salire sulla piattaforma dov'erano state posizionate le otto colonne. In quel momento una luce rossa sfrecciò verso l’intruso. Risuonò solo un crepitio mentre la guardia veniva scagliata all'indietro riducendosi istantaneamente in polvere!


Così tutti capirono com'era morto l’Anziano del clan del Drago del Fiume Nero.


“Eheh.” Un Anziano della Distruzione rise con amarezza. Si girò e se ne andò. Questa Formazione Lucente degli Otto Draghi di Giada era ancora più terrificante dell’antica barriera che proteggeva la Radice Draconica del Nirvana. Sapeva quali erano i suoi limiti, questa fornace non aveva niente a che fare con lui, non valeva la pena insistere. Se fosse stato colpito da un’onda d’urto di quella luce rossa e fosse stato ucciso, allora sarebbe stata davvero una morte ingiusta.


Mentre se ne andava, molti altri Anziani di Sect minori esitarono e iniziarono anche loro ad allontanarsi in silenzio.


Volevano tornare sulle rive del fiume per cercare altre erbe medicinali. Nonostante quasi tutte fossero state portate via, sarebbe stato comunque meglio di niente. La ricchezza delle loro organizzazioni non era paragonabile nemmeno a quella dell’Isola della Divina Fenice. Naturalmente dovevano agire con prudenza.


I guerrieri della Distruzione dei piccoli Sect se ne andarono, ma Nanyun Wang e l’Abate Baimei rimasero lì. Ovviamente desideravano ottenere questo tesoro.


Nanyun Wang diede un’occhiata a Xuan Wuji, che aveva gli occhi chiusi, aveva un’aria indifferente.


Nanyun Wang non poté trattenersi:”Vecchio ladro xuan, non mi ha mai detto di questo tesoro.”


Xuan Wuji aprì gli occhi e disse lentamente:”Naturalmente sapevo che era qui, ma sono anche consapevole della mia forza. Lasci che le dia un consiglio, se non vuole morire lasci perdere la Fornace Universale del Sole! Chi troppo vuole, nulla stringe. Perfino un guerriero di livello Imperatore non riuscirebbe a spostare questa fornace!”




<em>Nota Traduzione: “Chi troppo vuole, nulla stringe” è la traduzione libera di (人心不足蛇吞象) “un uomo mai soddisfatto è come un serpente che cerca di inghiottire un elefante”.</em>


Era raro che Xuan Wuji dicesse la verità. Non gli importava di cosa sarebbe successo a Nnayun Wang, tuttavia aveva bisogno del suo aiuto e di quello dell’Abate Baimei per rompere la barriera difensiva. Se Nanyun Wang fosse morto qui, allora temeva che ci avrebbe davvero messo un secolo per aprire la formazione del giardino medicinale.


“Così si chiama Fornace Universale del Sole.” Nanyun Wang si leccò le labbra, i suoi occhi brillavano con una luce avida, sembrava non fosse disposto ad arrendersi. Nonostante avesse capito che Xuan Wuji probabilmente aveva detto la verità, non c’erano molti in questo mondo che potessero rimanere indifferenti davanti ad un tesoro così prezioso.


Dopo un bastoncino di incenso di tempo, un altro vecchio guerriero della Distruzione tirò fuori un’altra marionetta e la usò per avvicinarsi con cautela alla Fornace Universale del Sole. Anche questo tentativo fu infruttuoso, la marionetta fu ridotta in cenere.


Dopo queste due prove, tutti scoprirono una regola della Formazione Lucente degli Otto Draghi di Giada. Finché non si saliva sulla piattaforma, non si sarebbe ricevuto un attacco di quella luce rossa.


In quel momento l’Abate Baimei si mosse. Mise da parte il suo bastone, si tolse la tonaca e camminò lentamente verso la Fornace Universale del Sole.


Tutti spalancarono gli occhi. Anche se la situazione era disperata, l’Abate Baimei aveva comunque deciso di fare un tentativo. Doveva avere un metodo su cui contare.


Xuan Wuji era ancora più in guardia. Lo stava fissando senza battere gli occhi e le mani che aveva appoggiato dietro le schiene stavano pendendo verso il basso, la sua espressione era piena di dubbi e cautela.
                                


                                



