---
weight: 494
title: Capitolo 494 - Aprire l’Antica Formazione
pubDate: 2025-12-15T08:37:10.227Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em> 1 Capitoli in coda, <strong>0/3</strong><strong>
</strong></em> <em> -Schadenfreude


Perfino l’Abate Baimei, un Anziano al terzo stadio della Distruzione che coltivava le formidabili tecniche sacre, era quasi morto. Loro non avrebbero avuto alcuna fortuna.


Se non avessero avuto la fortuna di ottenere il tesoro, allora per loro sarebbe stato privo di valore, non importava quanto fosse raro e prezioso.


Gli Anziani della Distruzione iniziarono a dirigersi verso l’entrata. Questa caverna era troppo pericolosa per loro. Se ci fosse stato qualche incidente e la luce avesse colpito loro, allora sarebbero stati spacciati! Non potevano permettersi di fare una scommessa del genere. Molti di loro erano anche la colonna portante del loro Sect. Se fossero morti lì, allora le loro organizzazioni sarebbero entrate in difficoltà.


Così più di una decina di Anziani della Distruzione lasciarono la caverna. Avevano già deciso che, anche se lì fosse stato un tesoro che avrebbe potuto farli ascendere al Regno Divino diventando immortali, non avrebbero comunque provato a toccarlo!


Xuan Wuji si ritirò con calma. Coltivava le arti demoniache. Aveva un potere offensivo superiore, ma le sue difese non erano così formidabili. Se quella luce rossa lo avesse colpito, allora perfino lui non avrebbe avuto la certezza di poterlo bloccare!


Nanyun Wang esitò per un momento e poi si ritirò di diversi passi, ma alla fine non uscì dalla caverna.


Voleva anche lui quella medicina miracolosa raffinata con la Radice Draconica del Nirvana. Finché fosse riuscito ad ottenerla, allora attraversare gli stadi della Distruzione non sarebbe stato affatto difficile!


Questa Formazione Lucente degli Otto Draghi di Giada era davvero terrificante, ma anche attraversare la Distruzione lo era!


Erano una prova di resistenza per la mente e l’anima di un praticante di arti marziali. Se l’avessero superata, allora sarebbero riusciti a diventare Imperatori Impareggiabili che avrebbero vissuto per 10.000 anni. Ma se avessero fallito si sarebbero ridotti in cenere.


Nanyun Wang era molto ambizioso. La maggior parte degli Anziani presenti in realtà avevano considerato di poter morire senza arrivare allo stadio Mare Divino, ma Nanyun Wang non l’avrebbe accettato!


Se non avesse voluto rischiare, allora la sua unica scelta era di affrontare quella luce terrificante!


La Radice Draconica del Nirvana indubbiamente era molto più sicura. Ma l’antica formazione che la proteggeva era troppo forte; chi sapeva quando avrebbero potuto superarla?


In confronto, nonostante la Fornace Universale del Sole fosse molto più pericolosa, se non altro aveva visto i tesori all'interno. C’era sempre un briciolo di speranza!


Mentre molti Anziani se ne andarono lentamente dalla caverna, Lin Ming era rimasto in un angolo della caverna a fissare la Formazione Lucente degli Otto Draghi di Giada.


Aveva già scoperto diversi modi per avvicinarsi alla fornace. Ad esempio il posto in cui si trovava era il risultato delle sue riflessioni al riguardo.


Aveva scelto attentamente quella posizione. La Formazione Lucente degli Otto Draghi di Giada avrebbe attaccato gli intrusi entro cento piedi di distanza. Se uno fosse stato più lontano, avrebbe soltanto subito l’attacco della luce rossa in eccesso. Ora si trovava in punto cieco che le luci rosse non potevano raggiungere. Se fosse rimasto fermo lì, sarebbe stato impossibile che i bagliori lo toccassero.


Il secondo frammento dell’anima dell’Imperatore Demoniaco aveva dei ricordi incompleti riguardo la Formazione Lucente degli Otto Draghi di Giada. Lin Ming rifletté in continuazione usando la sua conoscenza riguardo alle antiche formazioni e deducendo i dati mancanti. Il ragazzo era sicuro che in meno di un quarto d’ora sarebbe riuscito a rompere la Formazione.


Tuttavia, anche se sapeva come aprire la formazione, sarebbe stato inutile. Non aveva la forza dell’Abate Baimei. Non sarebbe mai riuscito a sollevare il coperchio da solo.


Ma non importava quanto fosse disperata la situazione, Lin Ming decise che prima avrebbe compreso come operava la formazione e poi avrebbe pensato a come usarla o no.


Inoltre anche se non avesse potuto ottenere i tesori all'interno, avrebbe comunque potuto usare questa Formazione Lucente degli Otto Draghi di Giada per proteggersi.


Se Xuan Wuji avesse deciso di inseguirlo ed ucciderlo, allora sarebbe scappato qui.


Pensando questo, Lin Ming guardò Xuan Wuji, dopo aver notato dov'era posizionato, sussultò.


Xuan Wuji era fuori dalla caverna. Forse avrebbe potuto...


Lin Ming aveva già pensato a questo approccio. Tuttavia allora Xuan Wuji e gli altri erano radunati attorno alla Radice Draconica del Nirvana. Il ragazzo non aveva alcuna possibilità.


Ma ora erano distratti. Xuan Wuji, Nanyun Wang e l’Abate Baimei, i tre grandi maestri, avevano rivolto la loro attenzione alla Fornace Universale del Sole.


Pensando alla formazione che aveva manomesso, Lin Ming iniziò a pensare ad un piano folle...


.....


In origine c’erano trenta maestri della Distruzione, ma ora ne erano rimasti solo venti. I vecchi che erano morti erano tutti signori nelle loro terre. Solo menzionare il loro nome suscitava l’ammirazione dei loro Sect e il terrore dei loro nemici.


Tuttavia, perfino esistenze di questo livello erano morte nel Palazzo Imperiale del Dio Demone. Non avevano la forza di resistere ai pericoli di questo luogo.


In quel momento, al di fuori della caverna, alcuni degli Anziani sopravvissuti scelse un posto per iniziare a meditare e a recuperare le forze. Altri che avevano più familiarità con le formazioni andarono a studiare la barriera che proteggeva la Radice Draconica del Nirvana. Alcuni dei maestri che appartenevano a Sect più mediocri tornarono alla riva per cercare medicinali, sembravano dei poveri vecchi che raccoglievano piante.


Il gruppo continuò così per diverse ore. Poi i maestri della Distruzione vicino al fiume capirono che non potevano più trovare erbe. Si ritrassero con amarezza e cercarono un posto dove meditare.


Ma gli studiosi di formazioni si rifiutavano di arrendersi. Occasionalmente un vecchio avrebbe sussultato per la sorpresa mentre toccava la formazione, come se avesse scoperto qualcosa e fosse stato colto da un’illuminazione. Tutti gli altri sarebbero andati subito a chiedergli cosa aveva trovato.


Poi il vecchio avrebbe condiviso le sue ‘ispirazioni’ con un’espressione orgogliosa.


Sentendolo, gli altri avrebbero mostrato stupore e si sarebbero complimentati con lui. La persona che aveva condiviso queste teorie sarebbe sembrata estremamente soddisfatta. Naturalmente ci sarebbero stati degli oppositori e questo avrebbe condotto ad un fiero dibattito. Tutti avrebbero contato sulla propria conoscenza riguardo alle formazioni per vincere la discussione.


A volte per verificare le proprie teorie, questi vecchi avrebbero tirato fuori i loro dischi o le bandiere di formazione. Naturalmente, qualunque cosa facessero, la formazione sarebbe rimasta immobile.


In realtà questi vecchi non si aspettavano di poter superare questa antica formazione. Volevano solo studiarla e approfondire le proprie conoscenze. In confronto alle barriere del continente Tianyan, questa antica formazione era molto più potente.


Se avessero potuto comprendere qualcosa, ne avrebbero ottenuto un grande beneficio.


Non si sapeva quando, ma un giovane si era infiltrato in questo gruppo e iniziò a toccare la formazione antica.


“Bricconcello, perché sei qui, non intralciarmi!” Disse con insoddisfazione un vecchio dai capelli bianchi quando vide Lin Ming gironzolare in giro.


Per meditare e percepire la formazione, bisognava stare in tranquillità. Agli occhi del vecchio, il ragazzo lo stava distraendo.


Lin Ming sorrise e mise le mani a coppa, dicendo con tono di scusa:”Sono solo venuto a dare un’occhiata.”


“Umpf, cosa credi di poter vedere? Perfino io sono perplesso dalle caratteristiche di questa formazione. Non intralciare la mia comprensione!”


“Sì, me ne andrò immediatamente.” Disse Lin Ming con un sorriso contrito mentre si ritirava. Ma mentre se ne andava toccò un simbolo di una formazione. Non ci fu alcun cambiamento nella formazione, né si poteva vedere alcuna differenza rispetto a prima. Se uno non avesse avuto una profonda comprensione riguardo alle formazioni antiche, allora non avrebbe potuto notare nulla.


“Bricconcello, non giocherellare in giro!” Il vecchio dai capelli bianchi ovviamente non lo aveva guardato, ma aveva comunque notato le sue mosse. Questo fece indietreggiare istintivamente Lin Ming. Pensò:’<em>Questa vecchia scarpa è davvero sensibile. Fortunatamente non capisce niente di formazioni antiche, altrimenti non potrei assolutamente nascondere ciò che sto facendo.’</em>


Lin Ming tirò un sospiro di sollievo. Pensò:<em>’Questo è il terzo simbolo...’</em>


Guardò verso la caverna dov'era la Fornace Universale del Sole. Xuan Wuji era già a 200 piedi di distanza dalla caverna e stava meditando su una roccia.


Nonostante avesse gli occhi chiusi, in realtà aveva lasciato un po’ della sua percezione attorno all'antica formazione della Radice Draconica del Nirvana.


Attorno ad essa c’era ogni sorta di coltivatore che si proclamava ‘saggio’ o ‘granmaestro’ di formazioni attorno a studiare la barriera. Lin Ming non sembrava degno di attenzione.


<em>’Il prossimo è... il quarto simbolo.’</em> Il ragazzo si avvicinò silenziosamente al quarto simbolo.


In quel momento, nella caverna, l’Abate Baimei si era appena ripreso. Non si sapeva che tipo di medicina miracolosa avesse usato, ma in solo due ore di tempo il suo pettorale destro era tornato in salute. A parte il suo colorito un po’ più pallido, sembrava stare bene.


Ovviamente non aveva ancora rinunciato alla Fornace Universale del Sole.


…..


Lin Ming aprì nove simboli. Stava pensando costantemente ai vari possibili scenari che si potevano svolgere dopo l’apertura della formazione.


L’apertura della barriera era un processo veloce. Questo tempo sarebbe stato sufficiente affinché Xuan Wuji entrasse in azione. Nanyun Wang e l’Abate Baimei sarebbero stati in svantaggio. Erano nella caverna a concentrarsi sulla Fornace Universale del Sole.


Se non ci fosse stato alcun incidente, allora dopo l’apertura della formazione, la Radice Draconica del Nirvana sarebbe caduta nelle mani di Xuan Wuji.


Ora, a parte Xuan Wuji e pochi altri, tutti gli altri credevano che il Palazzo Imperiale del Dio Demone fosse sigillato completamente.


Se l’Abate Baimei o Nanyun Wang avessero ottenuto il tesoro, allora inevitabilmente ci sarebbe stata una grande battaglia. Non avevano modo di scappare e potevano solo contare sulla loro forza. Alla fine non avrebbero avuto altra scelta se non distribuire i tesori seguendo gli accordi.


Se fosse accaduto questo, Lin Ming non avrebbe ottenuto alcun beneficio. Invece avrebbe rischiato di essere coinvolto nello scontro.


Tuttavia...


Xuan Wuji era diverso.


Sapeva della formazione di trasmissione...


.....


<em>’Questo è il decimo simbolo.’</em>


Dopo aver aperto il decimo simbolo, Lin Ming decise di fermarsi per un po’.
Nonostante i suoi movimenti non avessero destato l’attenzione di nessuno, decise comunque di stare attento. Percorse la riva del fiume e fece una breve passeggiata, passando vicino alla caverna della Fornace Universale del Sole.


Dopo un quarto d’ora, Lin Ming riniziò ad attivare i simboli, uno alla volta.


Alla fine dopo che attivò il trentaseiesimo simbolo, la formazione prima tranquilla iniziò a rilasciare una luce bianca...
                                


                                



