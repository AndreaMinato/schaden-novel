---
weight: 499
title: Capitolo 499 - Vecchio Cane
pubDate: 2025-12-15T08:37:10.228Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Marco</em>
<em> 9 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Chi è?!” In quel momento Lin Ming si raggelò. Scattò come una freccia brandendo la Selvaggia Alabarda Sanguigna!


Era stata una reazione istintiva. Sapeva bene che uno qualunque dei guerrieri della Distruzione avrebbe potuto ucciderlo con un cenno!


Tuttavia la caverna era vuoto, non c’era nemmeno l’ombra di una persona.


Lin Ming sentì un rivolo di sudore scorrergli lungo la schiena, era pienamente vigile.


Anche se aveva attivato la sua percezione non vedeva nessuno.


Si stavano nascondendo?


Data la forza di quei vecchi, non valeva nemmeno la pena farlo. Se l’avessero fatto, avrebbero avuto lo stesso atteggiamento di un gatto nei confronti di un topo.


“Ragazzino, non c’è bisogno di guardarsi attorno, non potrai trovarmi. Comunque anche un Saggio come me è rimasto sorpreso. Nonostante tu sia solo un ragazzino sei riuscito a ridurre in quelle condizioni quel gruppo di vecchi. Mi piace proprio!”


“Tu…” Lin Ming era scioccato. Un Saggio?!


Perfino i maestri della Distruzione non avrebbero osato definirsi Saggi. Era un nome così arrogante… temeva che solo un guerriero di livello Imperatore avrebbe osato chiamarsi in questo modo!


La voce riecheggiava nella sua mente. O era una trasmissione del suono o… proveniva dal suo mare spirituale!


Quando ci pensò, Lin Ming ne fu scioccato. Che sia…


“L’Imperatore Demoniaco!!!”


“Imperatore Demoniaco? Ehi, no!”


“No?” Lin Ming ne fu sorpreso. Era certo che questa voce antica provenisse dai resti della coscienza del frammento dell’anima dell’Imperatore Demoniaco, come poteva non essere lui? “Sei quel cane rosso contenuto nel frammento dell’anima?”


“Cane?! Osi davvero chiamare un Saggio come me cane?!” La voce sembrò agitarsi e poi Lin Ming sentì qualcosa dimenarsi nelle sezioni del suo mare spirituale che aveva usato per sigillare il cane rosso. Il ragazzo sentì un dolore acuto alla testa, come se il suo cervello fosse stato morso da delle formiche.


Tuttavia, non importava quanto si agitasse la coscienza perché ora era in condizioni pietose. Prima era stata tagliata in diversi pezzi dal Cubo Magico e poi era stata sigillata da Lin Ming con il Fulmine Divino del Drago del Fiume Viola e dal Fulmine Malvagio Nemesi del Sangue. Nonostante fosse arrabbiato, poté solo ansimare e dimenarsi. Il potere spirituale che consumava era di gran lunga superiore a quello di Lin Ming.


Dopotutto quando era stato risucchiato dal Cubo Magico la sua coscienza era stata fatta a pezzi. Ed era rimasta sigillata nel Cubo Magico per moltissimo tempo.


Tuttavia questa voce non riuscì ad ammettere la sconfitta e disse freddamente:”Ragazzino, se osi mancarmi di nuovo di rispetto, distruggerò il tuo mare spirituale!”


Lin Ming alzò gli occhi al cielo. Non aveva tempo per chiacchierare con questo tipo. Si girò e disse:”Se vuoi, allora esci fuori, non perdiamo tempo a discutere!”


Sentendolo, la voce sembrò tenere un tono un po’ più orgoglioso:”Eheh ragazzo, sei piuttosto intelligente! Sì, sì, se uscirò allo scoperto allora otterrai una grande opportunità fortunata!”


Le sopracciglia del ragazzo si alzarono. “Opportunità fortunata?”


“Vuoi ottenere la Fornace Universale del Sole, vero? Conosco la tecnica per controllarla!”


“Uh?” Lin Ming esitò per un momento. Credeva che questo tipo possedesse davvero un metodo per farlo, ma sapeva che non l’avrebbe aiutato con buone intenzioni.


“E qual è il prezzo?”


“Parlare con te mi fa davvero risparmiare tempo. Ti dirò come aprire la Fornace Universale del Sole, ma devi togliere il sigillo ai frammenti della mia coscienza e farmi riprendere.”


“Impossibile!” Lin Ming scartò subito questa possibilità. Non poteva affrontare questo vecchio cane. Il Cubo Magico lo aveva aiutato a sigillarlo, senza il suo aiuto, liberare la coscienza di questo cane sarebbe stato come condannarsi a morte. Forse potrebbe perfino provare a possederlo.
Invece che assumersi un rischio così tremendo, Lin Ming avrebbe preferito rinunciare alla Fornace Universale del Sole.


“Ragazzino, pensaci! Questa Fornace Universale del Sole è estremamente preziosa! Inoltre una volta che mi riprenderò ti dirò un modo per controllare la fornace! Posso permetterti anche di portarti via l’intera Fornace Universale del Sole per farla diventare tua!”


Prendere l’intera fornace?


Il cuore di Lin Ming iniziò a battere più velocemente. Tuttavia represse la sua avidità crescente e disse freddamente:”Mi è impossibile rispettare le tue condizioni. Dovresti arrenderti. Il tempo è essenziale ora, non ho intenzione di rimanere a lungo.”


Lin Ming mise via la Selvaggia Alabarda Sanguigna e iniziò ad andarsene. Il vecchio cane sembrava un po’ più nervoso:”Ehi, aspetta! Devi solo rimuovere il sigillo da una parte della mia coscienza, non tutta. Ti aiuterò comunque ad ottenere la Fornace Universale del Sole!”


“Solo in una parte?” Lin Ming rifletté. All'inizio questo vecchio cane era stato tagliato in sette o otto pezzi. Era sicuro di poterne affrontare uno, dopotutto quando aveva lottato contro di lui anche lui gli aveva causato molti danni.


“Chi sei? Hai qualche rapporto con l’Imperatore Demoniaco? E perché eri nel frammento dell’anima dell’Imperatore Demoniaco?”


“Mi chiedi chi sono? Eheh, probabilmente non hai sentito parlare di me.” La voce del vecchio cane era orgogliosa e piena di sdegno. In effetti se fosse provenuto dal Regno Divino, allora molto probabilmente Lin Ming non aveva sentito parlare di lui.


Il ragazzo non voleva perdere tempo con questo cane. Ora gli aveva fatto perdere oltre venti secondi. Aveva al massimo mezzo bastoncino di incenso di tempo per andarsene, altrimenti la situazione sarebbe diventata pericolosa.


Ma le condizioni di questo cane... chi sapeva che trama aveva in serbo?


Voleva i tesori nella Fornace Universale del sole? Gli sarebbero state inutili, bisognava avere un corpo per inghiottire quelle pillole. Lin Ming non aveva mai sentito di un corpo spirituale in grado di prendere pillole.


Mentre rifletteva, Lin Ming pensava sempre di più che non avrebbe corso rischi. Dopotutto era una parte di coscienza, non sarebbe stato in grado di batterlo.


Anche se il cane stesse tramando qualcosa, alla peggio non sarebbe riuscito ad ottenere la Fornace Universale del Sole. Lin Ming si era già preparato a rinunciarvi, quindi anche se non l’avesse presa non sarebbe stata una perdita così grande.


Aveva poco tempo. Lin Ming non aveva abbastanza tempo per rifletterci. Dato che non c’era pericolo, allora avrebbe accettato la sua condizioni. Rinunciare ad alcune opportunità fortunate a causa della sua preoccupazione non era nel suo stile.


“Va bene! Allora toglierò il sigillo in una delle parti della tua coscienza.”


Lin Ming entrò nel profondo del suo mare spirituale. Le diverse parti di coscienza del cane erano in angoli diversi. Ogni pezzo era avvolto da uno spesso bozzolo di scintille.


Lin Ming era un po’ impressionato. Il cane era riuscito a parlargli in questo stato… i tipi del Regno Divino erano davvero resistenti.


Il ragazzo scelse la sezione più debole e piccola di coscienza e si preparò a liberarla.


Il cane sembrava un po’ insoddisfatto:”Ragazzino, dov'è il tuo coraggio? La mia forza è diminuita. Ora mi rimane solo un’anima eppure rilasci solo un piccolo pezzo? Anche se unissi diversi pezzi non potrei comunque farti del male! Per aprire la Fornace Universale del Sole dovrò consumare una grande quantità di forza dell’anima. Se liberi un pezzo così piccolo, allora esaurirò tutte le mie forze rischiando di danneggiare me stesso!”


Lin Ming non ci badò e disse con calma:”Hai ragione, non sono così coraggioso. Meno chiacchiere, accetti o no?”


Il ragazzo aveva capito che questo vecchio cane doveva avere un secondo fine, ma ora non aveva troppo tempo e non voleva negoziare. Dato che aveva determinato che non sarebbe stato pericoloso per lui, allora avrebbe affrontato il pericolo in seguito e avrebbe cercato di ottenere più benefici possibile. Dato che l’altra parte era così debole, era lui ad essere in vantaggio.


“C***o e pensare che una tigre come me sarebbe stato maltrattato come un cane. Bene, non voglio perdere tempo a trattare. Ora togli il sigillo dalla mia coscienza.”


<em>’Tigre maltrattata come un cane? Tu stesso non sei un cane?’</em>


Pensò Lin Ming ma non perse tempo. Questo cane non sembrava il grande Imperatore Demoniaco, ma un vecchio imbroglione.


Lin Ming fletté le dita e iniziò a togliere il bozzolo. Disse:”Lo dirò in anticipo, ho solo metà bastoncino di incenso di tempo. Se non avrai successo in quell'arco di tempo allora me ne andrò!”


“Metà bastoncino di incenso di tempo? Più che abbastanza!” La rimozione del sigillo dava la stessa sensazione di quando si veniva liberati da degli stretti legami. La coscienza del cane si stiracchiò e abbaiò confortevolmente:”Bau!”


Sentendo questo, Lin Ming rimase senza parole. Come non sarebbe un cane questo?


Tuttavia ciò che successe dopo fu ancora più sbalorditivo. Mentre vedeva il vecchio cane precipitarsi fuori dal suo mare spirituale e assumere una forma, Lin Ming quasi si morse la lingua.


Di fronte a lui c’era un cucciolo lungo mezzo piede. La sua coda era delle dimensioni di un dito ed era coperta da riccioli rossi. Le sue orecchie penzolavano e la sua lingua ciondolava, i suoi occhietti lo stavano fissando.


Era un pechinese, era proprio un pechinese.


“Tu… tu…!” Lin Ming era senza parole.


“Che guardi?! La mia forza dell’anima è grandemente danneggiata. Naturalmente il mio corpo si rimpicciolirà un po’. Cosa c’è di così strano?!” Vedendo l’espressione scioccata del ragazzo, il vecchio cane rimase un po’ insoddisfatto ed ebbe l’impulso di rimproverarlo.


Lin Ming non sapeva se ridere o piangere. Se questo era un Saggio e questa era la sua forma, era davvero difficile connettere le due immagini. Ma ora era un momento critico, così il ragazzo non ci pensò ulteriormente. Non si sarebbe rilassato solo perché questo piccolo pechinese sembrava indifeso.


Era certo che questo cane avesse un piano, altrimenti perché sarebbe stato così generoso da aiutarlo ad aprire la Fornace Universale del Sole? Probabilmente voleva dare un’occhiata dentro per vedere cosa prendere.


Pensando a questo Lin Ming fece circolare la sua vera essenza rimanendo in allerta. L’intento Samsara iniziò a formarsi nel suo mare spirituale, pronto ad attaccare il cane in ogni momento.


Il pechinese galleggiò lentamente verso la Fornace Universale del Sole, i suoi occhi fissavano il coperchio. Allungò la sua lingua per leccarsi le fauci rivelando un sorriso lascivo e inquietante verso Lin Ming. Poi iniziò a mormorare.


Mentre lo faceva anche le sue zampe anteriori iniziarono a gesticolare. Lin Ming lo guardò e iniziò a capire che questi movimenti stavano creando dei sigilli.


Lin Ming si sentì come se fosse stato colpito da un fulmine.
                                


                                



