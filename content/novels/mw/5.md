---
weight: 50
title: Capitolo 5 - Scommessa
pubDate: 2024-05-22T20:10:15.569Z
tags:
    - mw
---




Proprio quando Lin Ming si fermò, una voce leggermente acuta risuonò nel vicolo. "Eheh, non me l'aspettavo, sei molto vigile. Ti chiami Lin Ming, vero?" Un adolescente che indossava un vestito di seta uscì lentamente dal retro di una residenza, aveva un sorriso sprezzante stampato in faccia. Dietro di lui c'erano cinque ragazzi di diciotto anni. La maggior parte di loro era al primo stadio della Trasformazione del Corpo, solo uno di loro e l'adolescente vestito di seta era al secondo.


Lin Xiaodong fu colto dal panico. Aveva riconosciuto il ragazzo vestito di seta. Era la persona che aveva visto accanto a Zhu Yan durante la registrazione del Palazzo delle Sette Arti. Era evidente che questo bastardo era qui per causare guai.


C'erano sei persone, due al secondo Stadio della Trasformazione del Corpo e quattro al primo. Per quanto riguardava lui e Lin Ming, erano entrambi al primo Stadio, quello della Forza. Se fossero arrivati alle mani avrebbero avuto la peggio. Il ragazzo vestito di seta doveva essere un signorino di una delle grandi famiglie della città di Fortuna Celeste. Queste persone possedevano sia autorità che potere. Mentre non erano soliti uccidere indiscriminatamente, potevano tranquillamente renderli invalidi.


"Cosa state cercando di fare?" Gridò Lin Xiaodong con tono rabbioso.


"Dovrai chiederlo a lui." L'adolescente vestito di seta puntò verso Lin Ming. "Sei proprio impressionante, l’hai proprio malmenato; aveva due costole rotte."


A quei signorini non importava delle vite dei loro sottoposti, ma la loro reputazione era un altro discorso. Inoltre il suo seguace gli aveva riferito che era stato comunque picchiato nonostante avesse già detto il nome di chi lo aveva mandato. Questo era ciò che aveva destato l’ira dell'adolescente vestito di seta.


"Sei proprio bravo ad affermare che un giorno potrai schiacciare me, Wang Yigao! Oggi, mi piacerebbe vedere personalmente come avresti intenzione di farlo!" Disse il ragazzo vestito di seta, con l'espressione che stava diventando feroce.


Lin Ming non aveva mai sentito il suo nome prima, né aveva detto che l'avrebbe schiacciato. Molto probabilmente il sottoposto se l'era inventato per incitare Wang Yigao. Comunque Lin Ming non cercò di spiegarsi. Non importava cosa avrebbe detto, avrebbero comunque finito per combattere.


Le 'Scritture del combattente del Caos Primordiale' erano potenti naturalmente, ma Lin Ming le aveva praticate solo per pochi giorni. Non sarebbe stato capace di affrontare così tante persone allo stesso tempo, specialmente quando due di loro erano al secondo stadio della Trasformazione del Corpo. Per non parlare del fatto che, se avessero preso Lin Xiaodong come ostaggio, avrebbe passato dei guai.


Pensandoci, anche vincere qui gli avrebbe causato problemi. Una volta che la faccenda si fosse inasprita e fosse stato costretto a picchiare Wang Yigao, allora a cercarlo sarebbe stato suo padre; il Signore dell'Esercito di Fortuna Celeste. Lin Ming dubitava che un tipo del genere sarebbe stato interessato a sedersi e a discuterne civilmente. Lin Ming al momento non poteva permettersi di provocarlo.


Che seccatura…


Lin Ming ci pensò su. All'improvviso gli venne un'idea, aveva trovato un modo per risolvere questo problema. Affrontando Wang Yigao, disse: "Allora, cosa vuoi fare?"


"Cosa voglio fare?" Wang Yigao era rimasto un po' sbalordito e scoppiò a ridere: "Mi stai davvero chiedendo cosa voglio fare?"


I mascalzoni che aveva portato con sé risero tutti all'unisono. Ai loro occhi Lin Ming non era diverso da un idiota. Per lui fare una domanda del genere era certamente da stupidi.


Dopo aver riso per un bel po', Wang Yigao si fermò e disse: "Non so davvero se ci sei o ci fai. Comunque dato che l’hai chiesto, allora ti darò una possibilità. Non andare a dire in giro che sono stato spietato. Inchinati e pulisci le suole delle mie scarpe con la lingua. Dopodiché spezzati i tendini di una delle tue braccia e delle tue gambe. Se lo farai, mi dimenticherò del tuo affronto."


Sentendo le condizioni di Wang Yigao, Lin Xiaodong si infuriò. "Dannazione! Fratello Ming, non c'è bisogno di parlare di queste assurdità con loro. Combattiamo fino alla fine. La nostra famiglia Lin di Qingsang non è debole; vediamo se oseranno davvero fare qualcosa!"


Lin Xiaodong sapeva che avrebbero sofferto miserabilmente oggi. Tutto ciò che poteva fare era dire il suo cognome e sperare che i loro avversari si intimorissero. Un po' di dolore fisico non era un problema, ma se fossero stati resi invalidi allora sarebbe stato un grosso danno. Non si sarebbero potuti riprendere nemmeno con l'aiuto di erbe rare.


"La famiglia Lin di Qingsang? Eh, pensi davvero che avessi paura della tua famiglia Lin? Lin Ming fai tutto da solo o vuoi che lo faccia per te?"


"Devi solo provarci! Avanti, credi davvero che abbia paura di te?!" Lin Xiaodong si fece avanti, stringendo l'elsa della sua spada. A dire la verità al momento era estremamente agitato. Comunque era un tipo di persona che avrebbe preferito morire piuttosto che perdere la faccia!


Lin Ming fece tirare indietro Lin Xiaodong e disse a Wang Yigao. "Quindi era questo ciò che volevi? Molto bene, se riesci a battermi in un duello di arti marziali accetterò le tue condizioni."


"Fratello Ming, tu..." Lin Xiaodong divenne ansioso. Anche se credeva che Lin Ming avrebbe compiuto grandi imprese in futuro, al momento era ancora al primo stadio. Come poteva sconfiggere Wang Yigao che era al secondo? Lin Xiaodong temeva che Lin Ming sarebbe finito con i tendini strappati dopo aver perso.


Lin Ming disse: "Non ti preoccupare, so cosa sto facendo."


"Un duello di arti marziali? Credi di essere degno di fare un duello con me?" Wang Yigao non si sarebbe mai aspettato un suggerimento del genere. Nel Regno di Fortuna Celeste, gli ufficiali del governo non sarebbero intervenuti in un combattimento tra praticanti di arti marziali perché non avevano la possibilità di farlo.
Quindi i conflitti tra guerrieri si sarebbero risolti con un duello. Finché le due parti fossero state d'accordo, avrebbero stabilito i termini della vittoria e della sconfitta. Dopo il duello, lo scontro sarebbe stato considerato risolto e nessuno dei due avrebbe cercato nuovamente l'altra parte. Dopotutto la credibilità era qualcosa di importante per i praticanti di arti marziali.


Wang Yigao, che era uno stadio sopra a quello di Lin Ming, era sicuro di vincere, ma credeva semplicemente che fosse inappropriato.


Lin Ming rispose: "Non c'entrano niente le qualificazioni. Conta solo se ne avrai il coraggio oppure no."


"Stai dicendo che non oserei farlo? Dev'essere la battuta più divertente di quest'anno. Molto bene, dato che vuoi essere così avventato, allora ti asseconderò!"


Lin Ming disse: "Molto bene, allora andiamo in piazza."


Il vicolo era troppo remoto, con nessuno a fare da testimone Lin Ming temeva che Wang Yigao si sarebbe rimangiato la parola. Comunque se il duello fosse stato visto da molte persone, nemmeno qualcuno con la faccia tosta come Wang Yigao avrebbe potuto negare la verità. A meno che non volesse più vivere nella città di Fortuna Celeste.


Un duello tra praticanti di arti marziali era sempre uno spettacolo eccezionale e in piazza non sarebbero mancati spettatori. In quel momento molti si stavano già radunando lì, alcuni di loro erano anche guerrieri.
Vedendo i due avversari, la folla iniziò a discutere.


"Non è il figlio del Signore dell'Esercito Wang?"


"Esatto, questo bastardo sta per maltrattare di nuovo altre persone più deboli di lui. Mi chiedo di quale famiglia sia quel bambino, è così sfortunato."


"Un primo stadio, quello della Forza contro uno del secondo, quello della Carne. Quel bambino ovviamente è destinato a perdere."


"Sembra che sia solo un ragazzino ordinario. Per una persona comune essere in grado di raggiungere il primo Stadio della Forza è proprio un bel risultato. Che peccato! Sembra che diventerà un invalido..."


...


La reputazione di Wang Yigao non era buona e la maggior parte delle persone simpatizzava con chi era più debole. Si poteva vedere la compassione per Lin Ming nei loro occhi.


Più persone arrivavano e più Wang Yigao era scontento. Dopotutto per uno del secondo Stadio, l’allenamento della Carne, battere uno del primo non era niente di cui essere orgogliosi. Inoltre c'era il fatto che l'identità del suo avversario era molto meno importante rispetto alla sua. Quindi, Wang Yigao non voleva che molti spettatori assistessero a questa scena!


Wang Yigao disse con impazienza: "Cosa stai aspettando? Duelliamo. Ti strapperò i tendini. Ti farò capire il divario che c'è tra di noi."


Vedendo l'alto numero di persone lì attorno, Lin Ming guardò Wang Yigao e rispose. "Naturalmente cominceremo il duello. Comunque se perdo sarò alla tua mercé. Però cosa succederà se vinco?"


'Vincere? Questo bastardo crede di poter vincere?'









