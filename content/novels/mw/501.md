---
title: Capitolo 501 - La Grande Fuga
pubDate: 2025-12-15T08:37:10.228Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Marco</em>
<em> 12 Capitoli in coda (sono stati contati i 5 in più di Roberto), <strong>0/3</strong><strong>
da editare
</strong></em> <em> -Schadenfreude</em>


“No! Ho perso tutto! Ho solo un’anima e non posso usare nulla nella Fornace Universale del Sole a parte il sangue del Demone Gigante!” Mormorò con espressione molto scontenta il pechinese.


In quel momento Lin Ming non poteva perdere tempo con lui. Dal momento in cui i vecchi della Distruzione se n’erano andati era passato quasi un intero bastoncino di incenso. Doveva andarsene non appena possibile.


Tuttavia solo scappare via non andava bene. Se gli altri avessero sospettato che Lin Ming fosse il colpevole, allora anche se fosse riuscito a fuggire, avrebbe comunque attirato una grande calamità sull'Isola della Divina Fenice…


Lin Ming attivò la Formazione Lucente degli Otto Draghi di Giada.


Dopo diversi respiri di tempo, gli otto draghi cornuti iniziarono di nuovo ad emettere una luce sfavillante e si riattivò nuovamente.


Poi Lin Ming tirò fuori un corpo dal suo anello spaziale. Era il cadavere dell’Anziano al del Nucleo della Regione Demoniaca del Mare del Sud che aveva ucciso. Aveva aperto il Cubo Magico usando la sua Essenza di Sangue.


Lin Ming prese uno dei suoi anelli spaziali e lo mise al dito del corpo. Poi si allontanò di quattro o cinque passi e gettò con noncuranza il cadavere verso la Formazione Lucente degli Otto Draghi di Giada.


<em>Chi!</em>


L’alba bruciante brillò una volta e ridusse in cenere l’Anziano.


Così apparì una terza pila di ceneri accanto ai due resti dei maestri della Distruzione. L’anello spaziale carbonizzato di Lin Ming era mischiato tra la polvere.


Il pechinese guardò Lin Ming un po’ sorpreso:”Ragazzo, sei piuttosto intelligente. Se farai così, allora potresti avere la fortuna di seminarli.”


Stava pensando a tutti i guerrieri della Distruzione e al prezzo che avevano pagato per venire qui, eppure il loro più grande tesoro era stato intascato da questo ragazzo senza nemmeno capire com'era accaduto e chi l’aveva fatto…


Pensando a questo, il pechinese si toccò il suo naso tozzo. Se fosse rimasto in quelle condizioni, un giorno forse sarebbe stato lui ad avere la peggio…


Mentre il pechinese era assorto, notò che Lin Ming si stava avvicinando all'entrata della caverna.


“Ehi aspetta! Aspettami!” Abbaiò il cane per poi affrettarsi.


Secondo i ricordi dell’Imperatore Demoniaco, dall'altra parte del giardino medicinale c’era un’altra formazione di trasmissione non troppo lontana. Se ci fosse passato sarebbe riuscito ad uscire direttamente dal Palazzo Imperiale del Dio Demone.


Se fosse stato fuori, sarebbe riuscito a percorrere la distanza che lo separava dalla formazione in pochi respiri di tempo, ma doveva essere molto più cauto dato che si trovava nel Palazzo Imperiale del Dio Demone.


“Ehi, ci sono delle trappole o degli incantesimi qui?” Chiese al cane, dopo essersi trattenuto dal chiamarlo pechinese.


“Non mi chiamo ehi! Il mio vero corpo era quello di un cane a tre teste demoniaco! Il mio titolo era Saggio Lord Moguang (letteralmente Luce Demoniaca “魔光”)! Ho raggiunto lo stadio dei Saggi Lord 100.000 anni fa e ho vagato per il vuoto sconfinato! Allora tuo nonno manco era nato!”


Mentre parlava, il pechinese alzò il muso con orgoglio come se avesse trovato qualcosa di cui vantarsi.


Nonostante questa storia non fosse troppo affidabile, Lin Ming sapeva che questo pechinese doveva davvero essere abile, altrimenti non avrebbe avuto i requisiti per essere coinvolto in una lotta per il Cubo Magico.


“Saggio Lord? Cos'è?”


“Così come nel tuo continente ci sono i cosiddetti guerrieri Imperatori, un Saggio Lord è un titolo dato ai coltivatori che hanno raggiunto un certo livello. In passato ero anche un Saggio Lord!”


“Non hai detto che eri un cane demoniaco a tre teste? Come mai hai una sola testa ora?” Dopo aver lasciato il giardino medicinale Lin Ming era molto più rilassato. Aveva ottenuto la Fornace Universale del Sole e la Radice Draconica del Nirvana; era di ottimo umore.


Mentre lo menzionava, il cane si sgonfiò come una palla di gomma, tutta la sua spacconeria svanì. “Se non fosse stato per quella donna terrificante che ha distrutto il corpo divino al Gran Successo della forma di diamante, per poi risucchiare la mia anima divina nel Cubo Magico, come sarei finito in queste condizioni? Un tempo avevo tre menti, ma ora la mia mente è singola e incompleta; come potrei mantenere la mia forma originale?”


Mentre parlava, il pechinese aveva il muso rosso per la rabbia.


“Così è successo questo. A proposito… eri l’animale da compagnia spirituale dell’Imperatore Demoniaco?” Chiese con noncuranza Lin Ming.


“Cosa intendi con animale da compagnia, è termine così rude! Ero la bestia spirituale con cui aveva fatto un contratto. Umpf, se non mi avesse ingannato in passato, allora come avrei firmato un contratto con lui? Se non avesse avuto me al suo fianco, l’Imperatore Demoniaco sarebbe morto chissà quante volte nel Regno Divino!” Grugnì il pechinese, ma aveva rivelato inavvertitamente che non aveva un rapporto paritario con l’Imperatore Demoniaco, sembrava che una volta avessero un contratto che lo aveva ridotto a suo servo.


“Moguang, questa via ha dei pericoli?”


“Umpf, il Palazzo Imperiale è così grande e mi sono fermato qui solo per breve tempo, come potrei saperlo?!”


Sentendo le parole capricciose del pechinese, Lin Ming rimase senza parole. Tutto ciò che poteva fare era usare la sua percezione.


Tuttavia inaspettatamente le due-tre chilometri di distanza furono tranquille. Non successe nulla. Lin Ming seguì le direzioni suggeritegli dai ricordi e alla fine arrivò di fronte ad una piattaforma bassa. Non aveva degli incantesimi pericolosi. Dopo che ci salì, appurò che era davvero una formazione di trasmissione. Era ancora intatta e poteva essere attivata in ogni momento.


Lin Ming si riempì di felicità quando lo vide.


Aveva solo bisogno di pochi respiri di tempo per decifrare i simboli e attivare la formazione. Dopo aver riconfigurato i simboli, brillò una luce bianca. Lin Ming salì al centro della piattaforma e svanì velocemente…


.....


Dopo un quarto d’ora - nel giardino medicinale dell’Imperatore Demoniaco…


Diversi vecchi stavano rivelando espressioni cupe di fronte alle formazioni dove prima c’erano le Radici Draconiche del Nirvana.


Xuan Wuji era quello più accigliato! Nella lotta di prima aveva mostrato il suo tesoro di grado Heaven bassa qualità e aveva anche usato innumerevoli assi nella manica accumulati nel corso dei 3000 anni di storia della città del Grande Imperatore Infernale, eppure era stato costretto a ritirarsi dall'Abate Baimei e Nanyun Wang.


Bisognava sapere che l’eredità del Grande Tempio Zen era solo leggermente inferiore in confronto alla sua. Nanyun Wang invece, nonostante fosse un tipo solitario, aveva un talento impareggiabile. In termini di forza individuale, era il più potente.


In origine, anche se Xuan Wuji avesse perso nel mondo esterno, sarebbe comunque riuscito a scappare.


Ma dato che era imprigionato nel Palazzo Imperiale del Dio Demone, non aveva alcuna via di fuga. Non solo, l’edificio era pieno di innumerevoli pericoli. Se fosse fuggito in una direzione a caso, allora non sarebbe stato diverso dal commettere suicidio!


Alla fine, se non avesse tirato fuori la Perla del Fulmine Ammazza Dei che aveva lasciato il Grande Imperatore Infernale tempo fa e non avesse minacciato di bruciare la sua Essenza di Sangue, sarebbe stato davvero ucciso!


In realtà se fosse stato spinto sull'orlo della disperazione e avesse usato ogni sua carta, probabilmente sarebbe morto qui, ma anche l’Abate Baimei e Nanyun Wang avrebbero pagato un caro prezzo. Questo li aveva intimoriti e li aveva trattenuti.


Alla fine Xuan Wuji era stato costretto a consegnare il gambo principale della Radice Draconica del Nirvana e tutto ciò che gli era rimasto erano due peli di radice.


E così avevano stabilito una tregua.


Xuan Wuji era pieno di amarezza.


Pensava sempre che ci fosse stato qualcosa di strano. Aveva fatto così tanti sforzi per aprire l’antica formazione, eppure era rimasta chiusa, perché si sarebbe aperta all'improvviso da sola?


Se qualcuno gli avesse detto che uno di quei maestri l’avesse aperta per caso, sarebbe stata una storia troppo improbabile!


Una volta che la formazione che aveva ispezionato prima si era guastata all'improvviso durante un momento chiave, Xuan Wuji aveva avuto il presentimento di essere stato ingannato da qualcuno!


Tuttavia era stato attaccato senza avere l’opportunità di spiegarsi, l’Abate Baimei e Nanyun Wang volevano approfittarsi di quel momento per ucciderlo così non aveva avuto il tempo di riflettere ulteriormente.


Ma ora che era tornato nel giardino medicinale, la verità finalmente era stata rivelata, Xuan Wuji si sentì esplodere per la rabbia!


Attirare la tigre fuori dalla caverna… con una strategia così semplice era stato costretto a rinunciare ad un’altra Radice Draconica del Nirvana!


Se già stava per scoppiare di rabbia dopo aver visto la sparizione della seconda radice, quando arrivò alla caverna e vide che la Fornace Universale del Sole era svanita mentre la Formazione Lucente degli Otto Draghi di Giada era ancora attiva, sentì un attacco di vergini e quasi cadde a terra!


Anche l’Abate Baimei e Nanyun Wang erano impalliditi. All’inizio credevano di poter ottenere  i tesori nella Fornace Universale del Sole, ma ora avevano perso tutto. Perfino il contenitore stesso era stato portato via!


“Chi?! Chi è stato?!” Gli occhi di Xuan Wuji erano iniettati di sangue mentre una luce cupa brillava nei suoi occhi. “Chi era rimasto nel giardino medicinale? Chi ?!”


Xuan Wuji scorse con lo sguardo tutti quanti. Mu Fengxian si ritrasse, ma non mostrò alcun cambiamento di espressione.


Tuttavia, mentre Xuan Wuji vide Mu Fengxian, si ricordò di Lin Ming. Fece un passo in avanti e scatenò la sua aura di guerriero al terzo livello della Distruzione cercando di opprimerla. “Lin Ming! Dov'è andato quel ragazzo! Non ha lasciato il giardino medicinale!”


“Non lo so!”


Replicò stoicamente Mu Fengxian, ma era estremamente confusa; dov'era andato il ragazzo? Cosa gli era accaduto?


Possibile che altri avessero saccheggiato il giardino e Lin Ming avesse incontrato un incidente?


Non fu solo Mu Fengxian a pensarlo, anche Mu Yuhuang aveva un cattivo presentimento che la stava facendo agitare.


“Xuan Wuji! Un ladro come te non dovrebbe gridare al ladro!” Sbuffò freddamente Nanyun Wang. Gli lanciò un’occhiataccia:”Non credo che un piccolo ragazzino negli stadi avanzati dell'Houtian sarebbe stato capace di superare la formazione offensiva della Fornace Universale del Sole e rubarla. Non credi che sia ridicolo addossargli tutta la colpa?”


“Nanyun, stai dicendo che sospetti che abbia preso io la Fornace Universale del Sole?”


“Eheh, non l’hai detto tu stesso? Dato che sei il solo che ha visto la lettera dell’Imperatore Demoniaco, sai anche come attivare le formazioni e il metodo per prendere il tesoro! Un quarto d’ora fa hai attirato tutti noi fuori dal giardino. Se non sei stato tu a rubare la seconda Radice Draconica del Nirvana e la fornace, chi altri può essere stato?!” Nanyun Wang avanzò con lo sguardo acceso.


“Nanyun! Tu…” Xuan Wuji era così arrabbiato da voler vomitare sangue. Aveva lavorato per dieci interi anni, pagando un carissimo prezzo e alla fine aveva ottenuto solo due peli di radice. 


Non solo, era stato ingannato da qualcuno e gli erano state addossate tutte le colpe! Chiunque si sarebbe infuriato in una situazione del genere!
                                


                                



