---
weight: 5030
title: Capitolo 503 - Raffinare la Radice Draconica
pubDate: 2025-12-15T08:37:10.229Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO, ringraziamo Marco</em>
<em> 11 Capitoli in coda (sono stati contati i 5 in più di Roberto), <strong>0/3</strong><strong>
da editare
</strong></em> <em> -Schadenfreude</em>


“Ehi ehi tu! Ragazzo è meglio se non provi a vantarti. Nonostante questa Radice Draconica del Nirvana non sia troppo potente o violenta, l’energia sarà troppo forte per te; non è qualcosa che un praticante di arti marziali del tuo livello riuscirà a sopportare.” Il pechinese deglutì quando vide Lin Ming prendere la pianta, la sua espressione stava diventando un po’ più seria.


“Sono sicuro di me.” Lin Ming tenne la radice con cautela e disse:”Moguang, c’è un metodo speciale per assorbirla?”


I ricordi che aveva ereditato erano incompleti. Non poteva ricordare se ci fosse una tecnica o un metodo particolare per assumerla.


“Naturalmente è meglio che sia raffinata in una pillola, ma dato che al momento è impossibile, si raggiungerà il massimo effetto possibile bollendola in acqua di sorgente limpida e lasciare che la sua efficacia si disperda nell'acqua. Puoi immergerti e assorbirne l’essenza. Se lo farai sarà molto meglio che mangiarla direttamente. Non solo l’efficacia sarà più temperata, ma sarà assorbita molto più facilmente. Ricordati di non danneggiarla così da non perdere energia Origin.”


Esistevano molti rari materiali che possedevano la loro essenza. Una volta danneggiati però l’avrebbero persa. Ad esempio un ginseng millenario sarebbe stato molto più prezioso intatto che tagliato a pezzi. Questo era il motivo per cui quando qualcuno raccoglieva medicine avrebbe trascorso un giorno intero usando un piccolo pennello per pulire gentilmente le radici del ginseng e preservare completamente ogni pelo.


La Radice Draconica del Nirvana era molto più preziosa di un ginseng millenario, ma erano simili sotto questo aspetto. Lin Ming ne aveva ottenuta una in perfette condizioni, naturalmente l’efficacia sarebbe stata molto più potente di quella che aveva afferrato Xuan Wuji.


“Acqua limpida di sorgente?” Lin Ming rifletté e poi tirò fuori un grosso barile d’acqua dal suo anello spaziale. Il liquido all'interno era ad una temperatura molto più alta rispetto al normale.


Quando Lin Ming aveva accettato la prova del generale nel Mistico Regno della Divina Fenice, aveva vissuto in una caverna. In essa c’erano strani granchi e un peculiare fiume sotterraneo in cui fluiva acqua molto più calda dell’acqua bollente. Non solo, era un liquido pesante come il mercurio.


La carne di granchio e le acque contenevano una ricchissima energia Heaven Earth ed erano utili nell'accumulare la propria vera essenza. Inoltre contenevano un’energia Origin pura e delicata. Senza impurità o tossine, erano molto simili ai cibi spirituali, ma il loro effetto era cento volte migliore rispetto ad altri cibi che si potevano trovare nel continente Tianyan.


Naturalmente Lin Ming non poteva lasciare che si sprecasse un tesoro del genere. Mentre usciva dal Mistico Regno della Divina Fenice si era anche portato via una grande quantità di questa acqua preziosa.


Questo barile era uno di quelli che si era portato da lì.


“Posso bollirlo in quest’acqua?” Lin Ming diede un’occhiata a Moguang.


Quando vide il barile, all'inizio il pechinese non ci badò, ma quando sentì la ricca energia Origin sussultò un po’. Sbirciò verso il barile reggendosi sull'orlo con le zampe, fissandola con la sua lunga lingua penzolante.


Dopo diversi respiri di tempo, gli occhi di Moguang si illuminarono:”Questa… probabilmente è l’acqua di sorgente di Origine Solare! Ragazzo, che culo che hai!”


Mentre parlava, cercò di prendere un po’ d’acqua con le zampe, ma dato che era solo un’anima ci passò attraverso senza provocare la minima increspatura.


L’espressione entusiasta di Moguang si avvilì.


Quando lo vide, Lin Ming provò un po’ di compassione per lui, tutto ciò che gli era rimasto era una forma spirituale.


“Cos’è Origine Solare?”


“È un vastissimo lago. Si dice che una vera Antica Fenice sia nata da quel lago. L’acqua di Origine Solare è pesante e calda. Sembra acqua, ma è più pesante e molto più calda.” Mentre Moguang guardava il barile, la sua espressione era un po’ strana. “Sembra che non provenga da Origine Solare…”


Lin Ming rimase in silenzio. Anche se non proveniva da quel lago, molto probabilmente aveva qualche connessione con esso. Dato che si diceva che un’Antica Fenice fosse nata lì, probabilmente aveva qualche rapporto con una sorgente del Clan dell'Antica Fenice.


“Che genere di effetto ci sarebbe se bollissi la Radice Draconica in quest'acqua?”


Moguang disse:”Naturalmente l’effetto sarebbe migliore, ma usare legna sarebbe un po’ uno spreco. Usare il fuoco di un dantian sarebbe meglio...”


“Fuoco di dantian... com'è questo?” Lin Ming fece un cenno e l’Essenza di Fuoco del Dio Blasfemo apparì, fusa con la Fiamma Cremisi del Nucleo della Terra e la Fiamma della Meteora.


Quando la vide, gli occhietti di Moguang si spalancarono:”Hai davvero un’Essenza di Fuoco di grado Earth medio livello?”


Per lui non era un granché, ma Lin Ming era solo negli stadi avanzati dell'Houtian. Era straordinario che il ragazzo possedesse già un’Essenza di Fuoco di questo livello considerando che era un praticante di arti marziali di un regno mortale.


“Un’Essenza di Fuoco di questo grado potrebbe essere sufficiente a cuocere la Radice Draconica del Nirvana.” Disse assorto Moguang mentre si grattava il suo mento.


Ora che c'erano acqua ed un'Essenza di Fuoco, tutto ciò che mancava era un contenitore.


Usare un contenitore del mondo mortale naturalmente non sarebbe stato un bene dato che sarebbe stato distrutto non appena fosse venuto in contatto con l'Essenza di Fuoco. Lin Ming ebbe un'improvvisa ispirazione e tirò fuori la Fornace Universale del Sole.


Il tesoro si trasformò in una scia di luce dorata mentre volava dal suo dantian. Con una raffica di vento la fornace arrivò a venti piedi di altezza in pochi respiri di tempo.


“Con questo?”


“Eheh, ragazzo, sei piuttosto intelligente! Questa Fornace naturalmente è lo strumento migliore. Se usi questa non solo potrai condensare il tempo di riscaldamento a meno di quattro ore, ma potrai mantenere il grado più alto di efficacia medicinale.”


“Qual è il metodo per aprire la fornace?” Mentre la guardava, Lin Ming era un po' frustrato. C'erano molti tesori sigillati all'interno, ma non era ancora in grado di aprirla.


Mentre lo sentiva, l’espressione entusiasta di Moguang si illuminò con un sorriso vittorioso:”Il metodo per aprirla… naturalmente lo conosco. Posso anche dirtelo ma… eheh, c’è una condizione, prima devi liberare completamente la mia coscienza dal tuo mare spirituale.”


Sentendo questa condizione, Lin Ming si accigliò. Rifletté per un momento, poi annuì e disse:”Posso farlo!”


“Eh?” Moguang si bloccò per un momento. Non credeva che il ragazzo avesse accettato così facilmente. Il motivo per cui aveva proposto questa condizione era perché intendeva trattare con lui.


“Ma anche io ho una condizione. Libererò la tua coscienza dopo aver completato con successo la Tempra del midollo. Se ci sarà un errore che causerà un mio fallimento, allora non potrò soddisfare la mia parte dell’accordo.” Lin Ming non avrebbe passato la guardia solo perché avevano un po’ familiarizzato tra loro. Non sapeva se c’erano dei problemi con il metodo che Moguang gli aveva suggerito per assorbire la Radice Draconica del Nirvana.


Inoltre, dopo aver raggiunto il Gran Successo della Tempra del Midollo, Lin Ming non avrebbe più dovuto temere l’incompleto Moguang. Anche se avesse permesso al pechinese di recuperare la sua coscienza, non sarebbe stato così importante.


“Ragazzino, sei troppo sospettoso! Bene! Te lo prometto!” Moguang alzò gli occhi al cielo e accettò le condizioni di Lin Ming; il ragazzo non aveva bisogno di mentire.


Poi insegnò il metodo per aprire la Fornace Universale del Sole.


Lin Ming lo memorizzò in silenzio. Pensò all'improvviso ad una cosa e chiese:”Se cuocerò la radice nella fornace, i tesori sigillati all'interno saranno influenzati dal calore delle fiamme?”


Moguang sorrise:”Ragazzo, sei stupido? Credi che con la tua misera abilità potrai distruggere i tesori nella Fornace Universale del Sole? Il motivo per cui si chiama Universale è perché ci sono diversi spazi sigillati al suo interno. Al tuo attuale livello potrai al massimo aprire a stento il coperchio. E questo è solo il primo strato superficiale. Sarebbe impossibile aprirla ulteriormente!”


La Fornace Universale del Sole un tempo era conosciuta come la migliora Divina Fornace del continente Tianyan. Naturalmente Lin Ming non sarebbe riuscita a controllarla.


“Capisco.”


Mentre parlava, Lin Ming intrecciò le mani creando sigilli. La Fornace Universale del Sole volò verso l’alto. Facendo circolare la sua vera essenza, il giovane puntò il dito in avanti e il coperchio tremò all'improvviso.


Un momento dopo la Fornace Universale del Sole si aprì completamente. L’acqua di Origine Solare e la radice furono risucchiati nella fornace.


Quando lo vide, Lin Ming sorrise. Schioccò le dita e la Fiamma della Meteora rossa vi entrò.


In quel momento ci fu uno spettacolo sorprendente.


L’Essenza di Fuoco scomparì completamente all'interno senza lasciare traccia. Non fu come si era immaginato, si sarebbe aspettato che la Fiamma della Meteora avrebbe circondato la Fornace Universale del Sole scaldandola.


Lin Ming sussultò per la sorpresa.


Moguang disse:”Non sorprenderti troppo. È stata solo assorbita in una delle dimensioni della fornace. Riscalderà lo spazio corrispondente. Devi solo rifornirla di fiamme in continuazione.”


“Allora è così.” Lin Ming ne fu impressionato. La fornace aveva più dimensioni all'interno. Era difficile immaginare che sorta di esistenza fosse in grado di creare un tesoro del genere e quale fosse la sua coltivazione.


Moguang era molto soddisfatto dell’espressione sorpresa del ragazzo. Disse con orgoglio:”Questa Fornace Universale del Sole può essere considerata un buon tesoro perfino nel Regno Divino.


La Fiamma della Meteora bruciava con una luce brillante. Nel primo spazio dimensionale, l’acqua di Origine Solare formò una sfera gigante che avvolse la Radice Draconica del Nirvana. Le fiamme riempivano il cielo.


Mentre il fuoco bruciava, Origine Solare iniziò lentamente a tingersi con un colore ambra che diventò sempre più ricco fino a diventare rosso dorato, sembrava oro fuso.


Quattro ore dopo la fiamma svanì all'improvviso e il coperchio volo versò l’alto. Una sfera dorata d’acqua uscì brillando sotto la luce del sole.


L’acqua emanava una forte fragranza, era attraente e riscaldava il cuore. Respirarla era davvero rinfrescante e tutti i pori sembrarono aprirsi rilassatamente. Era impossibile non gemere di gioia.


<em>’Quest’acqua dorata contiene un’enorme quantità di energia Origin. Solo il profumo contiene una vera essenza ricca abbastanza da condensarsi. Se uno si allenasse in questo ambiente, meditando e respirandola, allora coltiverebbe molto velocemente. Questa Radice Draconica del Nirvana cresciuta per decine di millenni è davvero sbalorditiva.’</em>


Mentre pensava questo, Lin Ming non esitò più. Si spogliò ed entrò direttamente nella sfera dorata di liquido che fluttuava a mezz'aria.
                                


                                



