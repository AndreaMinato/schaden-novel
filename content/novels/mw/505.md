---
weight: 5050
title: Capitolo 505 - Nella Pioggia
pubDate: 2025-12-15T08:37:10.229Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare,</em>
<em> 10 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Questa pioggia fredda e salina proveniva dalle acque del Mare del Sud. Erano state risucchiate in questo mondo distrutto dalle tempeste spaziale e si erano ridotte a nebbia. Dopo essersi condensata aveva formato nuvole spesse e scure. Si erano raccolte per oltre dieci giorni e ora stavano creando una pioggia scrosciante, così densa che era difficile aprire gli occhi.


In pochi respiri di tempo, il livello dell’acqua aveva raggiunto il livello delle caviglie. Mentre la pioggia si disperdeva per le lande selvagge, cadde sulle lapidi di pietra, lavandole e facendo brillare i simboli cremisi più intensamente.


Mu Qianyu era zuppa. La pioggia fredda e implacabile le aveva macchiato il vestito.


Non sapeva per quanto tempo fosse rimasta lì. Negli ultimi sei giorni non aveva dormito, mangiato un chicco di riso, né bevuto una goccia d’acqua.


Nel momento in cui era stata avvolta dalla luce bianca del Simbolo di Fuga, la sua figura le era rimasta nei pensieri a perseguitarla.


Non le era mai mancato qualcuno così intensamente. Se fosse stato possibile, sarebbe stata disposta a rinunciare a tutta la sua coltivazione per vederlo di nuovo.


Tuttavia, stava rischiando di perdere il briciolo di speranza che aveva avuto finora. Era passato così tanto tempo… se fosse stato bene, allora perché non era andato nella landa selvaggia a trovarla?


Solo ora che aveva perso qualcosa di caro sentiva questo dolore indimenticabile.


Mu Qianyu aveva perso i genitori da piccola. Crescendo, aveva seguito la sua maestro. Oltre alla sua maestra Mu Yuhuang, Lin Ming occupava indubbiamente la posizione più importante nel suo cuore.


Forse… questo era ciò che le persone chiamavano amore.


Rifletté Mu Qianyu. Se avesse potuto condurre una vita ordinaria insieme a Lin Ming, allora sarebbe stata felice anche da mortale…


Il livello dell’acqua le raggiunse le ginocchia. Poi Mu Qianyu sentì all’improvviso degli schizzi provenire da dietro di lei, come se qualcuno si stesse facendo strada tra l’acqua.


Mu Qianyu si risvegliò dal suo torpore. Si girò scioccata per vedere una figura avanzare verso di lei.


Il suo respiro si bloccò. In questo tempo nebbioso e la soppressione dovuta alle leggi di questo mondo che ostacolava la sua percezione, le era impossibile chi fosse. Ma anche così, quando la vide, Mu Qianyu si irrigidì e le lacrime iniziarono a solcarle le guance.


Non aveva bisogno di indovinare, non doveva usare gli occhi, né la sua percezione per sentirlo. Le bastava l’intenso sussulto del suo cuore per riconoscerlo. Era proprio la persona a cui stava pensando negli ultimi sei giorni…


“Lin Ming!”


Mu Qianyu si dimenticò di ogni cosa. In quel momento non era più l’orgogliosa Sacerdotessa, né una maestra al picco dello Xiantian. In quel momento era una semplice ragazza innamorata.


Si precipitò tra le braccia di Lin Ming sotto questa pioggia scrosciante.


Le sue braccia bianche sembravano delle radici di loto bianche che afferrarono la schiena di Lin Ming, come se si volesse fondere con lui…


Lin Ming piegò la testa e sussurrò nell’orecchio di Mu Qianyu:“Sono tornato.”


“Lo so… lo so…” Mu Qianyu affondò la testa nel petto di Lin Ming, incapace di smettere di piangere.


Sotto questo torrente ghiacciato di pioggia, Lin Ming sentì un calore nel cuore.


A parte il picchiettare delle gocce, non c’era un altro suono mentre i due si abbracciavano. Sembrava che questa tenda di pioggia li avesse isolati dal mondo e tutto ciò che era rimasto erano i loro cuori.


Dopo chissà quanto tempo i due iniziarono lentamente a separarsi. In quel momento un fulmine squarciò l’aria, tuonando per i cieli, come se un dio celeste stesse lanciando incantesimi.


Questo fulmine si rifletté negli occhi di Lin Ming. Nel bagliore brillante si poteva vedere un profondo intento omicida.


Il cuore di Mu Qianyu sussultò quando vide i suoi occhi. Non credeva che il mondo fosse così oscuro prima, gli occhi del ragazzo erano luminosi come le stelle, abbastanza brillanti da illuminare questo piano.


Lin Ming chiuse gli occhi e li riaprì ancora una volta. Il fulmine si era dissipato e anche il suo intento omicida si era ritirato nel suo corpo. Disse con un tono estremamente calmo:”Andiamo, vieni con me… ad uccidere.”


Queste parole semplici contenevano una sicurezza piena di arroganza e dominanza, come se controllasse la vita e la morte degli altri. Mu Qianyu sussultò.


Aveva scoperto che Lin Ming era avanzato allo Xiantian.


Non solo, emanava un’aura misteriosa e potente. Anche se non sapeva cosa significasse, era sufficiente a farle accelerare il battito cardiaco!


“Lin Ming, tu…”


“Sono andato nel Palazzo Imperiale del Dio Demone e ho ottenuto la Radice Draconica del Nirvana.” Lin Ming non aveva intenzione di nasconderle nulla. Non poteva, non l’avrebbe fatto, né ci sarebbe stato bisogno di farlo.


“Cosa?!” Mu Qianyu era scioccata. La Radice Draconica del Nirvana? Oh cielo! Non era una medicina miracolosa per cui stavano lottando quegli Esperti della Distruzione? Come poteva essere finita nelle sue mani?


“È una storia lunga. Non posso davvero spiegarlo, ma questa è per te…” Lin Ming tirò fuori una scatola di giada rettangolare dal suo anello spaziale. C’era una radice secca all’interno, sembrava un ginseng essiccato.


“Questa è…” Mu Qianyu era incredula. Questa pianta sembrava proprio uguale alla Radice Draconica del Nirvana elencata nell’antico manuale che aveva il maestro al del Nucleo della Regione Demoniaca del Mare del Sud. Era molto simile, eccetto che aveva un aspetto molto più secco e appassito.


Lin Ming:”Questa è la Radice Draconica del Nirvana. L’ho bollita per fare una medicina e l’80-90% dell’efficacia medicinale è sparita. Comunque quella rimasta è comunque superiore ai peli rotti degli altri!”


Lo stelo principale della pianta conteneva il 70% della sua essenza. I nove peli principali ne avevano solo il 30%. La Radice Draconica del Nirvana conteneva un’essenza molto ricca e pura. Una volta che fosse stata danneggiata, un’enorme quantità di energia si sarebbe dissipata. Un pelo era solo una piccola porzione della pianta, se si fosse rotto facendo dissipare l’essenza, non ne sarebbe rimasto molto. Sarebbe stato di gran lunga inferiore alla Radice Draconica del Nirvana rinsecchita che Lin Ming aveva bollito.


“Se l’Antenata Fengxian desidera avanzare al secondo stadio della Distruzione può bollirla per farne una medicina o consumarla direttamente.” Lin Ming diede la radice a Mu Qianyu. Questa pianta era per Mu Fengxian, quando Mu Qianyu sarebbe arrivata al punto di avere bisogno di una Radice Draconica del Nirvana, Lin Ming era sicuro che sarebbe riuscito a raffinare una medicina superiore per lei.


Lin Ming la prese per mano:”Vieni con me. Poniamo fine a tutto questo!”


……...


In quel momento, a 100 chilometri di distanza, tra le rovine delle residenze dei discepoli della corte interna del Palazzo Imperiale del Dio Demone…


La pioggia torrenziale aveva già iniziato a fermarsi lentamente. Nonostante le nuvole non si fossero ancora dissipate, tra di esse brillavano dei lievi raggi di luce.


Lei Jingtian aveva visto la piattaforma illusoria completamente vuota e la sua espressione era terribilmente cupa!


Con la sua coltivazione negli stadi avanzati del del Nucleo, anche se avesse combinato le forze con Mu Chihuo, Mu Yanzhuo e tutti gli altri, non sarebbe riuscito ad arrivare nemmeno alla metà del livello di un supremo esperto della Distruzione.


All’inizio si erano radunati trenta maestri nel palazzo, avevano speso una grande quantità di energie e anche con la tecnica segreta di Xuan Wuji, erano riusciti a stento a rompere la barriera difensiva dell’edificio.


Nonostante la formazione di questo tempio fosse molto più debole di quella del palazzo, non poteva essere infranta così facilmente.


Lei Jingtian si era coalizzato con Mu Chihuo e Mu Yanzhuo attaccando continuamente la formazione negli ultimi sei giorni. Comunque avevano fallito ogni volta.


Tuttavia la pioggia aveva ribaltato le carte in tavola.


Il potere del fulmine di questa pioggia non era soppresso dalle leggi di questo mondo. Lei Jingtian aveva usato la sua abilità e, con un’altra formazione, era riuscito a prepararsi a scagliare un fulmine contro la formazione offensiva.


Ma una volta infranta la barriera, Lei Jingtian e Mu Chihuo avevano visto che era completamente vuota; non era rimasta una sola ombra!


Mu Qingyi sospirò di sollievo quando lo vide. Alla fine Lin Ming era riuscito a scappare. Era un bene, altrimenti avrebbe trascorso il resto della vita a biasimarsi, incapace di espiare le sue colpe.


“Quel bastardo!” Lei Jingtian era furioso, mentre Mu Yanzhuo e Mu Qingshu si sentivano quasi svenire. Barcollavano rischiando di cadere. Perfino il placido Mu Chihuo non riuscì a mantenere la calma, era pieno di panico.


Tutti i suoi piani erano basati sull’uccisione di Lin Ming. Se non avesse potuto eliminarlo e ottenere il suo sangue della Divina Fenice, allora nell’arco di sei mesi il contratto gli avrebbe fatto perdere tutta la sua coltivazione e sarebbe diventato un invalido!


Allora che utilità ci sarebbe stata nell’ottenere i primi otto strati delle ‘Divine Cronache Proibite dell’Uccello Vermiglio’ o diventare il padrone dell’Isola della Divina Fenice. Sarebbe stato privo di significato!


“Fratello Chihuo… cosa… cosa dovremmo fare?” La voce di Mu Yanzhuo tremava. Era una questione seria. Forse Mu Fengxian sarebbe riemersa dal Palazzo Imperiale del Dio Demone. Se non fossero riusciti ad uccidere Lin Ming prima del ritorno della vecchia, allora avrebbero perso tutto!


Nonostante si fossero preparati per il peggio prima di fare questa scommessa disperata, ora che era arrivato a questo punto non riusciva ad accettare la realtà della situazione.


“Smettila di agitarti!” Disse freddamente Mu Chihuo, tuttavia gli stava colando del sudore freddo dalla fronte. “Calmati. Finché potremo trovarlo nei prossimi giorni, non sarà troppo tardi…”


Mu Chihuo strinse i denti mentre parlava. Quando si girò e vide la faccia sogghignante di Mu Qingyi, si infuriò.


“Vecchia maledetta!”


<em>Ca!</em>


La spada di Mu Chihuo sfrecciò in avanti. La lama era come un serpente in agguato che stava puntando alla gola di Mu Qingyi.


Quando lo vide, sbuffò freddamente e rimase immobile. Non batté nemmeno gli occhi aspettando solo che la spada la infilzasse.




Fin dall’inizio non era mai stata spaventata dalla morte.


“Dannata vecchia, vuoi davvero morire? Non sarà così facile!” La sua arma si fermò solo ad un pollice dalla gola di Mu Qingyi.


In quel momento ucciderla sarebbe stato inutile. Prima doveva trovare Lin Ming.


L’espressione di Mu Chihuo cambiò innumerevoli volte. Alla fine formulò un piano e sorrise con crudeltà.


Se non poteva trovare Lin Ming, allora avrebbe usato qualunque modo per costringerlo a rivelarsi.
                                


                                



