---
weight: 5060
title: Capitolo 506 - La tua Anima del Tuono non è così Male
pubDate: 2025-12-15T08:37:10.229Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare,</em>
<em> 10 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Naturalmente avrebbe potuto costringerlo ad uscire fuori solo se Lin Ming fosse abbastanza folle da farlo. Mu Chihuo non era assolutamente sicuro che il suo metodo avrebbe funzionato, ma non voleva arrendersi e non aveva un altro modo.


“Mu Qingyi, dimmi qual è il marchio di trasmissione del suono di Lin Ming e Mu Qianyu!” Mu Chihuo tracciò una sottile linea rossa sul collo di Mu Qingyi, che lo ignorò sogghignando.


“Se non ti importa della faccia… Mu Qingyi, sembra che tu abbia la memoria corta. Hai ragione, se non possiamo trovare Lin Ming, allora moriremo. Ma prima ci sono molte questioni che potremo finire…”


Mentre parlava, Mu Chihuo volse lo sguardo verso Mu Bingyun e disse con crudeltà:”Qingshu, ultimamente non hai provato molta frustrazione? Se vuoi allora… eheh…”


“Mu Chihuo!” Mu Qingyi si infuriò e strinse i denti:”Sei inferiore ad un animale! Se qualcuno osa toccare un solo capello di Bingyun allora brucerò la mia Essenza di Sangue e morirò con loro!”


Gli occhi della vecchia si iniettarono di sangue. In quanto praticante di arti marziali agli inizi del del Nucleo, se avesse sacrificato la vita bruciando tutta la sua Essenza di Sangue, allora sarebbe riuscita ad ottenere la forza di combattere contro un praticante di arti marziali negli stadi intermedi del del Nucleo.


Se avesse mangiato anche una Pillola Sangue Scarlatto durante questo periodo di tempo sarebbe diventata ancora più formidabile. Anche qualcuno come Mu Chihuo avrebbe avuto problemi ad affrontarla.


“Vecchia, se sai cos’è bene per te, allora sbrigati e parla!” Lei Jingtian fece un passo avanti e soppresse Mu Qingyi con la sua aura.


Anche se la vecchia avesse bruciato tutta la sua Essenza di Sangue, Lei Jingtian non l’avrebbe temuta minimamente. Tutot ciò a cui pensava era l’antico Tomo Demoniaco nell'anello spaziale di Lin Ming, il Fulmine Malvagio Nemesi del Sangue e gli altri segreti che avrebbe potuto possedere.


Mu Qingyi mostrò un’espressione piena di emozioni contrastanti. Alla fine riferì il marchio di trasmissione di Mu Qianyu. Per quanto riguarda Lin Ming, non aveva familiarità con lui, quindi non lo sapeva, ma Zhang Zhen sì visto che era uno dei suoi buoni amici.


“Zhang Zhen… il marchio di trasmissione del suono di Lin Ming… per favore dammelo.” Mu Qingyi provava un profondo senso di colpa.


Zhang Zhen strinse i denti. In quel momento non era solo Mu Bingyun ad essere in pericolo, ma anche suo nonno e il Settimo Anziano erano nelle mani dei suoi nemici. Non aveva altra scelta, riferì le informazioni sul marchio di trasmissione di Lin Ming.


In realtà si era già aspettato questa azione da parte di Mu Chihuo. Poteva solo sperare che Lin Ming non ne sarebbe stato influenzato.


“Umpf, stupido ragazzo, se lo sapevi avresti dovuto dirlo prima.” Visto che non poteva trovare Lin Ming, Mu Qingshu stava fumando di rabbia. Diede un pugno nello stomaco a Zhang Zhen che si accasciò a terra.


“Qingshu, non causare complicazioni inutili. Trovare Lin Ming è la questione più importante.” Mu Chihuo tirò fuori due talismani di trasmissione del suono. In questo mondo distrutto, i talismani del suono erano soppressi dalle leggi di questo mondo. Potevano essere bloccati da incantesimi, formazioni e ogni sorta di barriera. Mu Chihuo sperava che il ragazzo non fosse troppo lontano da loro e che non ci fosse una barriera che bloccasse il messaggio.


Mu Chihuo scioccò le dita e i due talismani del suono bruciarono:”Lin Ming, Mu Qianyu, so che siete insieme. Ascoltatemi. Mu Qianyu, ho la tua sorella minore come ostaggio. Se non vuoi che venga violata, allora mostrati insieme a Lin Ming entro dieci ore. Se non lo farete, lascerò che la stuprino. Non solo, per ogni ora in cui non apparirete, ucciderò una persona!”


Mentre parlava, anche lui sentiva che la sua minaccia fosse un po’ debole, ma in quel momento poteva solo sperare che Lin Ming fosse un idiota e che tornasse a morire di sua spontanea volontà.


“Qingshu, inizia a contare il tempo!”


Che Lin Ming uscisse o no, Mu Chihuo avrebbe fatto come aveva detto. Non aveva già più alcuno scrupolo o onore, e se non avesse ucciso Lin Ming, allora sarebbe stato lui a morire.


Mu Qingshu tirò fuori una clessidra alta quanto un piede dal suo anello spaziale e la mise su una piattaforma. I granelli di sabbia iniziarono a scorrere lentamente verso il basso.


Mentre il tempo passava, la parte superiore della clessidra si svuotò. Al termine dell’ora Mu Qingshu la ribaltò, questa clessidra era sufficiente a misurare un’ora.


Mentre lo faceva, il giovane guardò Mu Bingyun con uno sguardo lascivo. A quel punto era completamente impazzito; non gli importava più delle conseguenze.


Quando la sabbia scese un’altra volta, girò nuovamente la clessidra. Erano passate così due ore.


Mu Qingyi era agitata e Zhang Zhen si sentiva come una formica in una padella calda. Mu Bingyun si sedette impassibile a meditare risparmiando le forze per la battaglia finale.


Sapeva bene che un conflitto sarebbe stato inevitabile, che Lin Ming e Mu Qianyu tornassero o no. Allora chissà quanti sarebbero sopravvissuti.


Se Lei Jingtian fosse stato spietato, i praticanti di arti marziali di livello inferiore non sarebbero potuti nemmeno scappare. Anche se si fossero divisi e fossero fuggiti prendendo direzioni diverse, tutto quello che Lei Jingtian avrebbe dovuto fare era creare una rete con l’Anima del Tuono Luce Illusoria e ogni praticante di arti marziali sotto il del Nucleo sarebbe svenuto istantaneamente.


Mentre la clessidra fu girata per la terza volta, i discepoli dell’Isola della Divina Fenice diventarono sempre più nervosi. Di fronte ad una battaglia mortale, pochissimi erano capaci di rimanere calmi come Mu Bingyun.


Quando la terza clessidra arrivò a metà, all'improvviso il gruppo vide la figura di un uomo e quella di una donna in fondo alle rovine del tempio…


Vedendo questo, Mu Chihuo sussultò. Non credeva ai suoi occhi; erano davvero venuti?


Anche Lei Jingtian era scioccato. Scorse con lo sguardo i due e rise. Erano troppo stupidi, non aveva mai visto qualcuno di così sciocco prima d’ora! Avevano sprecato così tanta energia per scappare, ma erano tornati a morire perché erano preoccupati per altri. Erano idioti incredibili.


I membri dell’Isola della Divina Fenice invece si sentirono in colpa. Mu Qingyi aveva già deciso che non appena fosse iniziata la battaglia avrebbe bruciato la sua Essenza di Sangue ingoiando anche la pillola Sangue Scarlatto per espiare le sue colpe.


Mu Bingyun toccò l’anello spaziale con la sua mano sinistra. La sua mente era già connessa alla Spada del Luan Blu; stava solo aspettando che la battaglia iniziasse.


“Ahah! Sei un tale idiota!” Mu Qingshu rise selvaggiamente:”Sei davvero venuto a morire!”


Ora avevano una possibilità di sopravvivere. Anche se non avessero ottenuto i primi otto strati delle ‘Divine Cronache Proibite dell’Uccello Vermiglio’, ci avrebbero guadagnato finché avessero ottenuto il sangue della Divina Fenice.


Dopo che Lin Ming arrivò a trecento piedi di distanza, rimase fermo e brandì la Selvaggia Alabarda Sanguigna. Rimase impassibile mentre puntava l’alabarda verso il suolo.


Accanto a lui, Mu Qianyu aveva già tirato fuori la sua spada dell’Uccello Vermiglio. Un vento freddo soffiava per i suoi capelli facendoli danzare.


“Ahahahahah!” Lei Jingtian stava tenendo la spade del Lampo e avanzò:”Lin Ming, nonostante tu sia un genio, sei solo uno stolto. Sapevi chiaramente che saresti morto venendo qui, ma sei comunque caduto in questa trappola. Dato che sei un tale idiota, lascia che ti aiuti.”


Le sue braccia tremarono e una luce viola elettrico apparì nelle sue mani. Era l’Anima del Tuono Luce Illusoria.


Lin Ming la osservò sogghignando.


“Uh? Perché stai sorridendo?”


“Sto sorridendo perché… credo che la tua Anima del Tuono non sia così male.”


“Non ho bisogno che valuti la mia Anima del Tuono!” Lei Jingtian aveva capito il significato dietro queste parole. Era estremamente a disagio a causa dell’espressione sicura del ragazzo. Questo bastardo, che assi nella manica poteva nascondere?


Uh?


In quel momento Lei Jingtian notò la coltivazione di Lin Ming. Era sbalordito:”Sei avanzato nello stadio Xiantian?”


Xiantian?


Mentre parlava, tutti gli altri notarono la coltivazione del ragazzo. Era davvero arrivato agli inizi dello Xiantian!


Mu Qingyi spalancò gli occhi con credulità, perfino la calma e impassibile Mu Bingyun era rimasta sorpresa.


Lin Ming era arrivato a questo punto in soli sei giorni?


Cos'era successo in questi ultimi giorni?


Doveva essere inimmaginabile!


Raggiungere lo Xiantian entro i diciotto anni, per un praticante di arti marziali era già assurdo.


Una coltivazione del genere ad un’età così giovane!


In tutto il continente Tianyan, un risultato del genere non aveva avuto precedenti da decine di migliaia di anni. Potrebbe perfino non essere accaduto più fin dai tempi antichi!


In quel momento si erano tutti ammutoliti. Anche Lei Jingtian provava timore. Lin Ming era troppo terrificante, il suo ritmo di crescita era spaventoso!


“Allora è così. Sei sicuro di tornare solo perché hai raggiunto lo Xiantian. Cos’hai intenzione di fare? Credi di poter combattere contro di me?”


Sogghignò Lei Jingtian mentre avanzava puntando la Spada del Lampo verso Lin Ming.


Prima quando Lin Ming aveva bruciato la sua Essenza di Sangue, aveva ottenuto la forza di un maestro agli inizi del del Nucleo; era ancora lontano dal raggiungere gli stadi intermedi di un maestro al del Nucleo.


Ma la sua forza era aumentata di due livelli.


Logicamente parlando, nel percorso delle arti marziali il divario di coltivazione tra uno stadio e l’altro aumentava sempre di più. La differenza tra un guerriero negli stadi avanzati dell'Houtian e uno Xiantian era molto di meno rispetto alla differenza tra un maestro agli inizi e agli stadi avanzati del del Nucleo.


Tuttavia Lei Jingtian sapeva anche che Lin Ming non poteva essere valutato normalmente.


Lei Jingtian non credeva di essere in svantaggio, ma avrebbe esercitato la massima cautela.


Mentre si affrontavano, Mu Qianyu arrivò accanto a Mu Bingyun. Le due sorelle, con le loro spade di fuoco e ghiaccio, affrontarono Mu Chihuo insieme.


Mu Yanzhuo invece avrebbe combattuto contro Mu Qingyi e il Settimo Anziano.


Così se Lei Jingtian non fosse riuscito ad uccidere Lin Ming, Mu Chihuo e gli altri sarebbero stati in grande svantaggio.


“Lin Ming, ammetto che hai le abilità per farmi combattere sul serio. In questo mondo distrutto e sotto la soppressione di queste leggi, dovrò fare sul serio!”


“Ma in termini di forza, sei ancora da meno! Lama Tonante!”


La spada di Lei Jingitan avanzò. Una luce elettrica viola brillò e il fulmine ululò a mezz’aria!


Il vecchio stava solo mettendo alla prova Lin Ming, tuttavia il ragazzo non aveva intenzione di assecondarlo. Sorrise malignamente e attivò la vera essenza del Seme del Dio Blasfemo.


Forza del Dio Blasfemo - apertura!


Il potere della Tempra del Midollo si scatenò completamente!


“Muori!”


Menò un fendente con l’alabarda. Il corpo di Lin Ming scrocchiò e sopra la sua arma apparirono quattordici Sigilli Bevitori di Sangue che formarono un vortice cremisi.


Colpo dell’Alabarda Primordiale!


<em>Kacha!</em>


L’arma affondò in avanti come se potesse squarciare lo spazio stesso. La Luce Illusoria di Lei Jingtian fu inghiottita completamente dal vortice cremisi. Una forza traente avvolse Lei Jingtian, scuotendo la sua forza vitale e facendo ribollire il suo sangue. Il vecchio perse subito l’equilibrio.


“Cosa?!”


Lei Jingtian non riusciva a credere ai suoi occhi. I Sigilli Bevitori di Sangue avevano distrutto l’energia della sua spada e trapassato la vera essenza protettiva. Schizzò sangue fresco nel vento!
                                


                                



