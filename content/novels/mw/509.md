---
weight: 5090
title: Capitolo 509 - Luce Illusoria
pubDate: 2025-12-15T08:37:10.230Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare</em>
<em> 9 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Lin Ming prese l’anello spaziale di Lei Jingtian e ridusse in cenere il suo corpo con una sfera di fuoco. Così l’ambizioso maestro della sua generazione, un guerriero negli stadi avanzati del del Nucleo, era sparito da questo mondo.


Lei Jingtian… era morto!


Tutti i discepoli della Divina Fenice si erano ammutoliti. Un combattimento terrificante si era concluso in modo così sconvolgente. Lin Ming era cosparso di sangue e del suo nemico non rimaneva un osso. In soli due respiri di tempo il supremo esperto era stato messo alle strette da Lin Ming per poi essere ucciso brutalmente!


Mu Qingyi sussultò e perfino Mu Bingyun era piena di emozioni contrastanti. Uccidere e sconfiggere qualcuno erano due concetti completamente diversi. Anche se Lin Ming aveva preso in prestito il potere delle leggi di questo mondo per farlo, era comunque un’impresa incredibile.


Se Lin Ming avesse avuto tempo di crescere, a che livello inimmaginabile sarebbe arrivato.


Quando Lei Jingtian fu ridotto in cenere, Mu Yanzhuo sentì uno stordimento incredibile e la sua vista si oscurò facendolo quasi cadere a terra. Mu Qingshu invece era disperato, guardò Lin Ming mentre le sue labbra impallidivano e il suo corpo rabbrividiva.


Da quando avevano tradito la setta non avevano più modo di tornare indietro. Il contratto di sangue era una ghigliottina che pendeva costantemente sulle loro teste.


“Andiamo!”


La voce di Mu Chihuo risuonò all’improvviso nelle orecchie di Mu Yanzhuo e Mu Qinghshu.


Andiamo? Dove?


Mu Yanzhuo rimase con lo sguardo fisso in lontananza come se non avesse sentito una sola parola.


“Inutile!” Mu Chihuo sussultò. All'inizio aveva pensato di poterli spingere scappare in direzioni diverse. In tal caso avrebbero potuto fuggire in qualche modo, ma vedendo l’espressione apatica di Mu Yanzhuo, se avesse provato a fuggire da solo, allora Lin Ming avrebbe usato quella strana tecnica dello spazio su di lui. Pensandoci, Mu Chihuo rabbrividì.


Gli erano rimasti solo sei mesi di tempo a causa del contratto di sangue. Poteva trovare un forte sostenitore in questo breve periodo di tempo per uccidere Lin Ming?


“Idioti!” Mu Chihuo mostrò un’espressione feroce. “Questa è la nostra ultima possibilità per scappare. Se volete aspettare di essere catturati e mutilati per poi essere condannati a morire, allora non vi seguirò!”


Le parole di Mu Chihuo furono come un tuono nelle orecchie di Mu Qingshu, che si aggrappò all’ultima ancora di salvezza che aveva visto:”Maestro Mu, per favore mi salvi. Cosa possiamo fare? Non voglio morire!”


“Se non vuoi morire allora brucia la tua Essenza di Sangue e fuggi. Questa è la sola nostra possibilità!”


Un vento freddo soffiò spargendo via le ceneri di Lei Jingtian.


Zi zi zi!


Un bagliore debole fluttuò tra le ceneri. Una sfera di fuoco volò via dai resti dritta verso il cielo!


Non appena lo vide, Lin Ming sbuffò freddamente e diede un colpo di palmo. Una rete viola cadde dal cielo coprendo la sfera luminosa.


La palla di luce viola si dimenò violentemente, ma non importava cosa facesse non poteva liberarsi dai legami della rete; poteva solo rimanere intrappolata ubbidientemente.


“Questa è la Luce Illusoria!”


Lin Ming fece un cenno e la afferrò- Era delle dimensioni di un pugno e in superficie c’era disegnato un muso feroce, sembrava una qualche bestia antica.


Le leggende dicevano che Luce Illusoria fosse un’Anima del Tuono speciale nata da un’antica bestia marina di tipo fulmine. Diecimila anni dopo che la creatura era morta, l’Anima del Tuono si era formata dopo una serie di coincidenze. Quest’Anima del Tuono aveva l’abilità innata di estinguere e divorare anime. Potrebbe fare perdere coscienza ad un essere umano o ridurlo in un idiota. Con tecniche speciali, poteva essere usata perfino per cancellare o ricercare ricordi.


“Forse il muso su questa sfera di luce era la cosiddetta bestia marina, ma non ho idea di che tipo di creatura poteva essere. Questo Lei Jingtian doveva avere avuto una grande occasione fortunata per aver ottenuto un’Anima del Tuono come questa.


Lin Ming stava per disegnare dei simboli per sigillare l’Anima del Tuono, ma in quel momento sentì un intenso intento omicida nascere dal corpo di Mu Chihuo.


Lin Ming sogghignò:”Vuoi morire!”


“Ora!”


Gridò Mu Chihuo afferrando la sua spada lunga. Insieme a Mu Yanzhuo, scattò verso Mu Qianyu. Allo stesso tempo Mu Qingshu andò verso Zhang Zhen.


I tre avevano bruciato la propria Essenza di Sangue!


Mu Qianyu e Zhang Zhen erano le persone più vicine a Lin Ming. Specialmente Mu Qianyu che era estremamente importante per lui. Se l’avessero catturata, avrebbero avuto un’ultima speranza di sopravvivere.


“Scordatevelo!”


Mu Qingyi intervenne per difendere Mu Qianyu, ma fu respinta dalla luce di spada di Mu Yanzhuo.


Mu Chihuo fu estremamente veloce. Arrivò di fronte a Mu Qianyu in un istante!


Dopotutto era un maestro negli stadi intermedi del del Nucleo che aveva bruciato la sua Essenza di Sangue. Naturalmente era più potente di Mu Qianyu.


Vedendo questo, Mu Qianyu arretrò roteando la sua spada dell’Uccello Vermiglio, fece circolare la sue Divine Cronache Proibite dell’Uccello Vermiglio fino al limite. La sua spada avanzò ricoperta da fiamme brillanti.


Nel frattempo Mu Bingyun era apparsa accanto a lei. La Spada del Luan Blu era apparsa portando con sé un gelo agghiacciante.


Il ghiaccio e il fuoco si combinarono, il Luan e la Fenice iniziarono a combattere!


<em>Bang!</em>


Le onde d’urto di vera essenza si scatenarono. L’assalto di Mu Chihuo era sostenuto dalla sua Essenza di Sangue eppure era stato bloccato dalla mossa combinata delle gemelle. Erano state solo scagliate all’indietro. Nonostante avessero consumato una grande quantità di energia, nessuna delle due era ferita.


Mu Chihuo si innervosì. Voleva seguirle, ma in quel momento una voce gelida risuonò nel suo orecchio:”Muori!”


Colpo dell’Alabarda Primordiale!


I Sigilli Bevitori di Sangue rotearono e iniziarono ad emettere una forza traente su Mu Chihuo rallentando la sua velocità.


Mu Chihuo fece un ruggito. Tuttavia, non importava quanto si dimenasse, non poteva sfuggire al legame dei sigilli.


Mu Chihuo cambiò espressione:”Lin Ming, aspetta, ho delle parole da dire…”


“Vai a dirle all'inferno!” L’espressione del ragazzo era decisa e fredda. La sua alabarda scattò in avanti, sembrò trapassare lo spazio e apparì di fronte a Mu Chihuo.


“Ahhhh!” Il vecchio mostrò un’espressione disperata. Con tutta la sua forza colpì la Selvaggia Alabarda Sanguigna.


<em>Crack!</em>


L’energia di spada collassò e la vera essenza vorticante fu spazzata via dal potente vortice. L’alabarda del ragazzo sfrecciò verso il dantian di Mu Chihuo.


In questo momento critico, il vecchio si morse la lingua. La vera essenza avvolse il suo palmo che schiaffeggiò l’asta dell’alabarda.


Il sangue schizzò. Con questo colpo disperato, Mu Chihuo era riuscito a cambiare la traiettoria dell’attacco di Lin Ming. Aveva mancato a stento il suo dantian, ma era riuscito comunque ad infilzargli la pancia per poi trapassarlo!


La bocca di Mu Chihuo era piena di sangue. Disperazione apparì nel suo sguardo:”Tu…”


“Muori!”


L’espressione di Lin Ming non cambiò. Torse l’alabarda rompendo tutti i suoi organi. Un’enorme quantità di sangue e pezzi di carne schizzarono via.


“Pugno Spacca Ossa!”


La vera essenza si radunò nella mano destra di Lin Ming e diecimila fili di vera essenza scoppiarono. Lin Ming diede un pugno al tronco di Mu Chihuo, distruggendo tutte le sue costole e facendo incavare il suo petto!


Mu Chihuo fu scagliato all'indietro come un aquilone rotto. Si schiantò a terra sull'orlo della morte.


“Fratello Chihuo!” Quando lo vide, Mu Yanzhuo sussultò. Il suo sguardo si spense e perse tutto il coraggio che gli rimaneva.


D’altra parte Mu Qingshu aveva un’espressione cupa e sinistra. Era pieno di disperazione. Quando si era battuto con gli altri junior, in un solo scambio, quattro o cinque luci di spada l’avevano trapassato. I suoi abiti si erano strappati ed era caduto a terra ricoperto di sangue.


“Coff coff coff!” Mu Qingshu tossì boccate di sangue mentre si rialzava. Mentre guardava Lin Ming, il suo sguardo era pieno di risentimento e riluttanza.


“Lin Ming!” Mu Qingshu si morse le labbra finché non sanguinarono. Dopo aver raggiunto questo punto aveva perso tutte le sue speranze. Aveva perso tutto a causa di Lin Ming. Aveva perso Mu Qianyu, il suo titolo e la sua posizione come discepolo numero uno nella giovane generazione della fazione dell’Uccello Vermiglio. E ora avrebbe perso la sua coltivazione e i suoi metodi di coltivazione.


Lin Ming gettò un’occhiata verso di lui. Non c’era odio nei suoi occhi, solo triste compassione. Una persona come Mu Qingshu non era degna della sua ostilità.


“Odi che ti ho rubato tutto?” Sogghignò Lin Ming. Aveva già capito cosa pensava il suo nemico:”Sei più debole degli altri, eppure la tua gelosia ti ha costretto ad arrivare ad un punto morte. Davvero pietoso.”


Mu Qingshu non disse nulla, lo guardava con odio mentre circolava fino al limite la sua vera essenza. La sua ostilità era così profonda da desiderare di scorticare vivo Lin Ming.


“Vuoi uccidermi? Non ne avrai la possibilità!” Lin Ming diede un colpo di palmo sul petto di Mu Qingshu. Una vera essenza selvaggia affondò nel suo corpo distruggendo tutti i suoi meridiani!


Palmo Pulse Cutting!


<em>Pah!</em>


Mu Qingshu sputò uno schizzo di sangue. Tutta la vera essenza che aveva radunato fu dispersa. Giacque a terra come un cane morto, le labbra tremanti e i suoi occhi spalancati per la rabbia.


Lin Ming non aveva intenzione di dare ai suoi nemici la possibilità di tornare. Essere spietati era il metodo più sicuro per sbarazzarsi dei guai futuri.


Questa era la lezione che gli aveva insegnato Ouyang Boyan.


Se non fosse stato per il salvataggio veloce che aveva fatto, Qin Xingxuan sarebbe morta da tempo.


“Qingshu!”


Quando Mu Yanzhuo vide suo nipote diventare un invalido, si addolorò. All'inizio si aspettava di poter sperimentare questo fato miserabile, ma non credeva che sarebbe stato così misero.


“Il vincitore è il re e i perdenti sono i malvagi. Io, Mu Yanzhuo, sono dispiaciuto per i miei antenati.” Disse disperato Mu Yanzhuo. Poi tutta la sua vera essenza esplose. Ci fu una serie di scoppi mentre una nuvola di sangue uscì da tutto il suo corpo. Aveva distrutto i suoi meridiani e si era ucciso!


Mu Yanzhuo cadde faccia a terra, fiumi di sangue fluivano dal suo corpo.


“È morto.”


Mu Qingyi sospirò. I traditori erano tutti morti, ma non era affatto felice. Avevano vinto, ma l’Isola della Divina Fenice aveva subito un forte colpo. Un Anziano negli stadi intermedi e uno agli inizi del del Nucleo erano morti. Non solo, anche Mu Qingshu era finito nonostante il suo brillante futuro. E tutto questo era stato a causa della natura umana. Combattevano per il potere e sanguinavano a causa dell’avidità.


Lin Ming diede un’occhiata a Mu Yanzhuo e poi prese Luce Illusoria. Disegnò decine di simboli e avvolse l’Anima del Tuono con dei sigilli. Poi prese una scatola di giada e la mise all'interno.


Per quanto riguarda l’anello di Mu Yanzhuo, non si disturbò a prenderlo. Erano oggetti dell’Isola della Divina Fenice, non avrebbe dovuto prenderli, né gli mancavano risorse del genere.
                                


                                



