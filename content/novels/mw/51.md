---
weight: 510
title: Capitolo 51 - Classifica
pubDate: 2025-10-16T07:28:18.412Z
tags:
    - mw
---


Mentre tornava al suo alloggio, Lin Ming guardò la pila di materiali nella sua stanza con il cuore pieno di anticipazione. Questi materiali farebbero gola anche ad un maestro iscrizionista del regno di Fortuna Celeste; sarebbe stato molto cauto e non avrebbe osato sprecarne nemmeno una briciola. Per un normale iscrizionista un simbolo che usava solo un po' di questi materiali sarebbe già stato straordinario ed estremamente complesso, ma Lin Ming voleva usarli tutti per un solo simbolo. Anche con le sue attuali capacità, non era sicuro che avrebbe avuto successo.


<em>'Se potessi riuscire ad usare il "Simbolo per Medicine di Bassa Efficacia" sulle due pillole e le mangiassi, la mia forza aumenterebbe drasticamente.'</em> Già erano due medicine di alta qualità, con l'efficacia del simbolo e la sua diligente pratica, sarebbe potuto avanzare al Terzo Stadio della Trasformazione del Corpo.


Inoltre se avesse successo, le sue tecniche di iscrizioni si sarebbero affinate ulteriormente e forse avrebbe potuto creare delle iscrizioni del corpo per aumentare la velocità e le sue capacità di combattimento!


Anche se Lin Ming era emozionato di fronte a prospettive del genere, sapeva che farlo sarebbe stato molto difficile e avrebbe dovuto impegnarsi il doppio. Anche se aveva integrato i frammenti dell'anima, doveva comunque esercitarsi costantemente per migliorare la coordinazione tra i movimenti del suo corpo e i ricordi.


Per risparmiare sui materiali, Lin Ming usò lo stesso metodo di prima. Usò solo la sua vera essenza, senza utilizzare alcun materiale.


Avrebbe avuto successo allenandosi costantemente. Se non fossero state sufficienti 1.000 volte, allora l'avrebbe fatto 10.000, se non funzionava anche 100.000 volte.


Ripetere questi movimenti per così tanto tempo era tedioso ed esauriva la sua forza dell'anima. Questa attività estenuante gli dava la sensazione di non aver dormito per tre giorni, era il segno del suo duro lavoro e dei suoi sforzi ostinati.


Lin Ming si stava esercitando solo da due giorni e aveva già gli occhi rossi.
Smise di allenarsi quando non gli rimase più la forza nemmeno di sollevare un bicchiere.


"Ho usato la 'Tattica dell'Anima Tirannica' e ho anche comprato delle pillole che riducono la fatica e aiutano a recuperare la forza dell'anima, eppure sono ridotto così. La difficoltà di questo simbolo è senza dubbio maggiore rispetto a quelli per gli oggetti."


"Domani sarà il giorno d'ammissione per il Palazzo delle Sette Arti. Sembra che sarà impossibile completare i simboli medicinali prima."


Dalla fine dell'esame fino all'ammissione, erano stati stabiliti tre giorni di riposo. Domani doveva presentarsi alla Sala Earth del Palazzo delle Sette Arti.


Nella Sala Earth i praticanti di arti marziali avrebbero avuto l'opportunità di sfidare i discepoli della Dimora Celeste una volta raggiunto il Quarto Stadio della Trasformazione del Corpo, l'Alterazione dei Muscoli.
Alcuni potevano farlo al picco del Terzo Stadio, ma avevano delle circostanze particolari.


Al suo attuale livello, Lin Ming non poteva entrare nella Dimora Celeste.


Il mattino presto del giorno dopo, gli allievi della Sala Earth si radunarono nel retro della montagna. Un uomo dai capelli rossi, alto, abbronzato e a petto nudo camminò di fronte a tutti con una lunga sciabola nera appesa sulle spalle. Si guardò attorno e disse, "A cominciare da oggi, siete diventati i discepoli ufficiali della Sala Earth del Palazzo delle Sette Arti! Sono il vostro Maestro! Il mio nome è Hong Xi, ma potete chiamarmi Istruttore Hong."


"Questa volta il numero di idioti che ha passato l'esame è 53! Ma solo 20 di voi hanno i requisiti per entrare davvero nella Sala Earth! Senza dubbio siete tutti dei geni estremamente talentuosi! Spero... Ma credete che solo perché siete entrati nella Sala Earth sarete destinati a diventare maestri?
Gli uomini vigorosi possono morire presto; talenti impareggiabili possono crollare. Solo avanzando lentamente e sopravvivendo ai pericoli potrete avere un posto nella storia!"


"I potenti della città di Fortuna Celeste cercheranno di conquistarvi. Anche se vi tenteranno con i soldi, belle donne o altre lusinghe, avete tutti passato la Prova del Sogno e avete il cuore delle arti marziali! Ma... Anche il cuore può essere lentamente corrotto. Queste tentazioni potrebbero diventare vermi che, penetrando attraverso i vostri vestiti, eroderanno la vostra determinazione!"


"Ricordate questo! Solo la forza è importante! Vogliono conquistarvi perché avete forza! Se non l'avete, non siete nulla! Venite con me."


L'uomo dai capelli rossi disse tutto questo e poi condusse il gruppo in un posto nelle profondità delle montagne.


La terra occupata dal Palazzo delle Sette Arti era molto vasta. L'intera montagna Zhou apparteneva loro. Sul retro c'erano solo poche costruzioni. Il percorso era cosparso di bellissimi prati verdi, grandi pietre e alberi antichi che sembravano vivi, videro anche delle incantevoli sorgenti d'acqua.


Dopo che camminarono per il tempo in cui ci metteva a bruciare un bastoncino di incenso, raggiunsero una rupe.
La pietra era alta molte decine di piedi e la sua superficie era lucida e liscia come uno specchio. Su di essa erano incisi molti nomi. Il nome al primo posto era grande quanto un secchio. Era quello di Ling Sen.


I nomi più in basso erano più piccoli ed erano scritti uno sotto l'altro. In tutto formavano venti file.


Lin Ming immaginava lo scopo di questa pietra. Le parole di Hong Xi confermarono i suoi sospetti. Disse, "Vedete questa pietra, in realtà è solo un'illusione. I nomi sopra cambiano costantemente; questa è la Pietra della Classifica del Palazzo delle Sette Arti. Contiene i nomi di tutti quelli della Sala Earth e della Dimora Celeste. Sono elencati tutti. Ci sono oltre duecento persone, questi sono i vostri fratelli e sorelle più grandi."


Era una classifica. Lin Ming guardò i nomi e scorse verso il basso a partire da Ling Sen. Li lesse e non vide Qin Xingxuan.


Perché non c'era anche il suo nome? A Lin Ming rimase qualche dubbio; forse Qin Xingxuan non era inclusa tra i discepoli della Dimora Celeste.


Lin Ming continuò a leggere e dopo un po' strinse gli occhi. Vide un nome familiare - Zhu Yan!


Zhu Yan, 39esima posizione.


Dimora celeste, 39!


Lin Ming fece un respiro profondo. Quanto ci sarebbe voluto per avanzare fin lì?


Continuò a leggere e rimase piacevolmente sorpreso vedendo il suo nome. Ma subito dopo c'era quell'uomo, Wang Yanfeng. Gli altri venti della Sala Earth erano nell'elenco. Per quanto riguarda il resto del gruppo, i loro nomi non erano presenti sulla tavola.


La pietra mostrava solo i nomi di quelli nella Dimora Celeste e nella Sala Earth.


Hong Xi disse, "Dovete farvi strada, se volete raggiungere una posizione più alta, dovrete travolgere gli altri! Non ci mancano talenti!
Ma sapete perché abbiamo selezionato così tanti cosiddetti geni?"


I discepoli erano sbalorditi, uno disse, "Istruttore Hong, naturalmente è per coltivare un talento."


"Coltivarli?" Hong Xi rise selvaggiamente. "Sapete come fa un ammaestratore di belve ad allenare una bestia feroce? Hanno uno dei sistemi migliori. Scelgono le bestie con i migliori requisiti e potenziale e poi le allevano. Dà da mangiare loro buon cibo e le allena. Poi le mette in una gabbia e le fa combattere. Delle centinaia di bestie all'inizio, ne rimarrà solo una; il re delle bestie."


"Voi siete in questa gabbia. Sul cammino dovrete calpestare moltissimi geni impareggiabili e passare oltre i loro cadaveri. Per questo abbiamo scelto così tanti talenti, non è per coltivarvi, ma per farvi combattere! Non siete altro che pietre di passaggio per i veri talenti!"


"O passerete sopra i cadaveri e scavalcherete qualcuno o affronterete la dura realtà e verrete travolti da qualcun altro. Questa è la realtà!"


Le parole di Hong Xi li scosse e fece agghiacciare i loro cuori. I loro talenti non sono stati raccolti per essere coltivati, ma solo per fare da pietre di passaggio.


L'analogia di Hong Xi mise un forte senso di urgenza nei discepoli. Perfino Lin Ming si emozionò.


"L'ultimo è il re..." Lin Ming strinse i pugni, pieno di spirito combattivo.


"Bene. Qui ci sono venti tavolette di giada. All'interno ci sono le regole e il sistema del Palazzo delle Sette Arti. Il vostro alloggio è nelle montagne posteriori. È tutto scritto nella tavoletta. Ora siete congedati. Inizieremo le lezioni domani."


L'uomo dai capelli rossi fece un cenno con le braccia e venti tavolette di giada volarono nelle mani degli studenti. Lin Ming ne ricevette una e immerse velocemente la sua forza dell'anima per vedere dove fosse il suo alloggio.


<em>'Prima troverò il mio posto e mi stabilirò lì. Poi creerò il simbolo di iscrizione per le medicine e lo userò per aumentare la mia forza. La Pillola del Midollo Draconico Oro-cremisi è miracolosa, aiuta ad avanzare di livello. Se usassi un'iscrizione potrebbe essere sufficiente per arrivare al Terzo Stadio.'</em>


La Trasformazione del Corpo aveva sei Stadi: della forza, della carne, delle viscere, alterazione dei muscoli, forgia delle ossa e della circolazione. Queste fasi erano molto distanti l'uno dall'altro, per avanzare ci sarebbe voluto diverso tempo. Lin Ming era rimasto nel secondo per oltre un mese. Sapeva che avanzare in poco tempo non era facile, ma dato che aveva due pillole di massima qualità e il potere delle iscrizioni, avanzare non era impossibile.


"Lin Ming!"


Mentre il ragazzo rifletteva, sentì una voce e si girò a guardare. Rimase sorpreso di vedere un giovane vestito di bianco che stava a dieci passi da lui, fissandolo con uno sguardo imbronciato.


Era Wang Yanfeng. Il ragazzo odiava Lin Ming per avergli rubato il primo posto e anche il suo premio. Questo era stato un enorme colpo per lui e la causa di tutto questo era Lin Ming. Per lui era una spina nel fianco!


"Hai mangiato quelle due pillole?" Wang Yanfeng disse in tono freddo mentre stringeva i denti.


"E anche se l'avessi fatto?" Lin Ming rispose con calma. Queste due pillole erano senza prezzo, ma non era preoccupato che gli altri le desiderassero. Nel regno di Fortuna Celeste, il Palazzo delle Sette Arti era un'esistenza incredibile. Avevano una forza spaventosa e delle origini formidabili. Se avessero dato un premio, allora nessuno avrebbe osato rubarlo.


"So che non le hai mangiate. Quelle due pillole sono forti e pericolose, il tuo corpo non può sopportarle. Lin Ming, sei solo un talento marziale di grado tre, devi sapere che con il tuo talento, quelle due pillole - specialmente la Pillola del Midollo Draconico Oro-cremisi sarebbero sprecate. Al massimo ne assorbiresti un decimo. Sarebbe proprio un peccato che le mangiassi tu."


Lin Ming si accigliò. "Cosa vuoi dire?"


"Voglio comprare la tua Pillola del Midollo Draconico Oro-cremisi."


Lin Ming sorrise. Non credeva che Wang Yanfeng avrebbe detto qualcosa di così divertente. Lo faceva davvero ridere. "Stai scherzando? Credi davvero che te le venderò?"


"Non rifiutare subito. Ascolta le condizioni prima."
                                


                                



