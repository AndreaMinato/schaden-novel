---
weight: 5120
title: Capitolo 512 - Leggi dello Spazio e del Tempo
pubDate: 2025-12-15T08:37:10.230Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em>6 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


“Questo è un tunnel spaziale?” Lin Ming guardò le pareti colorate, sorpreso al punto di non poter parlare. Si sentì come se fosse finito in un caleidoscopio, innumerevoli colori stavano scorrendo attorno a lui ad un ritmo rapido. Queste tinte si mischiavano e si fondevano stordendo Lin Ming.


Quando le vide, Lin Ming si agitò; queste linee erano la cosiddetta energia dello spazio?


L’Arte della Grande Alabarda Sanguigna aveva molte mosse che includevano il Concetto di Spazio e di Tempo. Allo stesso modo il ‘Roc Dorato che Squarcia il Vuoto’ ruotava anche attorno al Concetto di Spazio. Tuttavia finora Lin Ming non era riuscito nemmeno a capire come funzionava, questo perché non aveva idea di come entrare in contatto con questa sorta di energia misteriosa ed elusiva.


Normalmente lo spazio in un mondo era in condizioni stabili e la sua energia era nascosta. Solo in un tunnel spaziale si poteva vedere il suo potere quando si attivava.


Lin Ming si sentì come se la sua mente si fosse fusa con l’energia dello spazio. Il suo spirito, la sua volontà e perfino il suo corpo sembrò trasformarsi in energia, adeguandosi perfettamente al flusso dello spazio. Mentre viaggiava velocemente, sentì una sensazione meravigliosa.


Questa era la Legge dello Spazio? Il Concetto di Spazio?


Mentre era immerso nella percezione del Concetto di Spazio, all’improvviso sentì la voce di Moguang nell’orecchio:”Ti solleciterei a non goderti troppo questa sensazione, altrimenti ti perderai nello spazio turbolento e il tuo corpo si scomporrà in energia, non potrai più tornare intero! Non mi importa di te, ma risiedo comunque nel tuo mare spirituale. Non voglio morire insieme a te.”


Le parole di Moguang furono come un campanello d’allarme per lui. Lin Ming si scioccò nello scoprire all’improvviso che l’energia attorno al suo corpo si stava disperdendo come un soffione scosso dal vento.


Lin Ming si raggelò e ritirò la sua percezione. Nel frattempo sentì un tremito e qualcosa di affilato pungerlo, seguito da un’enorme emicrania. I suoi pensieri rallentarono e gli sembrò di stare vivendo un incubo; ovviamente era sveglio, ma gli era impossibile muoversi. Perfino respirare era difficile.


“Questa è… una tempesta spaziale?” Disse alla fine Lin Ming con un po’ di sforzo.


“No… una tempesta spaziale non sembra così… questa è una torsione dello spazio e del tempo…” Anche la voce di Moguang arrivò in modo intermittente; sembrava non potesse adattarsi alla situazione.


Torsione dello spazio e del tempo?


Lin Ming sussultò e capì cosa intendeva Moguang. La torsione era un cambiamento nella scala dello spazio a cui si era abituati ed era diverso dallo spazio normale. Per quanto riguarda la distorsione del tempo, era soggettivo ed era diverso dal normale flusso temporale.


Erano queste le Leggi dello Spazio e del Tempo descritte nell’Arte della Grande Alabarda Sanguigna?




Lin Ming si sentì come se stesse sfiorando qualche sorta di principio, ma stavolta non poteva permettersi di meditarci su. Poteva solo cercare di ricordare questa strana sensazione.


Provò ad adeguare i suoi pensieri e la sua vera essenza allo spazio e al tempo diversi. La vera essenza nei suoi meridiani si stava condensando e stava cambiando in continuazione, ma non riusciva a tenere il passo con la torsione del passaggio del tempo. Questo fece apparire tutti i movimenti di Lin Ming incredibilmente lenti.


Era una nuova esperienza per Lin Ming, ma era anche estremamente pericoloso. Questa era anche la prima volta che veniva a contatto con le misteriose Leggi dello Spazio e del Tempo.


In quel momento sentì la voce debole e dal tono urgente di Moguang:”Di fronte a te, turbolenza spaziale!”


“Uh?!”


Lin Ming sussultò. Vide uno squarcio nel tunnel pieno di colori. L’energia delle linee dello spazio erano caotiche, come se una tempesta le stesse soffiando via.


“Oh no!”


Lin Ming strinse i denti e fece circolare la sua vera essenza fino al limite. Scariche elettriche lo circondarono e allo stesso tempo quindici Sigilli Bevitori di Sangue vorticarono attorno a lui.


<em>Bang!</em>


Lin Ming sussultò all’improvviso e le scintille attorno a lui furono disperse istantaneamente. I Sigilli Bevitori di Sangue furono perfino dispersi, il loro colore si attenuò immediatamente.


In quel momento il ragazzo si sentì come se fosse stato schiacciato da due montagne, i suoi organi erano sul punto di esplodere. Anche dopo aver completato la Tempra del Midollo, il suo scheletro continuò ad emettere sciocchi, incapace di sopportare una pressione così grande.


<em>Bang!</em>


Un anello spaziale di basso livello esplose istantaneamente, i suoi pezzi caddero nella turbolenza. Lin Ming guardò la pila di tavolette di giada e le pillole ridursi in cenere, annientati istantaneamente.


Era scioccante vedere questi oggetti ridursi in polvere per scomparire senza lasciare traccia; era difficile da descrivere a parole.


<em>Bang!</em>


Mentre l’anello spaziale esplodeva, Lin Ming si sentì come se si fosse schiantato su un muro di metallo. I suoi organi tremarono e sentì un sapore dolciastro mentre sputava una boccata di sangue.


Anche ora aveva sopportato questa pressione e non aveva aperto la Forza del Dio Blasfemo. Sapeva che questo era solo l’inizio. Se l’avesse attivato subito, non sarebbe riuscito a resistere alle tempeste più violente e pericolose che ci sarebbero state in seguito.


Sfortunatamente in questo tunnel spaziale non poteva fermarsi a percepire i Concetti di Spazio e Tempo. Poteva solo imprimere queste sensazioni nella sua mente e provare a memorizzarle più che poteva.


“Lin Ming, di fronte a te! Una seconda turbolenza spaziale!”


La voce di Moguang risuonò di nuovo nella mente di Lin Ming. Il ragazzo alzò lo sguardo e vide che c’era una massa di energia spaziale non troppo lontana…


A volte una benedizione era una maledizione e non poteva essere evitata. Lin Ming tirò fuori una pillola dal suo anello spaziale principale e la inghiottì facendo circolare la sua vera essenza fino al limite ed evocò i Sigilli Bevitori di Sangue mentre si precipitava nel flusso dello spazio…


…..


Dopo diversi giorni.


Lin Ming si svegliò dal suo coma. Aprì gli occhi e la sua vista appannata iniziò a rischiararsi. Era sorpreso di scoprire che si trovava in una prateria vasta. L’erba sotto di lui era bagnata ed era appiccicata al suo corpo.


Lin Ming sorrise con amarezza mentre ricordava l’esperienza di pochi giorni fa.


Quando aveva usato la formazione, era arrivato a destinazione in un batter d’occhio, ma il viaggio era durato tre interi giorni!


Durante questo periodo di tempo aveva sperimentato innumerevoli pericoli. I flussi dello spazio, le tempeste e i turbini spaziali, misteriosi buchi neri e perfino una curva temporale; aveva dovuto sopportare tutto questo. Con la sua determinazione era riuscito a persistere. Aveva anche mangiato tutte le pillole che possedeva.


Poi il terzo giorno perfino Moguang che stava resistendo nel suo mare spirituale lo aveva aiutato a resistere. Dopotutto erano nella stessa barca e non appena il ragazzo fosse morto, anche lui sarebbe andato incontro allo stesso destino.


Alla fine Lin Ming aveva esaurito le forze e perfino Moguang aveva usato troppo la sua forza spirituale ed era caduto in un sonno profondo, comunque erano riusciti a scappare dal flusso temporale dello spazio.


Tuttavia dopo essere uscito, Lin Ming poté solo biasimare la sua sfortuna. A quanto pareva il punto d’uscita della formazione era in un picco di montagna pericoloso che arrivava al Cielo Primordiale.


Nel Cielo Primordiale c’erano le energie Origin del metallo, del legno, dell’acqua, del fuoco, della terra, del vento e del fulmine; erano forza incredibilmente brutali e tiranniche. Se un praticante di arti marziali dalla coltivazione insufficiente fosse stato esposto a questa corrente, allora sarebbe stato ucciso dai flussi di energia.


Se Lin Ming fosse stato nelle sue condizioni migliori, naturalmente non gli sarebbe importato di essere colpito da queste correnti, ma in quel momento aveva esaurito la sua energia. Dopo essere stato travolto dalle correnti, le sue condizioni peggiorarono ancora di più. Dopo che usò le ultime sue forze per sfuggire al Cielo Primordiale, a Lin Ming non rimase più energia per volare.


Quando era stato nell’Isola dell’Aurora del Sud aveva eliminato una grande quantità di squadre della Regione Demoniaca del Mare del Sud e aveva preso i loro anelli spaziali ottenendo un po’ di barche spirituali. Se non fosse stato per questi tesori, allora Lin Ming probabilmente sarebbe morto nella montagna.


Senza accorgersene, Lin Ming perse il controllo della sua barca spirituale a causa della debolezza della sua vera essenza e si era schiantato tra le praterie perdendo coscienza.


Non sapeva per quanto era rimasto privo di sensi, ma dopo che si svegliò sentì lo stomaco gorgogliare. Era molto affamato.


Dopo aver controllato il suo corpo, scoprì che dei suoi sei o sette anelli spaziali ne era rimasto solo uno. Per quanto riguarda gli altri, erano tutti esplosi per la pressione dei flussi spaziali.


La Fornace Universale del Sole era ancora sana e salva nel suo dantian. Tutti i tesori più preziosi, le pillole, le tavolette e anche il Fulmine Illusorio erano tutti contenuti in essa. Fortunatamente non c’erano problemi da quel punto di vista.


Solo che nelle sue condizioni, figuriamoci aprire la Fornace Universale del Sole, perfino evocarla era impossibile.


Per quanto riguarda le sue condizioni, Lin Ming sorrise con amarezza.


Circa il 70% dei suoi meridiani erano danneggiati e non poteva connettere la sua vera essenza. Questo fece diventare il suo dantian come un lago quasi prosciugato.


Inoltre le sue ossa, il suo midollo e i suoi organi erano tutti feriti, Lin Ming aveva una forte capacità di recupero, ma ci avrebbe messo molto tempo per guarire dal danno al suo midollo.


“Non va proprio bene…”


Lin Ming sospirò. Forzò un sorriso e scosse la testa. Se non avesse potuto connettere la sua vera essenza nei suoi meridiani, allora non avrebbe potuto praticare i suoi metodi di coltivazione. In tal caso allora avrebbe meditato sulle Leggi dello Spazio e del Tempo che aveva visto qualche giorno fa. Questo poteva essere considerato il suo più grande guadagno da questo viaggio attraverso lo spazio.


In questo modi passarono un po’ di giorni. Lin Ming mangiò avidamente le sue razioni secche e bevve l’Acqua di Origine Solare che c’era nel suo anello spaziale. Mentre meditava sulle Leggi dello Spazio e del Tempo, aspettò in silenzio che il suo midollo e il suo corpo si rigenerassero.


Ma quel giorno apparì una caverna nella prateria. Lin Ming sentì dei cammelli. Guardò in alto e sussultò. I cosiddetti cammelli erano così grandi da essere terrificanti. Erano alti trenta o quaranta piedi e una sola gamba era spessa come due persone. Quando Lin Ming vide le “persone” che cavalcavano i cammelli, rimase ancora più scioccante.


La “persona” era color blu-grigio scuro. Era a petto nudo ed era incredibilmente muscolosa. Le sue braccia erano più spesse della coscia di un adulto e aveva delle orecchie appuntite lunghe mezzo piede. Portava una grande ascia sulle spalle e l’asta era spessa quanto un braccio. In quel momento stava guardando Lin Ming con sdegno.


“Demone Gigante?”


Lin Ming era sbalordito. La “persona” era un membro della razza dei Demoni Giganti!


Questa era la stessa razza del Grande Imperatore Infernale e dell’Imperatore Infernale! Cielo! Era arrivato nello stesso mondo dei Demoni Giganti?!
                                


                                



