---
title: Capitolo 513 - Mondo dei Demoni Giganti
pubDate: 2025-12-15T08:37:10.230Z
tags:
    - mw
---


<strong>BUON CAPODANNO ragazzi!</strong>


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Weed!</em>
<em>5 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


<img src="https://torange.biz/photo/40/40668/40668-FX-8-0-2-5-0-0-90-7-31-87-46.jpg" alt="natale" />


Era questo il mondo in cui viveva la razza dei Demoni Giganti o era il continente Tianyan?


Lin Ming era sbalordito. Voleva chiamare Moguang, ma visto che aveva esaurito l’energia del suo spirito, era entrato in uno stato di sonno profondo. Non importava quanto provasse a chiamarlo, non c’era risposta.


Lin Ming alla fine rinunciò a contattarlo. Pensandoci, l’Imperatore Demoniaco stesso proveniva dall'antica razza dei Demoni Giganti. In tal caso non sarebbe stato strano se il Palazzo Imperiale del Dio Demone avesse una formazione a lunga trasmissione connessa con il mondo dei Demoni Giganti!


Anche il Grande Imperatore Infernale che era apparso tremila anni fa proveniva dal Mondo dei Demoni Giganti?


Mentre ci pensava, Lin Ming cambiò espressione e una luce cupa brillò nei suoi occhi. Vide che il Demone Gigante sul grande cammello aveva tirato fuori una spessa catena da una tasca e la stava gettando verso di lui!


Cosa?!


Notando lo sguardo divertito dell’altro, Lin Ming si infuriò. Era gravemente ferito e non poteva usare la sua vera essenza o il potere della Tempra del Midollo al momento. Anche dopo diversi giorni di recupero, era riuscito ad usare solo un po’ della sua forza. Nelle sue attuali condizioni, al massimo avrebbe potuto rivaleggiare con un normale praticanti di arti marziali Houtian.


Lin Ming si mosse a lato schivando la catena e approfittandosi di quel momento per alzarsi. Il Demone Gigante sul cammello gli gettò un’occhiataccia e Lin Ming cercò di prendere istintivamente la sua arma. Tuttavia, sia la Grande Alabarda Sanguigna che la Lancia della Cometa Viola erano nella Fornace Universale del Sole che non poteva tirare fuori. Anche se avesse potuto farlo, non avrebbe osato. Dato il suo attuale stato di debolezza, tirare fuori questi tesori era solo come chiedere di essere assassinati.


“Mo Da, cosa sta succedendo?” Risuonò una voce da dietro il Demone Gigante.


Lin Ming era sbalordito. Questo era il linguaggio della razza dei Demoni Giganti. Lin Ming aveva ereditato i ricordi dell’Imperatore Demoniaco, quindi era capace di capire l’80-90% delle parole dell’altra parte.


“Eheh, oggi è un giorno fortunato, siamo riusciti a prendere un altro schiavo. Un praticante di arti marziali Houtian vale un po’ di soldi, ma che peccato… che le sue fondamenta siano instabili.”


Disse mentre balzava giù dal cammello il Demone Gigante di nome Mo Da.


Nelle sue condizioni attuali, con i meridiani bloccati e la vera essenza mancante, Lin Ming sembrava un coltivatore Houtian. Un maestro Xiantian aveva la vera essenza condensata in un ciclone, non aveva sicuramente un aspetto del genere. Inoltre i blocchi nei meridiani erano un segno evidente di fondamenta instabili. Per questo il Demone Gigante aveva detto quelle parole.


“Un essere umano, beh, puoi solo dipendere dalla tua coltivazione. Non è male che abbia raggiunto l’Houtian!” Derise un altro Demone Gigante: ”Questo tipo potrebbe valere un Cristallo di Sangue di bassa qualità!”


I due motteggiarono, avevano scambiato Lin Ming per qualche sorta di animale da fattoria. Questo fece infuriare ancora di più il ragazzo, ma al momento era in pericolo, sarebbe stato davvero sciocco iniziare un conflitto qui.


<em>’Pensano che io sia uno schiavo! Non c’è da meravigliarsi che mi abbiano incatenato fin dall’inizio, vogliono catturarmi.</em>


Lin Ming sapeva che in qualche terra lontana, come la Landa Selvaggia del Sud, se uno avesse catturato un selvaggio, allora l’avrebbe reso uno schiavo. E ora che era nel Mondo dei Demoni Giganti, in quanto essere umano, non sarebbe stato strano se fosse stato ridotto ad uno schiavo se fosse stato catturato.


Lin Ming osservò la loro coltivazione e rimase sorpreso di vedere che il loro dantian era completamente vuoto. Sembrava che non ne avessero nemmeno uno.


<em>’Uh? Nemmeno praticanti di arti marziali Houtian?’</em>


Sembrava che questi due Demoni Giganti non avessero nemmeno connesso i propri meridiani. Se fossero stati esseri umani, allora lo avrebbero fatto non appena avessero raggiunto il Circolazione.


Non erano nemmeno coltivatori al Circolazione…


Lin Ming si raggelò e capì cosa stava succedendo. Semplicemente non seguivano il Sistema di Accumulo dell’Essenza percorrendo lo Xiantian e il del Nucleo. Molto probabilmente raffinavano i loro corpi e seguivano la via della Tempra del Midollo!


<em>’Allora è così!’</em> Lin Ming capì perché esistevano leggi così strane nel mondo distrutto del Palazzo Imperiale del Dio Demone che sopprimeva i sistemi basati sulla vera essenza.


La maggior parte dei discepoli del Palazzo Imperiale del Dio Demone raffinava i propri corpi. In quel modo, se il loro mondo fosse mai stato invaso da praticanti di arti marziali che seguivano il Sistema di Accumulo dell’Essenza, allora sarebbero stati soppressi dalle leggi. Naturalmente il Palazzo Imperiale del Dio Demone avrebbe avuto un grande vantaggio.


Pensando questo, Lin Ming sorrise con amarezza. Sembrava che l’opportunità fortunata che aveva incontrato nel palazzo fosse stato per questo…


“Ragazzo, ti consiglio di ragionare e non resistere, altrimenti proverai un grande dolore!” Sogghignò Mo Da mentre guardava Lin Ming.


Gli occhi di Lin Ming brillarono di luce fredda, tuttavia alla fine non si oppose. Se avesse combattuto, molto probabilmente sarebbe morto.


Si girò a guardare la carovana dietro Mo Da, solo per trovare un enorme carovana pieno di persone, ma incluso Mo Da, c’erano solo tre membri della razza dei Demoni Giganti; il resto erano esseri umani.


Delle decine di umani, alcuni erano maschi e altri femmine. La maggior parte erano giovani, ma c’erano anche dei vecchi nel gruppo.


La maggior parte di loro erano mortali, solo alcuni erano praticanti di arti marziali. La loro coltivazione era molto bassa, nessuno di loro superava lo stadio dell'Alterazione dei Muscoli.


Questi esseri umani seguivano il gruppo o portavano bagagli con sé. Indossavano tutti abiti grigi e scarpe di tela sottile, alcuni di loro avevano dei grossi rattoppi sui vestiti.


Quando li vide, Lin Ming capì che erano tutti schiavi!


Nel mondo dei Demoni Giganti, sembrava che fossero loro la razza superiore, non sarebbe stato strano se le altre razze fossero state schiavizzate…


Dietro il Demone Gigante, un vecchio che seguiva la carovana guardò Lin Ming e sospirò. Ovviamente il ragazzo era giovane e talentuoso, era arrivato all'Houtian, ma era stato comunque catturato.


“Ti darò tre respiri di tempo per pensarci. Vuoi ubbidire o morire?” Disse con un po’ di impazienza Mo Da.


Lin Ming trattenne la rabbia, un momento dopo si era calmato. Nonostante non sapesse che coltivazione avessero questi tre Demoni Giganti, poteva capire approssimativamente che la loro forza era superiore a quella di un normale praticante di arti marziali Xiantian.


Date le sue cattive condizioni, Lin Ming non avrebbe potuto assolutamente rivaleggiare con loro. Poteva solo sopportare finché non avesse recuperato le forze.


Vedendolo arrendersi, Mo Da ne fu soddisfatto: ”Sembra che tu sia piuttosto intelligente. Ora vai in fondo al gruppo. In seguito ti verrà assegnato del lavoro in miniera. Se lavorerai sodo potresti perfino diventare un uomo libero!”


Lin Ming non disse una sola parola e si avvicinò al gruppo.


Mo Da era di ottimo umore. Gridò e la carovana riprese a muoversi.


Dopo essere arrivato in fondo, alla fine si avvicinò ad un vecchio che stava guidando un carretto. La sua coltivazione era all'Alterazione dei Muscoli e stava conducendo un carro ampio 30 piedi da solo. Di fronte ad esso c’erano sei cavalli grossi almeno tre volte rispetto alle normali cavalcature che Lin Ming aveva visto. Ogni cavallo era estremamente forte e vigoroso e aveva delle zampe spesse e robuste. Non solo ciascuna di queste bestie aveva un corno che spuntava dalla loro testa.


“Giovane, vieni da fuori, vero?” Il vecchio era molto abile come conducente. Mentre la carovana procedeva, stava fumando.


Lin Ming alzò le sopracciglia: ”Uh? Da ciò che intendi ci sono spesso degli stranieri?”
                                


                                



