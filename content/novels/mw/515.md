---
weight: 5150
title: Capitolo 515 - Gli dai un dito, si prende tutto il braccio
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>Capitolo regolare,</em>
<em>5 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


Sentendo le parole del Demone Gigante, Lin Ming provò un intenso intento omicida; ebbe l’impulso di attaccarlo.


Tuttavia rivalutò la sua situazione. Ora la sua forza equivaleva ad un praticante di arti marziali Houtian e non poteva usare le sue due armi. In tal caso era difficile capire se avesse potuto sconfiggere questo Demone Gigante con la cicatrice, figuriamoci qualcuno come Mo Da.


Lin Ming fece un respiro profondo e calmò il suo intento omicida. Disse:”Sono appena entrato nella Tribù dell’Ombra Verde e non ho familiarità con i costumi qui. Spero che il signore possa…”


“Sta zitto!” Lin Ming non finì nemmeno di parlare che il Demone Gigante lo interrompesse scortesemente:”Credi che potrò ignorare i tuoi crimini solo perché non sai le regole?”


Il Demone Gigante sogghignò, ma i suoi occhi caddero sull'anello spaziale di Lin Ming. Sorrise avidamente:”Tira fuori un Cristallo di Sangue di bassa qualità e dimenticherò cos'è accaduto. Altrimenti schiaffeggiati cinquanta volte! Se non vuoi farlo, allora segui le regole e tagliati la lingua!”


Il Demone Gigante con la cicatrice aveva menzionato il Cristallo di Sangue, Lin Ming ne aveva già sentito parlare. Quando era nel campo di battaglia del Mare del Sud, l’Isola del Demone del Sangue ne produceva molti. Diversi praticanti di arti marziali erano andati lì nella speranza di ottenere un Cristallo di Sangue. Tuttavia andare in quell'isola con una coltivazione insufficiente era un suicidio. Qin Xingxuan era stata mandata nell'Isola del Demone del Sangue e se non fosse stato per l’arrivo tempestivo di Lin Ming, sarebbe morta lì.


Mo Da e il Demone Gigante con la cicatrice avevano menzionato Cristalli di Sangue. Sembrava che fossero piuttosto preziosi per la razza dei Demoni Giganti.


“Non ho alcun Cristallo di Sangue.” Disse in tono piatto Lin Ming, era inquieto perché aveva scoperto di aver trascurato una questione. L’anello spaziale nella sua mano era un anello spaziale di grado Earth bassa qualità. Nonostante non fosse niente di speciale per lui, era un tesoro estremamente prezioso per un normale praticante di arti marziali Houtian.


Se fosse stato scoperto dal Demone Gigante con la cicatrice, sarebbe stato davvero problematico.


“Eheh.” Il Demone Gigante rise sinistramente. Non si aspettava che Lin Ming avesse qualcosa di prezioso come un Cristalli di Sangue. Il motivo per cui aveva aperto bocca era per gettare la sua trappola.


“Allora cos'hai?” Il Demone Gigante mostrò chiaramente le sue intenzioni. C’erano molti schiavi al Circolazione o perfino all'Houtian. I loro averi appartenevano al loro padrone, ma in realtà un padrone di solito non prendeva gli oggetti del proprio schiavo.


Ad esempio Mo Da stesso che era un Generale Demoniaco cinque stelle ed era considerato invincibile tra i maestri Xiantian aveva una posizione prestigiosa nella Tribù dell’Ombra Verde ed era estremamente ricco. Come poteva considerare gli averi di un normale maestro Houtian? Oggetti così miseri non avevano alcun interesse per lui.


Al contrario potevano essere utili ad uno schiavo. La Tribù dell’Ombra Verde li mandava a raccogliere Cristalli di Sangue, ma per estrarre l’antico metallo che conteneva i Cristalli di Sangue si dovevano affrontare innumerevoli pericoli. Questi averi perciò potevano salvare la vita ad uno schiavo e aumentarne la forza.


“Ci sono un po’ di pillole, pietre di vera essenza, tavolette con metodi di coltivazione…” Disse con calma Lin Ming.


“Ca**o! Che me ne frega delle tue tavolette di coltivazione di me**a! Togliti l’anello spaziale e cercherò da me!”


Il Demone Gigante sporse la mano immediatamente senza permettere a Lin Ming di rifiutare.


Il ragazzo si incupì, questo era ciò che temeva che accadesse. Fortunatamente aveva tenuto tutti i suoi tesori migliori come la Lancia della Cometa Viola, la Selvaggia Alabarda Sanguigna, un’enorme quantità di pietre di vera essenza. La Fornace Universale del Sole era localizzata nel dantian di Lin Ming, quindi era impossibile che gli altri la individuassero.


Ma il problema stava nel grado dell’anello, era di grado Earth bassa qualità, era difficile dare una spiegazione dato il livello di coltivazione di Lin Ming.


Se avesse destato sospetti…


“Figlio di pu***a, sei stupido? Sbrigati e tira fuori l’anello spaziale, o vuoi sfidare i miei ordini?” Disse con impazienza il Demone Gigante con la cicatrice. Derubare uno schiavo era un costume tacitamente permesso nelle tribù dei Demoni Giganti. Finché avessero lasciato un’arma, un po’ di pillole di recupero e qualche briciola di pietra di vera essenza allora avrebbero potuto prendere tutto il resto. Il padrone dello schiavo non avrebbe detto nulla al riguardo.


Uno schiavo non aveva molto, ma alcuni di loro avevano accumulato una fortuna di dimensioni decenti.


“La mia pazienza ha un limite. Vuoi morire? Mi ci vorrebbe un solo respiro di tempo per ucciderti!” Il Demone Gigante con la cicatrice aveva perso la pazienza. Si alzò e stritolò i pugni fino a farli scrocchiare.


Lin Ming sussultò e si tolse lentamente l’anello spaziale dal dito. Gli era stato dato da Mu Qianyu dopo essere arrivato nell'Isola della Divina Fenice. Nonostante non potesse essere considerato troppo prezioso, aveva comunque un certo valore sentimentale.


“Dannazione! Avanti!” Il Demone Gigante con la cicatrice afferrò l’anello spaziale. Cercò di dargli un pugno, ma Lin Ming lo schivò.


“Cosa? Ragazzo, osi anche nasconderti? Ti rovinerò… uh?” Il Demone Gigante fece circolare la sua energia e si agitò. Guardò con incredulità l’anello spaziale nella sua mano. Aveva esaminato molti anelli negli anni, doveva solo toccarlo con noncuranza per capire che era insolito.


<em>’Questo…’</em> Il Demone Gigante spalancò gli occhi e pensò <em>’Un anello spaziale di grado Earth di bassa qualità!’


Il ragazzo aveva davvero un anello spaziale di grado Earth bassa qualità?! Questo tipo di tesoro era prezioso perfino per qualcuno come Lord Mo Da!


Se ricordava correttamente, anche Mo Da aveva un anello spaziale di questo livello e la sua qualità era inferiore a quella di questo ragazzo!


“Da dove hai preso questo anello?” Gli occhi del Demone Gigante con la cicatrice brillarono mentre guardava Lin Ming.


“In una strada segreta sotto terra. L’ho raccolto dal cadavere di un praticante di arti marziali.” Lin Ming aveva già pensato ad una spiegazione ragionevole.


“Sembra…” Il Demone Gigante con la cicatrice guardò Lin Ming con sospetto, ma questa spiegazione aveva senso. Non c’era altro modo in cui qualcuno debole come lui avrebbe ottenuto un anello spaziale del genere.


“Eheh, hai proprio un bell'anello spaziale…” Il Demone Gigante con la cicatrice ci giocò con gli occhi che brillavano per l’avidità. In realtà avrebbe dovuto fare rapporto a Mo Da, ma se l’avesse fatto non avrebbe potuto ottenere questo anello spaziale.


Se se lo fosse preso per sé, avrebbe subito una grave punizione se Mo Da l’avesse scoperto. Questa non era una questione di poche centinaia di pietre di vera essenza. Normalmente, se avesse preso gli averi di uno schiavo, i suoi superiori avrebbero ignorato le sue azioni, ma un anello spaziale di grado Earth bassa qualità era troppo prezioso.


Pensando questo, il Demone Gigante con la cicatrice mostrò un’espressione incerta. Se non fosse stato troppo problematico spiegare perché avesse ucciso Lin Ming, allora l’avrebbe fatto per zittire chiunque avesse saputo di questo.


Lin Ming riuscì ad intuire i pensieri del Demone Gigante. Fece un passo indietro avvicinandosi all'uscita. Se questo Demone Gigante lo avesse attaccato, allora sarebbe uscito immediatamente.


Quando notò questo movimento, l’espressione selvaggia del Demone Gigante fu rimpiazzata da un sorriso divertito. Pensò per un momento e disse:”Sei piuttosto intelligente! Eheh, se consegnassi questo anello spaziale e dicessi che tu l’hai trovato in qualche antica rovina, allora cosa ne penserebbero i superiori della Tribù dell’Ombra Verde? Potrebbero perfino chiamarti per una piccola ‘conversazione’.”


“Mi stai minacciando?” Lin Ming sembrava arrabbiato in superficie, ma in realtà stava sospirando di sollievo. Ciò che temeva di più era che il suo anello spaziale avrebbe attirato l’attenzione degli altri, ma questo Demone Gigante era troppo corrotto, non l’avrebbe reso pubblico.


Era più facile gestire la questione in questo modo. In ogni caso a Lin Ming non importava degli averi nell’anello spaziale. Sarebbe stato l’ideale finché fosse riuscito a sopravvivere per un po’ e recuperare le forze.


“Umpf! Non sei degno di ricevere le mie minacce! Voglio questo anello spaziale! Il livello di questo tesoro non è adatto ad un comune praticante di arti marziali come te! Ti consiglio di essere più intelligente e non dire tali assurdità, altrimenti se incontrassi un colpo di sfortuna, anche i tuoi ultimi giorni sarebbero miserabili!” Mentre parlava, il Demone Gigante con la cicatrice emanò un denso intento omicida.


Lin Ming si era calmato, ma stava comunque mostrando un’espressione arrabbiata, come se fosse infuriato al punto che gli era difficile parlare:”Stai esagerando. Un anello spziale dei grado Human alta qualità vale diverse centinaia di pietre di vera essenza di media qualità. Se lo prendi…”


Mentre il ragazzo parlava, il Demone Gigante con la cicatrice rimase sbalordito e poi si rallegrò. Questo stupido umano credeva davvero che questo anello di grado Earth bassa qualità fosse di grado Human alta qualità! Ma non era troppo strano. Un anello spaziale era già molto più prezioso di un tesoro dello stesso livello. In effetti il valore tra di essi non sarebbe stato così grande. Per un normale praticante di arti marziali Houtian era di un valore inestimabile.


Questo errore di giudizio gli era proprio utile, così non avrebbe destato l’interesse di Mo Da. Il Demone Gigante con la cicatrice ne fu sollevato. Girò la mano e fece uscire un po’ di oggetti dal suo anello spaziale. Poi gli diede il suo anello spaziale di grado Human media qualità insieme ad una piastra di identificazione e una tavoletta di giada. Disse freddamente:”Prendi le tue cose e sparisci dalla mia vista!”


Lin Ming rimase in silenzio. Fissò il Demone Gigante con la cicatrice per un momento e poi raccolse l’anello spaziale di grado Human di media qualità, prese i suoi averi e si girò per andarsene.


“Aspetta!” Il Demone Gigante gridò all'improvviso.


Lin Ming si fermò.


Il Demone Gigante tirò fuori una carta per simboli da un altro anello e la bruciò. Si trasformò in un simbolo che fluttuò nel corpo di Lin Ming…


“Questo è un incantesimo di individuazione. Ti consiglio di non scappare, altrimenti pagheresti un caro prezzo!”


Lin Ming esaminò l’incantesimo e capì velocemente i principi dietro esso. Questo tipo di incantesimo era adatto a gestire praticanti di arti marziali sotto lo stadio Xiantian, era praticamente inutile contro di lui.


…..


Il Demone Gigante con la cicatrice non aveva preso gli averi di Lin Ming nell'anello spaziale. Dopodiché, il ragazzo vide che sulla tavoletta di giada che gli aveva lanciato c’era descritto il luogo dove avrebbe abitato e la piastra di identificazione con il suo numero - 9566.


Sopra il numero c’era scritto un nome - Mo Da.


Lin Ming prese gli oggetti e seguì le indicazioni della tavoletta di giada. Alla fine arrivò in una piccola tenda in un angolo della Tribù dell’Ombra Verde. Sembrava molto vecchia e lisa, alcuni pezzi erano anche rattoppati, ma l’esterno era stato pulito.


Con sua sorpresa, Lin Ming vide una figura arancione provenire dalla finestra della tenda. Qualcuno ci stava già vivendo dentro?


Con stupore di Lin Ming, una ragazzina adorabile con i codini uscì dalla tenda...
                                


                                



