---
weight: 519
title: Capitolo 519 - Fiori di Sangue
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<em>CAPITOLO SPONSORIZZATO ringraziamo Roberto!</em>
<em>3 Capitoli in coda, <strong>0/3</strong><strong>
da editare
</strong></em> <em> -Schadenfreude</em>


La tenda di Lin Ming era localizzata in un angolo della Tribù dell’Ombra Verde. Non era stato immediatamente scoperto dopo che aveva ucciso i due Demoni Giganti. Il ragazzo fu estremamente veloce, in pochi secondi riuscì a precipitarsi all'ufficio di registrazione degli schiavi.


Era proprio qui che il Demone Gigante con la cicatrice che aveva preso l’anello spaziale di Lin Ming lavorava. Dato il suo temperamento, come avrebbe potuto ignorare un insulto così umiliante? L’anello spaziale poi era stato un regalo di Mu Qianyu.


Nell'ufficio, il Demone Gigante con la cicatrice era appoggiato sullo schienale della sua sedia, ignaro di tutto ciò che era appena accaduto. Stava guardando una praticante di arti marziali con gli occhi socchiusi.


Questa donna sembrava avere ventiquattro o venticinque anni ed era molto bella. Di fronte a questo Demone Gigante il suo viso era pallido. Era solo negli stadi avanzati del Circolazione. Di fronte a questo Demone Gigante la sua forza era insufficiente.


“Non… superare il limite!” Disse la donna.


“Umpf! Farai meglio a stare attenta a ciò che dici. In futuro andrai ad estrarre cristalli di sangue con il tuo fratellino, lì ci sono innumerevoli pericoli. Ci sono posti in cui rischierai di morire! Sono io a decidere i piani di lavoro. Se non vuoi che tu e il tuo fratello minore siate condotti alla morte, farai meglio a fare la brava!”


Il volto della donna si arrossò per l’umiliazione. Strinse i denti e si tolse l’anello spaziale per lanciarlo al Demone Gigante.


“Giusto.” Il Demone Gigante con la cicatrice si leccò le labbra e lo sondò con la mente; era davvero privo di valore. Nulla all'interno attirava la sua attenzione.


“Non c’è niente di buono qui!”


Il volto della donna divenne un po’ blu. Si morse le labbra trattenendo la sua rabbia:”Dato che non ti piace nessun oggetto, ridammelo!”


“Ahah, aspetta un po’. Questo non è troppo male…”


Il Demone Gigante sorrise in modo osceno. Toccò l’anello spaziale e tirò fuori un busto rosa. Ci giocò con le mani:”Questo è ottimo!”


“Tu! Canaglia!” La donna non riuscì più a trattenere la rabbia. Tirò fuori una spada di grado Human bassa qualità e cercò di colpire il Demone Gigante, che mostrò un’espressione fredda:”Non ti importa davvero della faccia. Chi credi di essere?!”


Il Demone Gigante sporse una mano e afferrò direttamente l’arma della donna. La strinse e piegò con uno scricchiolo il tesoro di grado Human bassa qualità. Poi sogghignò e afferrò il colletto della donna per scaraventarla a terra.


“Umpf! Non hai niente che mi interessi, ma sono un po’ interessato a te. Se sarai intelligente, allora seguimi per un po’ di notti. Se mi renderai contento allora potrei dare a te e a tuo fratello un buon lavoro! Eheh!”


Il Demone Gigante con la cicatrice fissò con avidità il corpo formoso della donna. La razza dei Demoni Giganti praticava una varietà di arti demoniache. A loro piaceva assassinare e commettere oscenità. Il loro desiderio nei confronti delle belle donne umane superava perfino quello che provavano per le donne della loro razza. Questo era il motivo per cui erano nati così tanti umani con la stirpe del Demone Gigante.


La donna guardò con odio il Demone Gigante e sputò del sangue.


<em>Peh!</em>


“Ca**o! Non sai cos’è bene per te. Io ti… mmh?” Il Demone Gigante stava per punirla quando si irrigidì all’improvviso. Guardò in alto. A circa 50 piedi di distanza c’era un giovane che lo guardava con fredda indifferenza.


“Tu?” Il Demone Gigante si ricordava di Lin Ming. Non era contento che il suo momento divertente fosse stato rovinato:”Perché ca**o sei qui? Esci fuori da qui!”




“Sono qui per riprendermi il mio anello spaziale. Il mio anello spaziale di grado Earth bassa qualità…” Disse lentamente Lin Ming. I suoi occhi erano come pugnali affilati che trapassavano il Demone Gigante con la cicatrice.


Non appena sentì queste parole, il Demone Gigante cambiò espressione. Questo ragazzo! Chiaramente sapeva a che livello fosse l’anello, eppure aveva fatto finta di niente! Sentì un cattivo presentimento. Pensò istantaneamente di assassinare Lin Ming per coprire le sue malefatte. Il Demone Gigante ringhiò:”Non so di cosa stai parlando. Credo che tu voglia morire!”


“Quello che morirà sei tu, non io. Non solo mi riprenderò il mio anello spaziale, ma riscuoterò un po’ di interessi. Gli interessi sono… la tua vita!”


“Ca**o! Ti scuoierò vivo!”


Il Demone Gigante con la cicatrice tirò fuori un’ascia dal manico lungo dal suo anello spaziale. Avanzò precipitandosi verso Lin Ming!


Il ragazzo si limitò a scagliare un pugno verso di lui.


Pugno Spacca Ossa!


La sua mano si scontrò direttamente con l’ascia di grado Earth bassa qualità!


Il Demone Gigante sogghignò quando lo vide. La ragazza caduta a terra si coprì la bocca e gridò allarmata! Poteva già vedere il fato del pugno di Lin Ming, la sua mano sarebbe stata divisa in due!


<em>Peng!</em>


Lin Ming colpì l’ascia con una lama lunga tre piedi e che pesava diverse migliaia di jin. Ci fu uno spettacolo inimmaginabile. Con un clangore, l’arma scoppiò riducendosi in innumerevoli frammenti!


Il pugno di Lin Ming continuò ad avanzare e impattò sul petto del Demone Gigante con la cicatrice!


<em>Peng!</em>


I muscoli scoppiarono. Le costole collassarono. Il pugno di Lin Ming penetrò attraverso il suo petto fino ad arrivare ai suoi polmoni!


“Tu… tu…” Il Demone Gigante si contorse per l’agonia. Guardò l’ascia rotta nelle sue mani con incredulità. Non poteva credere a cos'era appena accaduto. Un solo pugno aveva distrutto un tesoro di grado Earth di bassa qualità… era davvero il potere di un essere umano?


<em>Plop! Plop!</em>


Il sangue colò lungo il gomito di Lin Ming per poi cadere a terra. Fu un colpo particolarmente rumoroso in mezzo all'atmosfera abbastanza quieta. Le labbra del Demone Gigante fremettero. Fece una smorfia mentre provava ad afferrare la spalla del ragazzo con una mano tremante.


Mentre guardava Lin Ming, la sua espressione da scioccata divenne impaurita. Sembrava che si trovasse di fronte ad un diavolo dell’inferno.


“No… no…” Il Demone Gigante era terrorizzato. Aveva sentito che la mano di Lin Ming stava passando attraverso i suoi polmoni e ora stava afferrando il suo cuore!


“No… non uccidermi, mi sbagliavo… ti prego… ti darò tutti i miei averi. Li ho nascosti. Se mi ucciderai non potrai ottenerli…” Il sudore colava per la fronte del Demone Gigante con la cicatrice. La sua voce tremava e rivoli di sangue scorrevano dalle sue labbra.


Lin Ming sogghignò. Il suo sguardo e la sua voce erano spietati mentre diceva:”Non mi interessano le tue cose.”


<em>Peng!</em>


Lin Ming strinse il pugno. Il cuore del Demone Gigante con la cicatrice fu ridotto in poltiglia.


“Ahhhh!”


Il Demone Gigante con la cicatrice ululò miserabilmente. Un’enorme quantità di sangue schizzò dal suo petto, macchiando Lin Ming di rosso scuro.


Il Demone Gigante cadde a terra. Lin Ming invece tirò fuori la sua mano senza cambiare espressione. La sua mano era ricoperta di pezzi di carne e sangue; era completamente macchiata di rosso.


Quando lo vide, la donna rimase stordita. Sentiva di essere in un sogno. Questo ragazzo aveva distrutto un’arma di grado Earth disarmato e aveva anche usato un solo pugno per uccidere il Demone Gigante! Ma questo giovane sembrava avere solo circa vent'anni. Dal suo aspetto probabilmente era più giovane di lei!


Chi era? Perché era venuto qui?


In quel momento la donna non ebbe più tempo di pensare. Al di fuori della tenda sentì una serie di rumori forti e passi. Un gruppo di Generali e Soldati Demoniaci si stavano precipitando all'interno:”Chi sta causando tutti questi guai?!”


Il capo di queste guardie era un Generale Demoniaco quattro stelle. Dopo che entrò, vide il Demone Gigante con la cicatrice morto miserabilmente a terra e si infuriò. Qualcuno aveva osato venire qui ad uccidere il Demone Gigante che gestiva questo posto!


Gli occhi del capo erano rossi di rabbia mentre guardavano Lin Ming. Rilasciò la sua percezione e guardò il dantian del ragazzo indagando immediatamente sulla sua coltivazione. Un praticante di arti marziali agli inizi dello Xiantian. Era sorpreso che un guerriero del genere potesse uccidere istantaneamente il Demone Gigante con la cicatrice, ma non credeva che quest’uomo avesse la minima possibilità di sopravvivere più a lungo.


Perché poteva uccidere facilmente un maestro agli inizi dello Xiantian umano.


Guardò Lin Ming come se stesse osservando un uomo morto, ma una volta che fosse caduto nelle sue mani, non sarebbe morto facilmente.


“Tenetelo giù! Spezzategli i tendini, ma non uccidetelo! Dobbiamo portarlo a farlo condannare!”


Cinque Generali Demoniaci una stella si precipitarono su Lin Ming, circondandolo. Il ragazzo non tirò fuori un’arma. Sporse solo una mano verso il cadavere del Demone Gigante con la cicatrice.


<em>Peng!</em>


Il cadavere esplose e una foschia rossa ne uscì condensandosi immediatamente in un Sigillo Bevitore di Sangue. Con un fruscio, il Sigillo Bevitore di Sangue trapassò tutti i corpi dei Demoni Giganti che esplosero riducendosi in una nuvola di sangue!


L’Essenza di Sangue riempì l’aria radunando nuovi Sigilli Bevitori di Sangue!


In un batter d’occhio ne erano apparsi cinque, erano come bellissimi petali di fiore che danzavano nella sua mano, roteavano silenziosamente e lentamente. Cinque Demoni Giganti erano appena morti, ma Lin Ming non aveva fatto un solo passo, come se non fosse stato lui ad ucciderli.


Il capo fu completamente scioccato da questa scena. Sussultò. Afferrò il manico della sciabola, ma non osò fare una mossa. Si sentì come se non si trovasse di fronte ad un giovane, ma ad un dio della guerra. Si riempì di paura.


“Tu… chi… chi sei tu?”


Lin Ming rimase impassibile. All'improvviso stese le dita della mano destra!


<em>Pu pu pu!</em>


I Sigilli Bevitori di Sangue sfrecciarono in tutte le direzione creando un tornado di sangue!


“Ahhhhh!!”


Grida strazianti riempirono la sala di registrazione. La sala si riempì di sangue, le sue gocce piovevano ovunque. La tenda alta diverse decine di piedi era stata strappata dalla tempesta!


Oltre dieci guardie erano morte sul posto. I loro cadaveri volarono via, lasciando il capo da solo, che si inginocchiò a terra mentre afferrava la sua sciabola. Nel suo corpo erano stati scavati diversi buchi. Mentre guardava Lin Ming, i suoi occhi erano pieni di paura e disperazione:”Tu…”


<em>Bang!</em>


Il suo corpo esplose e un nuovo Sigillo Bevitore di Sangue si sollevò lentamente dalla pozza di sangue...
                                


                                



