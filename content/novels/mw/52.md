---
weight: 520
title: Capitolo 52 - I giovani della famiglia Lin
pubDate: 2025-10-16T07:28:18.412Z
tags:
    - mw
---


"Posso prestarti una tavoletta di giada che contiene la tecniche della mia famiglia, i 'Nove Veri Cammini', ma solo per sei ore. Posso anche darti 5.000 liang d'oro! Tuttavia c'è una condizione; non potrai mai dire che ti ho lasciato guardare i 'Nove Veri Cammini' o lasciare che gli altri lo sappiano. Altrimenti, non solo ne risentirò io, la famiglia Wang potrebbe anche darti la caccia e ucciderti." Wang Yanfeng disse queste parole a bassa voce.


La Pillola del Midollo Draconico Oro-cremisi non poteva essere acquistata con dei normali mezzi e Wang Yanfeng aveva al massimo poche migliaia di liang d'oro con sé. Perciò aveva offerto la tecnica segreta della sua famiglia. Era un manuale tramandato da generazioni molto prezioso.


Wang Yanfeng credeva che Lin Ming conoscesse solo qualche mantra e non conoscesse alcuna tecnica marziale. Finché Lin Ming non l'avesse detto in giro, allora nessuno l'avrebbe notato.
Wang Yanfeng pensava che nemmeno lui sarebbe stato così stupido da lasciare che gli altri lo sapessero, rischiando così che la famiglia Wang cercasse di ucciderlo. Questa era il motivo per cui era disposto a rischiare.


Wang Yanfeng credeva che con il talento inferiore di Lin Ming, non sarebbe stato in grado di comprendere molto in sole sei ore.


"I 'Nove Veri Cammini'? E posso guardarli solo per sei ore?" Lin Ming sogghignò. Queste condizioni, non si sarebbe nemmeno abbassato a considerarle. In confronto al 'Chaotic Virtues Combat Meridian', i 'Nove Veri Cammini' non erano altro che spazzatura. "Devo rifiutare. Non mi interessa minimamente."


Wang Yanfeng arrossì come un pomodoro. "Lin Ming, non conosci le tue circostanze?! Con il tuo talento è impossibile avanzare fino al Terzo Stadio della Trasformazione del Corpo anche se mangi quella pillola! Ma se ti esercitassi nei mantra dei 'Nove Veri Cammini' il controllo della tua vera essenza aumenterà e avrai innumerevoli benefici! Questa rara tecnica marziale è stata tramandata nella mia famiglia e non può essere acquistata nemmeno con milioni di liang d'oro!"


Lin Ming disse, "Al Palazzo delle Sette Arti non manca di mantra e sono tecniche anche molto più profonde in confronto ai 'Nove Veri Cammini'. Perché dovrei accettare?"


"Umpf. Il Palazzo delle Sette Arti ha dei mantra di altissimo livello, ma passano quei manuali solo ai discepoli principali. Sai cos'è un discepolo principale? Sono i veri discepoli scelti dalla Valle dei Sette Misteri. In futuro, se non ci saranno incidenti, potranno andare nella Valle dei Sette Misteri. Perfino Ling Sen della Dimora Celeste non ha i requisiti per impararli. Per quanto ne so, sono in pochissimi. A parte Qin Xingxuan, molti non provengono nemmeno dal regno di Fortuna Celeste, ma da qualche famiglia potente e mistica. Credi di avere qualche speranza?! Stai sognando! Nemmeno io mi aspettavo che fossi così sfacciato!"


I grandi Sect erano incredibilmente attenti a controllare la divulgazione dei loro manuali. Questo perché erano fondamentali per mantenere il loro potere. Anche nel Palazzo delle Sette Arti, la maggior parte dei discepoli avrebbe imparato da dei manuali di seconda categoria. Wang Yanfeng lo sapeva.


Tuttavia Lin Ming aveva il 'Scritture del combattente del Caos Primordiale'. Figuriamoci i manuali di massimo livello del Palazzo delle Sette Arti, anche le arti segrete del capo di un grande Sect non potevano fargli sentire un minimo di gelosia.


Lin Ming disse, "Solo perché tu non ti aspetti nulla, non significa che io non debba farlo. Mi dispiace, ma ora sono occupato. Me ne vado."


"Tu...! Bene! Molto bene! Pensi che solo perché sei riuscito a stento a sconfiggermi la scorsa volta, sei così eccezionale?
Aspetta, aspetta che io riprenda tutto quello che mi hai sottratto e ti schiaccerò. Credi di poter diventare discepolo principale solo con i tuoi sforzi? Non farmi ridere. Mi godrò lo spettacolo quando diventerai una pietra di passaggio per gli altri.
Più arriverai in alto e più cadrai miserabilmente!"


Lin Ming ignorò completamente le maledizioni di Wang Yanfeng.
Lo aveva già sconfitto. Poteva essere più debole di altri, di Zhu Yan, Qin Xingxuan e Ling Sen, ma non si sarebbe mai sentito inferiore a qualcuno che aveva già battuto. Solo se un giorno Lin Ming fosse stato sconfitto da qualcuno che aveva battuto in precedenza, allora avrebbe riflettuto sui suoi errori.


Subito dopo mezzogiorno, Lin Ming trasferì tutte le sue proprietà nella sua nuova residenza. Le terre del Palazzo delle Sette Arti erano vaste e avevano abbastanza spazio da dare una stanza ad ogni discepolo della Sala Earth.


L'alloggio di Lin Ming era in un posto isolato nella parte posteriore della montagna. Il suo retro era di fronte alle montagne e c'era una piscina pulita e profonda al suo fianco. Alberi vecchi di cento anni formavano un'enorme tettoia che faceva ombra alla stanza. Anche d'estate era silenziosa e rinfrescante, era davvero un posto eccellente per coltivare in pace.


Lin Ming era soddisfatto della sua nuova stanza. Si sedette a gambe incrociate e iniziò a leggere il contenuto della tavoletta di giada.


La tavoletta spiegava le regole del Palazzo delle Sette Arti, includendo le punizioni, le ore di lezione, le disposizioni per l'allenamento, i regolamenti per gli incontri e così via. Arrivò alla fine, dove c'erano i premi dati dal Palazzo delle Sette Arti.


L'elenco suscitò l'interesse di Lin Ming. La ragione principale per cui si era unito al Palazzo delle Sette Arti era proprio per queste risorse.


IlPalazzo delle Sette Arti aveva molti discepoli; erano valutati secondo i loro risultati nella Formazione Ten Thousand Killing.


Centinaia di anni fa, il Palazzo delle Sette Arti era stato fondato da sette grandissimi esperti. Tra di loro, uno eccelleva nella costruzione di formazioni magiche. Nei secoli i metodi per farlo furono tramandati di generazione in generazione nella Valle dei Sette Misteri. Nell'esame dei discepoli avrebbero usato occasionalmente delle formazioni d'attacco. Il Palazzo delle Sette Arti era controllati dalla Valle dei Sette Misteri; naturalmente avevano parte dei loro vantaggi e usanze.


La formazione magica si chiamava Formazione Ten Thousand Killing. Una volta entrati avrebbero combattuto contro innumerevoli nemici uno dopo l'altro. Gli avversari erano bestie feroci ed esseri umani.


La classifica finale sarebbe stata decisa in base al numero e alla coltivazione dei nemici che avevano sconfitto.


Tra questi nemici, il più debole era allo stesso livello di un praticante di arti marziali al Secondo Stadio della Trasformazione del Corpo. 
Sconfiggendone uno al secondo stadio avrebbe ricevuto 1 punto, battendone uno al picco del Secondo Stadio 5 punti, Terzo Stadio della Trasformazione del Corpo 10 punti, picco del Terzo Stadio 50 punti, Quarto Stadio della Trasformazione del Corpo 100 punti, picco del Quarto Stadio 500 punti, e così via...


I nemici all'inizio sarebbero stati al secondo stadio e dopo di loro gli avversari sarebbero diventati sempre più difficili da battere.
Quelli del Quarto Stadio sarebbero arrivati uno dopo l'altro, fino alla morte.


Si accumulavano punti fino alla morte e questo si sarebbe riflettuto nella tavola di pietra che conteneva la classifica.


Ottenendo un'alta posizione si potevano avere molti vantaggi... Ad esempio delle Pillole Raduna Spirito. Oltre il 200esimo posto, si riceveva una Pillola Raduna Spirito ogni tre mesi. Tra i primi dieci si sarebbero ricevuto 10 Pillole Raduna Spirito, che equivalevano a 2000 liang d'oro. Questa era una quantità che nemmeno un ricco giovane di una famiglia aristocratica poteva trascurare.


Comunque le Pillole Raduna Spirito erano solo secondarie, dopotutto erano medicinali che si potevano comprare con i soldi. Ma c'erano risorse che nemmeno i ricchi potevano acquistare, come i manuali di antiche tecniche. Se uno raggiungeva i primi 200, allora poteva scegliere i manuali più semplici. Entrando tra i primi dieci, potevano entrare liberamente in certe stanze segrete e scegliere un manuale.


Ma al primo posto, si poteva avere l'occasione di imparare il miglior manuale nel Palazzo delle Sette Arti. Erano tecniche di massima qualità che solo i discepoli principali potevano sperare di apprendere. Anche i giovani della famiglia Reale non aveva l'opportunità di studiarle.


Ovviamente Lin Ming non aveva alcun interesse in questi manuali, ma nelle risorse.


La Valle dei Sette Misteri era un Sect esperto nella creazione di formazioni magiche. All'inizio della fondazione del Palazzo delle Sette Arti, la Valle dei Sette Misteri aveva mandato esperti Xiantian per porre queste formazioni, così che i discepoli potessero usarle per allenarsi. Utilizzandole, uno poteva esercitarsi ottenendo il doppio dei risultati con metà sforzo.
Ma il numero di queste formazioni era limitato, in più c'era bisogno di un enorme numero di pietre di vera essenza per mantenerle attive.


Perciò non tutti potevano entrare in queste formazioni, i requisiti per entrarvi erano simili a quelli della classifica.


Quindi nel Palazzo delle Sette Arti, la classifica era la cosa più importante. Più alta era la propria posizione, più risorse si potevano ricevere. Il più forte diventava sempre più forte e il debole sempre più debole. I discepoli lì erano tutti talenti; solo passando oltre i cadaveri degli altri avrebbero avuto l'opportunità di fiorire.


<em>'Sono già entrato ufficialmente nel Palazzo delle Sette Arti. Se voglio ottenere abbastanza risorse, allora devo prendere una buona posizione nella Formazione Ten Thousand Killing, ma il mio simbolo non è pronto. Se inizio ad allenarmi ora, potrei provare a disegnarne uno ogni due settimane. Per mostrare la massima efficacia della Pillola del Midollo Draconico Oro-cremisi e la Pillola Serpe Oro-cremisi, ne varrà la pena.'</em>


Lin Ming pensò e iniziò ad esercitarsi nelle iscrizioni.


...


Il mattino del secondo giorno, Lin Ming si alzò dal letto e si lavò. Oggi era il giorno di lezione del Palazzo delle Sette Arti.


L'insegnamento non consisteva nella spiegazione di manuali. Riguardava solo a suggerimenti per la coltivazione, conoscenza elementare, prendersi cura del proprio corpo e così via. Il piano di studi era molto elastico. C'erano sette o otto corsi disponibili. Ogni discepolo sceglieva in base ai propri interessi e poteva frequentarne uno a caso o anche non presentarsi nemmeno.


Per le lezioni di oggi, sulla tavoletta di giada c'era scritto che avrebbe tratto delle tecniche del corpo più elementari.


Nonostante Lin Ming avesse ereditato il miglior manuale, aveva ancora una comprensione limitata riguardo alle basi. Non aveva ricevuto un'istruzione vera e propria dopotutto e quindi queste lezioni erano molto importanti per lui.


Il posto dove si teneva era la Sala delle Lezioni del Palazzo delle Sette Arti. Quando Lin Ming arrivò nella sala, vide che era pieno di persone; ce n'erano circa settanta o ottanta.


In questo gruppo non c'erano solo i nuovi arrivati, ma anche alcuni vecchi allievi.


La Dimora Celeste e la Sala Earth avevano un totale di 230 discepoli, la Sala Human ne aveva quasi 400. Insieme arrivavano a più di 600. Di questi c'erano molte decine che erano arrivati grazie alle loro connessioni.


Nel Palazzo delle Sette Arti, ogni praticante di arti marziali poteva studiare al massimo per cinque anni, se non avessero avuto più di 22 anni, potevano chiedere di rimanere un altro anno, dopo il quale si dovevano diplomare.


Se si fosse raggiunto un livello di forza sufficiente ci si poteva diplomare anche prima, ma la maggior parte degli studenti sarebbero rimasti per tutti e cinque gli anni, visto che c'erano molte risorse che non si potevano trovare fuori.


Dopo che Lin Ming entrò nella Sala delle Lezioni cercò un posto a sedere. Mentre lo faceva vide che c'erano un po' di persone che lo fissavano.


Lin Ming restituì lo sguardo e vide che lo stavano guardando con espressioni amichevoli.


Mmmh? Lo conoscevano?


"Sei Lin Ming?" Un giovane di bell'aspetto e dagli abiti blu gli chiese con un sorriso allegro.


"Sì, potrei chiederti chi sei?"


"Lascia che mi presenti. Il mio nome è Lin Wu, questa è la mia sorella più piccola Lin Fengyuan." Il giovane dagli abiti blu fece un cenno verso la ragazza dall'aspetto delicato che era accanto a lui.


Lin Wu, Lin Fengyuan, che fossero...


Lin Ming era sorpreso e chiese, "Siete i diretti discendenti della famiglia Lin della città Qingsang?"


Lin Wu sorrise e disse, "Esatto, siamo tutti una famiglia."


La famiglia Lin aveva un discreto prestigio nella città di Qingsang. Nonostante non avessero dei titoli nobiliari, la loro famiglia aveva passato molte generazioni a dedicarsi al commercio e quindi avevano una ricchissima eredità. In una famiglia così ampia era normale che ci sarebbero stati alcuni giovani talenti nel Palazzo delle Sette Arti. Pochi mesi fa Lin Ming aveva preso in prestito un tesserino per entrare nella Sala del Guqin; era stato Lin Xiaodong a prestarglielo.
                                


                                



