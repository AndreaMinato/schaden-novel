---
weight: 5220
title: Capitolo 522 - Polaris, Steppe del Massacro
pubDate: 2025-12-15T08:37:10.231Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Roberto!</em></strong>
<em>0 Capitoli in coda, <strong>0/3</strong>
da editare
</em> <em> -Schadenfreude</em>


“Vuoi morire!”


A causa della risposta arrogante di Lin Ming, gli Anziani si incupirono:”Rifiuti la nostra offerta solo per soffrire! Attacchiamolo insieme! Uccidiamolo!”


Nessuno dei sei Anziani osò sottovalutare Lin Ming. Dopotutto era riuscito ad uccidere istantaneamente Mo Da, che era solo inferiore a questi sei Anziani. Questo dimostrava che Lin Ming poteva essere più potente di uno di loro.


“Le origini di questo ragazzo sono troppo misteriose. Non lasciate alcun testimone, uccidete ogni umano presente!”


I sei attaccarono insieme. Gli occhi di Lin Ming brillarono con luce fredda mentre estraeva la Lancia della Cometa Viola dal suo anello spaziale. Questa era la prima volta che usava un’arma.


Questi sei individui erano l’ultimo asso nella manica della Tribù dell’Ombra Verde. Lin Ming non aveva intenzione di trattenersi, così aprì direttamente la Forza del Dio Blasfemo.


La vera essenza compressa si scatenò. L’aura formidabile di Lin Ming arrivò al suo picco. Con uno schiocco di dita la Divina Anima del Tuono Demoniaca risultato della fusione di tre Anime del Tuono si manifestò. Sull’ago lungo tre pollici c’era un Drago del Fiume Viola e un serpente cremisi attorcigliato alla base. Sulla cima dell’ago c’era l’immagine di una bestia feroce.


L’Ago d’Acciaio ululò. Trapassò il primo Anziano sulla destra. Allo stesso tempo decine di Sigilli Bevitori di Sangue rotearono attorno alla Lancia della Cometa Viola formando una tempesta rossa vorticante.


“Colpo Primordiale!”


Una lancia sfrecciò in avanti così velocemente da sembrare inghiottire ogni suono. La potente forza trainante che fermò tutti gli Anziani. In quel momento l’Ago d’Acciaio arrivò.


“Palmo dell’Essenza Demoniaca!”


Un Anziano colpì l’Anima del Tuono con il palmo. L’essenza demoniaca sembrava una marea fatta di nuvole, ma quando impattò sull’ago d’acciaio si sciolsero subito come neve sotto i raggi del sole!


“Dannazione!”


Il vecchio Demone Gigante si incupì. Nonostante si fosse aspettato che il nemico fosse forte, non si sarebbe mai immaginato che il Palmo dell’Essenza Demoniaca si sarebbe rotto così facilmente.


“Vecchio sei, aiutami!”


Vedendo l’Anima del Tuono ululare verso di lui, il vecchio Demone Gigante non poté trattenersi dal gridare aiuto.


<em>Ping!</em>


Un coltello tagliò la Divina Anima del Tuono Demoniaca; questo era un tentativo di salvataggio da parte del vecchio sei. I due Grandi Anziani combinarono le loro forze, ma non riuscirono a distruggere l’Anima del Tuono.


“Esplodi!”


Lin Ming strinse la mano all’improvviso e l’Anima del Tuono scoppiò. Le tre luci colorate del Drago del Fiume Viola, della Luce Illusoria e del Fulmine Malvagio Nemesi del Sangue esplosero, mettendo in difficoltà i sei grandi Anziani.


Nel frattempo Lin Ming afferrò la Lancia della Cometa Viola. Sporse in avanti l’arma - massacro!


Tutto il suo potenziale e la sua determinazione si fusero nel colpo. La luce della lancia squarciò il vuoto!


“Questo ragazzo!”


Gridarono i due Anziani mentre resistevano alle scariche elettriche. Cercarono di colpire Lin Ming con un bastone e un’alabarda.


<em>Bang!</em>


Il terreno si frantumò. Le fessure si diffondevano come una ragnatela. Con il rumore di seta strappata diverse decine di piedi di tenda fatta di Baco da Seta Celeste fu fatta a pezzi!


Sigilli Bevitori di Sangue danzavano nell’aria. I due Anziani gridarono. I Sigilli Bevitori di Sangue avevano trapassato i loro corpi facendo schizzare il loro sangue!


“Fulmine Malvagio Nemesi del Sangue!”


La Divina Anima del Tuono Demoniaca ruggì come se avesse sentito l’energia dell’Essenza di Sangue. Non appena toccava l’Essenza di Sangue degli Anziani, la risucchiava via. Gli Anziani impallidirono quando se ne resero conto.


Erano passati solo pochi respiri di tempo. In un batter d’occhio Lin Ming aveva combattuto contro sei nemici ed erano passati in vantaggio.


Lin Ming non si trattenne, la Lancia della Cometa Viola scattò in avanti come un serpente!


La punta fredda era diretta verso il cuore dell’Anziano ferito. In questo momento critico, una lama illusoria bloccò il colpo salvando l’Anziano ferito dalle fauci della morte, ma quando impattarono, le due armi si bloccarono.


Il colorito dell’Anziano che portava la lama cambiò. “Dobbiamo usare tutte le nostre risorse! Altrimenti moriremo!”


La forza di Lin Ming superava di gran lunga la loro immaginazione.


I sei decisero di usare le loro tecniche speciali. L’essenza demoniaca si gonfiò come un pilastro titanico che sfrecciava verso il cielo. Penetrò nelle nuvole come se stesse connettendo il cielo con la terra!


I sei grandi Anziani attaccarono insieme. Il loro slancio era come una lancia devastante. Tutti i praticanti di arti marziali attorno erano terrorizzati. Nella Tribù dell’Ombra Verde questi sei grandi Anziani erano divinità, i loro attacchi combinati fecero fuggire tutti per evitare di essere coinvolti nella tempesta vorticante di essenza demoniaca!


Contro questo colpo immane, la vera essenza della Tempra del Midollo di Lin Ming si scatenò. Allo stesso tempo bruciò il sangue dell’Antica Fenice. Lo scheletro del giovane scricchiolò. Dietro di lui apparì l’immagine di un Drago Azzurro, il suo ruggito risuonò per l’orizzonte!


Sulla Lancia della Cometa Viola ululavano il fulmine e il fuoco che si intrecciarono insieme. Un’ondata di energia violenta scoppiò…


Annientamento Thunderfire!


Lin Ming consumò il 60% della sua vera essenza interna per mostrare la piena potenza dell’Annientamento Thunderfire. Questa era la sua abilità più potente. Specialmente dopo aver assorbito Luce Illusoria, il potere di questa mossa era ancora più terrificante rispetto a prima. Nell’antico campo di battaglia non era riuscito ad usarlo a causa delle leggi soppressive di quel mondo distrutto, ma poteva usarlo in questo. L’Annientamento Thunderfire formò un buco nero di energia Origin. Tutto il potere del fulmine e del fuoco ululò!


<em>Bang!</em>


Gli elementi si intrecciarono esplodendo contro le nuvole di energia demoniaca. Lo shock terrificante si disperse in ogni direzione, distruggendo ogni muro, tutte le piastrelle del pavimento e facendo volare la sabbia. La detonazione creò una voragine profonda cento piedi. La tenda di seta del Baco Celeste che era stata squarciata dai Sigilli Bevitori di Sangue fu disintegrata dalle grandi correnti di energia e svanì nel nulla.


In solo un momento tutta la Tribù dell’Ombra Verde era stata rasa al suolo.


Dei sei grandi Anziani, tre di loro stavano giacendo in una pozza di sangue, sopravvivendo a stento. Gli altri tre erano rimasti gravemente feriti. I loro corpi erano cosparsi di sangue. Rimasero tra le rovine con espressioni impaurite e incredule.


Lin Ming aveva gli abiti strappati, la sua fronte era macchiata di rosso e il suo viso era pallido. Gli rimaneva circa il 30% della sua vera essenza.


“Tu…” Un Anziano Demone Gigante stese il dito tremante verso il ragazzo come se volesse dire qualcosa.


“Muori.”


Lin Ming non aspettò nemmeno che questo Anziano Demone Gigante dicesse assurdità. La Lancia della Cometa Viola sfrecciò insieme ai Sigilli Bevitori di Sangue. Massacro!


Di fronte all’Arte della Grande Alabarda Sanguigna, gli Anziani gravemente feriti non riuscirono a resistere ulteriormente. L’arma di Lin Ming trapassò il cuore del Demone Gigante.


Il sangue schizzò nel vento. Il Fulmine Malvagio Nemesi del Sangue brillò mentre affondava nel corpo della vittima.


<em>Pu!</em>


Una foschia di sangue scoppiò dal cadavere condensando lentamente un Sigillo Bevitore di Sangue. Questo sigillo era molto più grande rispetto agli ultimi e la sua luce era ancora più rossa.


“Terzo fratello!”


Quando vide il suo fratello morire, gli occhi di uno degli Anziani diventarono rossi.


Sapendo che era spacciato, il Demone Gigante impazzì. Afferrò la sua sciabola e menò un fendente verso Lin Ming!


Il ragazzo si limitò a giungere le mani.


<em>Pu pu pu!</em>


I Sigilli Bevitori di Sangue trapassarono il Demone Gigante.


Il secondo Demone Gigante era morto e i Sigilli Bevitori di Sangue continuarono il loro volo mortale. Il sangue schizzò dagli altri Anziani, facendolo scorrere a fiumi.


Alla fine tutti e sei gli Anziani Demoni Giganti erano stati uccisi da Lin Ming!


L’intera area cadde nel silenzio. Tutti i praticanti di arti marziali attorno rimasero senza parole mentre fissavano Lin Ming fradicio di sangue. Nessuno di loro sapeva cosa dire dallo shock.


Fin dall’inizio tutti quelli che si erano ribellati e si erano precipitati al quartier generale erano venuti sapendo che potevano morire da un momento all’altro, come la giada più fragile. Dopotutto il divario di forza era troppo grande. Ma nessuno di loro si sarebbe immaginato che si sarebbero fatti strada uccidendo e che oltre il 70% dei nemici, incluso ogni Generale Demoniaco tre stelle o di grado superiore sarebbe stato ucciso da Lin Ming. Li avrebbe uccisi con un solo tocco. Anche i sei grandi Anziani della Tribù dell’Ombra Verde erano stati spazzati via da lui!


Quelli che seguivano Lin Ming non avevano sperimentato alcuna battaglia pericolosa. Si poteva dire che la Tribù dell’Ombra Verde era stata completamente distrutta dal ragazzo!


Fiumi di sangue scorrevano a terra. C’erano cadaveri ovunque. Lin Ming sporse la mano e masse di sangue fiorirono a terra. Uno, due, tre… fino al sesto Sigillo Bevitore di Sangue.


“Questa Essenza di Sangue di Demone Gigante è davvero adatta all’Arte della Grande Alabarda Sanguigna.” Mormorò Lin Ming mentre li guardava. La loro qualità era buona quasi quanto quella di un guerriero negli stadi intermedi del del Nucleo umano.


Dopo che li formò Lin Ming prese gli anelli spaziali di tutti gli Anziani.


I sei anelli erano tutti di grado Earth bassa qualità. Non erano di molto inferiori al suo. Mentre usava la sua percezione per guardarli, sussultò. C’erano migliaia di Cristalli di Sangue all’interno degli anelli spaziali.


“Questi sei Anziani erano piuttosto ricchi. Sembra che la maggior parte della ricchezza accumulata della tribù sia caduta nelle loro mani!”


Quando Lin Ming si era fatto strada per il quartier generale, aveva anche preso gli anelli spaziali di quelli che aveva ucciso, ma la ricchezza combinata di tutti quelli che aveva massacrato non poteva essere paragonata ad uno solo degli anelli degli Anziani.


I Cristalli di Sangue per i Demoni Giganti erano come le pietre di vera essenza per gli esseri umani, ma dato che i cristalli contenevano una forte vitalità, erano utili anche per gli esseri umani. Un solo Cristallo di Sangue valeva decine di pietre di vera essenza di media qualità.


A parte i Cristalli di Sangue, gli anelli spaziali avevano molte pillole e tesori, ma a Lin Ming non importava molto di questi oggetti.


“Mmh… questo è…”


Lin Ming sussultò. Tirò fuori un gettone rosso delle dimensioni di un palmo. Era pesante, spesso e aveva il carattere “杀” inciso di fronte. Sul retro c’era l’incisione di una testa di un antico Demone Gigante. Aveva delle corna curve e i denti affilati, facendolo sembrare davvero feroce.


<em>Nota traduzione: 杀 significa “uccidere/assassinare”</em>


Lin Ming poteva sentire una lieve aura assassina provenire dal getone. Sembrava avere uno strano incantesimo, sembrava attirare la coscienza della persona che lo guardava.


“Cos’è questo?”


Lin Ming aveva capito vagamente che non era un oggetto ordinario. All’improvviso, riversò la sua vera essenza. Brillò una luce rossa che formò una riga di parole nella lingua dei Demoni Giganti.


Lesse, ‘Polaris, Steppe del Massacro’.


Lin Ming aggrottò le sopracciglia, cos’era questo?


Guardò i praticanti di arti marziali attorno per vedere se qualcuno di loro sapeva cosa fosse, ma questi tutti erano rimasti sorpresi. Solo Huo Yuan fissava il gettone.


Huo Yan, sai cos’è questo?” Chiese Lin Ming.


Huo Yuan sussultò, poi annuì frettolosamente:”Mio signore, non ho mai visto prima questo gettone, ma posso immaginarne le origini…”
                                


                                



