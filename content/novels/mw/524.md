---
weight: 524
title: Capitolo 524 - Muk Gu
pubDate: 2025-12-15T08:37:10.232Z
tags:
    - mw
---


<em>Continua il periodo di sconti fino al 7 di gennaio! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>34 Capitoli in coda, 0/3</em>
da editare
<em>-Schadenfreude</em>


La tribù di Huo Yuan si chiamava Tianqing. Al momento erano condotti da un Senior al picco dello Xiantian.


Questa persona aveva più di cento anni. Per un maestro Xiantian, era come essere un uomo di mezz'età, però se ci aveva messo un secolo per raggiungere il picco dello Xiantian, probabilmente senza un colpo di fortuna non sarebbe mai arrivato al del Nucleo.


Prima Huo Yuan aveva comunicato la situazione al generale, ma quando l’uomo vide quanto era giovane Lin Ming, si riempì di dubbi. Ma dopo aver visto i cadaveri dietro di lui e il suo intento omicida non poté non crederci.


“Questo è il genio di un grande Sect uscito per fare esperienza?” Sussurrò tra sé e sé il vecchio. In un certo senso i praticanti di arti marziali della Prateria Demoniaca della Nuvola non erano più forti di un normale praticante di arti marziali. Le loro antiche tecniche erano carenti e molti dei loro guerrieri avevano fondamenta instabili. Solo pochi di loro sarebbero riusciti ad arrivare per caso allo Xiantian e questo era dovuto alle enormi quantità di battaglie che accadevano in continuazione. Una coltivazione che proveniva unicamente da combattimenti non poteva essere paragonata ai talenti di grandi Sect.


Incontrare questo tipo di genio nella Prateria Demoniaca della Nuvola e assistere a come eliminava tranquillamente la Tribù dell’Ombra Verde… beh, si poteva dire solo che avevano avuto una botta di fortuna incredibile.


Questo giovane era incredibilmente forte. Il generale aveva visto alcuni talenti prima, ma in confronto a Lin Ming non erano nient’altro che fango paragonato a delle nuvole.


Se avessero potuto entrare in rapporto con la setta dietro Lin Ming, allora i loro benefici sarebbero stati innumerevoli.


“Quel… Lord Lin…” Il generale stava per porgere umilmente i suoi saluti quando all'improvviso una ragazzina vestita di nero arrivò. Stava piangendo mentre gridava:”Fratellone Lin Ming!”


Questa ragazzina era Qing He. Aveva sentito notizie del rovesciamento della Tribù dell’Ombra Verde. Era entusiasta, nervosa e anche preoccupata per Lin Ming. Tutte queste emozioni si erano mischiate facendole scorrere lacrime per le guance.


“Va tutto bene Qing He.” Lin Ming diede un colpetto sulla testa di Qing He.


“Mi scusi Anziano, ma dovrò disturbarla facendola badare a Qing He.” Disse Lin Ming al generale che stava guidando le truppe della Tribù Tianqing.


“Naturalmente, naturalmente.” Il generale promise battendosi il petto visto che era in grado di aiutare Lin Ming con una questione.


“Fratellone Lin Ming, te ne stai andando?” Nonostante fosse una bambina, Qing He era piuttosto intelligente. Aveva capito immediatamente il significato dietro le sue parole.


“Sì, devo andare…” Lin Ming la guardò e sorrise. Sapeva che da quando Qing He era nata, non c’era mai stato nessun altro che l’aveva trattata gentilmente a parte sua nonna. Aveva vissuto nella povertà e nella fame.


In una situazione del genere, specialmente per le bambine come Qing He incredibilmente pure ed innocenti, era facile che fossero commosse quando venivano trattate bene. Dopo che lo aveva incontrato, non era più affamata o impaurita. L’aveva aiutata a mandare via i cattivi e l’aveva trattata bene. Naturalmente era stato facile per lei formare un senso di dipendenza nei suoi confronti e considerarlo un fratello maggiore.


Sfortunatamente Qing He era solo una mortale. Poteva avere un talento nelle arti marziali, ma alla fine era limitato. Era improbabile che i loro cammini si intrecciassero di nuovo in futuro.


“Lo… lo so.” Qing He non disse altro. Guardò solo con intensità Lin Ming con una traccia di riluttanza e nostalgia negli occhi.


Anche Qing He sapeva che Lin Ming era solo di passaggio. Era come gli uccelli nel cielo, nonostante potessero fermarsi per riposare, prima o poi sarebbero volati via.


Così Lin Ming si imbarcò verso il prossimo passo del suo viaggio. Se ne andò lentamente sotto gli sguardi dei numerosi praticanti di arti marziali…


.....


Dieci giorni dopo…


Il cielo era limpido e privo di nuvole, ma stranamente sembrava macchiato di sangue, non era tinto di blu, ma di cremisi.


La terra era spoglia, vasta e sconfinata. Alla fine di queste pianure c’erano diversi picchi montagnosi e torreggianti.


<em>Woosh!</em>


Due scie di luce sfrecciarono tra le due montagne a grande velocità. Da lontano sembravano due flussi di luce prismatica, era uno spettacolo incredibilmente bello.


“Apprendista junior, la Steppa del Massacro è di fronte a noi. Lascia che te lo chieda di nuovo, sei sicura di volermi accompagnare?”


Questo arcobaleno blu in realtà era un gigantesco uccello blu. Non si sapeva di che specie fosse, ma era almeno dieci volte più veloce del Drago del Fiume Alato di Lin Ming.


La persona che aveva appena parlato era un giovane vestito di nero a bordo dell’uccello blu. Era alto e aveva un’aria maestosa. Tra le sue sopracciglia c’era una traccia di energia infernale. Nonostante la stesse sopprimendo, questo giovane la stava emanando senza volerlo.


“Apprendista Senior, ho già fatto la mia decisione. Non c’è altro da dire.” Disse una ragazza vestita di nero. Era a bordo di un altro uccello blu che volava accanto al giovane. Aveva una maschera diafana sul volto e il suo corpo armonioso emanava un’aura attraente. Anche lei emanava una debole aura infernale. Dava una sensazione distaccata e altera.


Erano due esseri umani, ma praticavano metodi di coltivazione demoniaci. Percorrevano la via del massacro.


Nel Sacro Continente dei Demoni era un fenomeno molto comune. Gli esseri umani che praticavano metodi di coltivazione demoniaci sarebbero stati inferiori in talento ai Demoni Giganti, ma anche se avessero esercitato vie oneste, sarebbero stati comunque in svantaggio.


In tal caso, bene o male non importavano. Per non parlare della ricca e densa energia demoniaca che permeava il Sacro Continente dei Demoni. Coltivare le arti demoniache era molto più facile rispetto al continente Tianyan.


Così c’erano molte Sect demoniache. Quest’uomo e questa donna erano due talenti sbalorditivi che provenivano da un Sect demoniaco.


“Non appena percorreremo la via del massacro, non potremo cambiare idea. Uccideremo o saremo uccisi. Pochi possono attraversare questo mare di sangue. Dovresti pensare con cautela a cosa vuoi fare!”


“Naturalmente lo so!” Disse con calma la donna vestita di nero.


Il giovane sospirò e non disse altro. All'improvviso vide volare velocemente una persona sotto di loro. Era un giovane vestito di blu. Nonostante non avesse una cavalcatura, stava volando velocemente da solo.


Bisognava sapere che nel Sacro Continente dei Demoni, anche se uno avesse usato formazioni di trasmissione per sbrigarsi, si potevano percorrere grandi distanze che si calcolavano in 100.000 chilometri d’unità. Senza una cavalcatura, si sarebbe consumata una grande quantità di vera essenza. Una persona normale non avrebbe fatto una cosa del genere.


“Uh? Ha compreso il Concetto di Vento? Se lo coordina con la sua abilità di volo, allora potrebbe procedere senza sforzo. Non c’è da meravigliarsi che sia così veloce. Dev'essere un talento di qualche Sect.”


Il giovane girò la sua cavalcatura per raggiungere il giovane:”Amico coltivatore, sono Muk Gu della città della Pagoda del Cielo!”


“Cosa vuoi?” Rispose Lin Ming. Non disse il suo nome. Più si avvicinava alla Steppa del Massacro, più diventava cauto. Qui uccidere e derubare qualcuno sarebbe stato un evento completamente naturale e comune.


“Solo salutare. Immagino che anche tu sia un talento di qualche grande Sect, uh?” Mentre parlava, Muk Gu rimase sbalordito. Aveva scoperto che la coltivazione di Lin Ming era solo agli inizi dello Xiantian. Possibile che fosse diretto alla Steppa del Massacro? Dirigersi verso la Steppa del Massacro per un giovane agli inizi dello Xiantian era davvero un’azione che trasudava sicurezza in sé stessi!


“Amico, non so se stai andando alla Steppa del Massacro o no, ma vorrei darti un consiglio, la Steppa del Massacro non è un posto pacifico. Lì le persone possono assassinare senza battere ciglio. Vedo che la tua coltivazione è solo agli inizi dello Xiantian. Mi chiedo se andrai alla Steppa del Massacro o hai qualche altra questione di cui occuparti? Sembra che il Gettone del Massacro emani una lieve energia infernale, saresti disposto a vendermelo? Credo che potrò provvedere un premio adeguato che potrà soddisfarsi.”


“Le mie scuse, questo gettone mi è utile, dovrò rifiutare la tua offerta.” Rispose Lin Ming. In superficie era calmo anche se era allerta. Dalle sue esperienze, non sarebbe stato strano se quest’uomo avesse provato a derubarlo o avesse tentato qualche tiro mancino.


Muk Gu sorrise nonostante la sua offerta fosse stata respinta. Disse:”Dato che non vuoi, allora non ti costringerò, ma lascia che ti dia un ultimo consiglio. Non tutti nella Steppa del Massacro saranno ragionevoli come me, specialmente quelli della razza dei Demoni Giganti. Non parleranno nemmeno prima di ucciderti. Francamente, se tu non fossi stato un umano, ma un Demone Gigante, forse avrei fatto lo stesso.”


Muk Gu rise di cuore, poi spronò il suo uccello blu a tornare accanto alla sua apprendista junior.


“Apprendista Senior, cosa succede?” Chiese da lontano la donna vestita di nero.


“Niente di che. Quel giovane aveva un Gettone del Massacro. Speravo di comprarlo così da poterlo dare ai nostri compagni, ma sembra che la mia offerta sia stata rifiutata. Comunque non importa. Credo che provenga da qualche grande Sect e il suo Sect potrebbe non essere molto diverso dal nostro. Non so chi era quel giovane eroe, quindi speravo solo di sapere il suo nome.”


.....


Lin Ming non continuò a volare finché Muk Gu non sparì dalla sua vista. Un momento fa aveva sentito la sua aura formidabile; poteva capire che era una persona molto sicura di sé. Nonostante le sue parole fossero rispettose, in realtà era arrogante e aveva anche una forza adeguata per la sua presunzione. La sua vera essenza era molto densa e, nonostante la sua coltivazione fosse ad un passo dal del Nucleo, la sua forza potrebbe non essere inferiore ad un guerriero al del Nucleo. Non sembrava avere nemmeno trent'anni! Non doveva essere di molto inferiore a Mu Qianyu!


“Non ho nemmeno raggiunto la Steppa del Massacro e ho incontrato un talento del genere. Sembra che la Steppa del Massacro non sia davvero un posto tranquillo.” Dopo che era arrivato nel Sacro Continente dei Demoni, si era reso conto che la qualità media dei praticanti di arti marziali qui era superiore a quella delle Regioni dell’Orizzonte Sud e dei Cinque Elementi.


Questo perché i Demoni Giganti erano talenti sbalorditivi e guerrieri nati. Inoltre era pieno di conflitti nel paese, era la condizione ideale per la crescita di un praticante di arti marziali, quindi perfino un guerriero umano era più formidabile di quelli della Regione dell’Orizzonte Sud.


Ad esempio la Prateria Demoniaca della Nuvola, se fosse stata nella Regione dell’Orizzonte Sud, sarebbe stata al massimo equivalente ad una frazione del territorio delle Sette Arti. Tuttavia, l’intero territorio delle Sette Arti aveva solo un singolo maestro al del Nucleo, mentre qui nella prateria ce n’erano venti o trenta. Nonostante la maggior parte di loro fosse Demoni Giganti, ce n’erano comunque sette o otto umani.


Dopo che passarono diversi giorni, Lin Ming entrò nella Steppa del Massacro. Con sua sorpresa, non vide solo umani e Demoni Giganti, ma molte altre razze.


Tra di loro, una era eccezionalmente bella. Gli uomini erano bellissimi e appariscenti e le donne splendide. Avevano occhi di giada attraenti, orecchie lunghe e appuntite e capelli verde oceano. A parte i loro occhi, le orecchie e il loro colore, erano molto simili agli esseri umani. Alcuni avevano delle scaglie brillanti sul volto e altri avevano anche delle belle code.


Lin Ming venne a sapere che questa era la razza degli Elfi del Sacro Continente dei Demoni.


<em>Nota Traduzione: elfi, "妖精" letteralmente è spirito malvagio o donna attraente, ma in generale in cinese indica qualsiasi figura fantastica che ha un'energia spirituale e una coscienza, non ha connotazioni malvagie a differenza dei diavoli ("魔族").</em>
                                


                                



