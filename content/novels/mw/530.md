---
weight: 5300
title: Capitolo 530 - []
pubDate: 2025-12-15T08:37:10.233Z
tags:
    - mw
---


<em>Continua il periodo di sconti fino a domani! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>28 Capitoli in coda, 0/3</em>
da editare
<em>-Schadenfreude</em>


“Uccidi! Uccidi! Uccidi!”


La Pagoda del Cielo riecheggiò con questo grido tonante. Era facile per le razze formare delle fazioni avversarie, specialmente dato che gli esseri umani e i demoni giganti erano nemici mortali; era normale che cercassero di uccidersi l’un l’altro sull'arena. Tuttavia nella maggior parte dei casi erano gli esseri umani ad essere sconfitti.


Questo perché erano i più deboli ed erano di numero inferiore rispetto ai demoni giganti.


Era vero che la popolazione umana superava in numero tutte le altre nel Sacro Continente dei Demoni, ma tra gli esseri umani, ce n’erano di meno che percorrevano la via del massacro e il loro talento era anche relativamente inferiore. Quindi non c’erano troppi coltivatori umani che si avventuravano a Polaris.


D’altra parte, non solo la razza dei demoni giganti era piena di geni, ma la maggior parte sceglieva di percorrere la via del massacro, così c’era un’enorme quantità di incredibili demoni giganti a Polaris.


Per questi motivi gli esseri umani a Polaris erano in svantaggio e avevano una scarsa reputazione.


Gli uominibestia non erano messi molto meglio. Erano naturalmente lenti e mancavano di percezione, così non importava che metodo di coltivazione praticassero, era meno efficace. Così c’erano pochi talenti tra di loro e ancora meno che percorrevano la via del massacro.


Si poteva dire che a parte Polaris, le altre città demoniache erano tutti mondi dei demoni giganti. A parte loro, anche i diavoli avevano una piccola parte. Gli elfi erano pochi, ma a causa della loro forza formidabile nessuno osava provocarli. Anche il demone gigante arrogante non aveva osato dire assurdità di fronte agli elfi. Un elfo davvero potente era spietato al punto da divorare gli altri senza nemmeno sputare le ossa.


“Troppo debole.” In quel momento diverse elfe splendide stavano ridendo allegramente tra gli spalti. Sembrava che si fossero godute il massacro che riempiva la Pagoda del Cielo.


Ora anche gli uominibestia di solito impulsivi poterono solo ignorare pazientemente l’insulto. Nessuno di loro balzò sul palco per confrontarsi con Zha Na. Zha Na era tra i più potenti coltivatori del primo piano della Pagoda del Cielo. Nonostante questi uominibestia avessero una percezione inferiore, non erano stupidi. Erano consapevoli dei loro limiti, altrimenti non sarebbero sopravvissuti fino ad ora.


“Andiamo.” Diversi praticanti di arti marziali umani non riuscirono a sopportare la pressione e iniziò a lasciare l’arena.


“Urgh, sono davvero inutili. Non possono nemmeno sopportare questa pressione eppure dicono di voler percorrere la via del massacro? Fottetevi e strisciate a casa!” Ridicolizzò ad alta voce Zha Na.


Il gruppo di umani arrossì e strinse i pugni. Un giovane sulla ventina quasi non riuscì a sopportare i ripetuti insulti e stava per balzare sul palco.


“Non essere avventato!” Un praticante di arti marziali più grande e vestito di nero lo spinse giù.


“Ehi, ragazzo hai le palle per salire?” Gongolò Zha Na.


In quel momento Lin Ming si fece avanti con calma. Disse:”Vengo io.”


Il primo piano della Pagoda del Cielo era molto ordinario in termini di forza. Lin Ming voleva superarlo in fretta, non voleva rimanere qui per troppo tempo. Scattò e volò verso il palco.


Quando gli esseri umani videro un loro compagno scendere in campo, ne furono contenti, ma rimasero sbalorditi scoprendo il suo livello di coltivazione. L’entusiasmo e la felicità sprofondò nella malinconia.


“Inizi dello Xiantian…”


Nonostante potessero vedere la vera essenza pura e densa di Lin Ming, ben superiore a quella di ogni altro coltivatore di questo livello, la sua coltivazione era troppo bassa. Anche quando gli esseri umani fossero stati allo stesso livello o anche ad un grado superiore rispetto ad un demone gigante, sarebbero stati comunque più deboli. Figuriamoci cosa sarebbe successo a Lin Ming che aveva una coltivazione inferiore all'avversario.


“Questo…” Un praticante di arti marziali fece una smorfia, non sapeva cosa dire. Lin Ming aveva un buon futuro, ma ora si era presentato da solo al macello. Questa morte inutile avrebbe solo permesso ai demoni giganti di deriderli di più.


Come previsto, quando i demoni giganti e i diavoli videro Lin Ming saltare sul palco, rimasero sbalorditi e poi scoppiarono immediatamente a ridere.


“Non sono rimasti altri umani? Hanno lasciato scendere in campo un bambino?”




“Ahah, gli inizi dello Xiantian, non mi sbaglio! Non è nemmeno sufficiente da usare come stuzzicadenti!”


“Ehi! Quel ragazzino è proprio attraente! Sarebbe un tale peccato se morisse. Vieni dalla sorellona qui, mi prenderò cura di te.” Ridacchiò un'elfa incantevole. A Polaris, anche un praticante di arti marziali umano, di solito i coltivatori erano assetati di sangue e feroci; pochissimi erano di bell'aspetto.


Lin Ming ignorò questi commenti.


Zha Na incrociò le braccia al petto e guardò il ragazzo con soddisfazione:”Eheh, a Polaris ci sono molti idioti che fanno il passo più lungo della gamba, ma non ho mai visto uno stupido come te. Un ragazzo agli inizi dello Xiantian crede di potermi sfidare? È la prima volta che esci dal tuo Sect? Credi che tutti gli altri praticanti di arti marziali qui sono come la spazzatura del tuo Sect, il tipo che puoi sconfiggere anche se sono di livello più alto rispetto al tuo?”


Lin Ming lo guardò con impazienza e chiese:”Sei qui per combattere o continuerai a blaterare?”


Non appena sentì queste parole, Zha Na si incupì. I suoi occhi brillarono con intento omicida mentre diceva:”Ragazzino arrogante, non sai cosa stai dicendo! Ti manderò all'inferno!”


Zha Na brandì all'improvviso una grande ascia e menò un fendente verso Lin Ming.


La maestosità dell’arma combinata con l’essenza demoniaca vorticante era simile ad un’antica bestia feroce. Lin Ming sentì le grida di innumerevoli spiriti provenire dal suo colpo.


Il ragazzo toccò il suo anello spaziale e la Lancia della Cometa Viola apparì. Un fulmine rosso sfrigolò sulla punta della sua lancia.


“Fulmine Malvagio Nemesi del Sangue!”


<em>Crack!</em>


Il bagliore rosso scattò come un pitone verso Zha Na. Il potere del fulmine era particolarmente efficace per annientare fantasmi e diavoli. Dopo che si scontrò con la nuvola oscura di essenza demoniaca, il fulmine divenne come un bastone ardente inserito nella neve. Ci fu uno sfrigolio mentre la foschia oscura si sciolse rapidamente.


“Uh?!”


Zha Na rimase scioccato. Credeva che sarebbe riuscito a dividere in due Lin Ming con un solo colpo, ma non avrebbe mai creduto che sarebbe stato lui ad essere sconfitto.


“Taglio dell’Ombra Fantasma!”


Quando Zha Na vide l’enorme pitone cremisi precipitarsi verso di lui, i suoi occhi brillarono con luce cupa. Sferrò un colpo alla testa del pitone.


<em>Peng!</em>


Le braccia di Zha Na si intorpidirono per l’impatto. Si ritirò istantaneamente, il sangue nel suo corpo stava ribollendo. Era riuscito a sento a respingere il Fulmine Malvagio Nemesi del Sangue e in quel momento era pieno di panico e paura.


Come poteva essere così forte questo ragazzo?!


Lin Ming non diede tempo di riprendersi a Zha Na. Avanzò immediatamente con slancio. Attaccò di nuovo con il Fulmine Malvagio Nemesi del Sangue!


Voleva rimanere per molto tempo nella Pagoda del Cielo. In futuro avrebbe affrontato ogni sorta di avversario. Se tutte le sue mosse fossero state rivelate, allora sarebbe stato in una situazione molto più pericolosa. Così usò ripetutamente il Fulmine Malvagio Nemesi del Sangue. Era un’Anima del Tuono adatta alla via demoniaca; era un buono strumento per aiutare i metodi di coltivazione demoniaci. In questo momento era particolarmente adatta.


“Fottiti!”


Ruggì Zha Na. I suoi occhi erano rossi e aveva uno sguardo da folle. Afferrò l’ascia con due mani e si avventò su Lin Ming.


Ma in quel momento la forma di Lin Ming tremò e scomparì. Aveva mostrato il Roc Dorato che Squarcia il Vuoto e aveva schivato questo attacco veloce come un fantasma.


<em>Bang!</em>


Le mattonelle di roccia grigia dietro Lin Ming scoppiarono. Sotto di esse c’erano uno spesso strato di acciaioscuro sostenuto da una formazione. L’attacco lasciò una debole impronta sulla superficie.


“Questo ragazzo è difficile da battere!”


Dopo che il suo attacco fallì, anche Zha Na scattò, ma non riuscì a schivare la lancia di Lin Ming.


L’arma sfrecciò verso di lui e anche il Fulmine Malvagio Nemesi del Sangue lo inseguì.


Zha Na ruggì e scagliò un pugno verso il Fulmine Malvagio Nemesi del Sangue. Ci fu un’esplosione mentre l’Anima del Tuono scoppiò. Zha Na ne fu paralizzato e il suo pugno finì carbonizzato.


“Muori!”


La lancia di Lin Ming puntò direttamente al cuore di Zha Na. il cristallo demoniaco era localizzato proprio nel loro cuore!


“Ahhh!” Gli occhi di Zha Na erano iniettati di sangue. Di fronte ad una minaccia mortale, scatenò tutta la sua forza. Si morse la lingua per liberarsi della paralisi, poi afferrò la Lancia della Cometa Viola per immobilizzarla tra le mani.


Ma non appena la toccò, scoppiò della vera essenza azzurra. Il potere della vibrazione fu come un’onda anomala che impattò sulle braccia del demone gigante distruggendole!


<em>Puu!</em>


La Lancia della Cometa Viola infilzò facilmente il cuore di Zha Na. L’arma trapassò il suo corpo facendo schizzare sangue dalla sua schiena!


Non appena colpì il suo punto vitale, Lin Ming finì spietatamente il lavoro. Torse la lancia facendo a pezzi il cristallo demoniaco di Zha Na!


Zha Na tremò e lanciò uno sguardo truce verso Lin Ming. Mentre lo guardava con incredulità, la vita svanì dal suo sguardo iniettato di sangue.


Dall'inizio della battaglia fino alla morte di Zha Na erano passati solo quattro o cinque secondi. Al momento tutti i demoni giganti e gli elfi che stavano ridendo si erano congelati sul posto.


Zha Na era morto?!


Zha Na, uno dei più potenti del primo piano della Pagoda del Cielo era morto ed era morto per mano di un praticante di arti marziali umani agli inizi dello Xiantian…


L’intera arena divenne incredibilmente silenziosa. Tutti i coltivatori umani che provavano pietà per Lin Ming spalancarono la bocca. Questo giovane di circa vent'anni aveva sconfitto Zha Na?


Il vasto divario che esisteva tra i praticanti di arti marziali umani e demoni giganti era da tempo impresso nei cuori della gente. Nonostante non volessero ammetterlo, non avevano altra scelta se non riconoscere la verità.


Fissarono il cadavere di Zha Na che pendeva dalla lancia di Lin Ming. Dalla schiena del demone gigante gorgogliava del sangue…


<em>Peng!</em>


Una nebbia scoppiò dal cadavere di Zha Na volando verso la mano di Lin Ming dove si condensò rapidamente in un Sigillo Bevitore di Sangue e poi svanì immediatamente.


Il corpo di Zha Na si rinsecchì velocemente fino a diventare una mummia. Poi Lin Ming lo gettò via come un sacco rotto.


<em>’Questo Zha Na era davvero un giovane di talento. La sua vitalità è incredibilmente forte, è perfetta per creare un Sigillo Bevitore di Sangue.’</em>


Dopo aver ucciso qualcuno e aver risucchiato via il suo sangue, non ci fu alcun cambiamento di espressione sul viso di Lin Ming. Si girò e scorse con lo sguardo l’arena mentre diceva:”Chi è il prossimo?”


<em>’Questo ragazzo!’</em>


Tutti i demoni giganti osservarono Lin Ming in modo completamente diverso. Aveva appena usato quattro o cinque respiri di tempo per sconfiggere Zha Na. Ora nessuno osava più sottovalutarlo.


L’elfa che aveva stuzzicato Lin Ming smise di sorridere. “Pratica un metodo di coltivazione che assorbe il sangue. Può essere considerato la via demoniaca per eccellenza, la vera via del massacro. Questo piccoletto sembra un animaletto indifeso, ma non avrei mai immaginato che praticasse un metodo di coltivazione crudele come questo! Sono stata quasi ingannata dal suo aspetto.”


L’elfa era un po’ spaventata. Se avesse davvero provato a tentare Lin Ming così da risucchiare la sua essenza Yang, allora forse sarebbe stata lei ad essere divorata completamente.



