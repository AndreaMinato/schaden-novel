---
title: Capitolo 532 - Incontrastato
pubDate: 2025-12-15T08:37:10.233Z
tags:
    - mw
---


<em>Ultimo giorno di sconti! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>35 Capitoli in coda (contando quelli di Yu e Pierpaolo), 0/3</em>
da editare
<em>-Schadenfreude</em>


Dopo che l’ago d’acciaio trapassò la gola di Gu Yue, tornò in un attimo da Lin Ming. Gu Yue fissò stordito il sole nero di fronte a sé, la sua vista stava cominciando ad appannarsi.


“Tu… io… moriamo… insieme…”


<em>Bang!</em>


Prima che potesse finire di parlare, il sole nero fu fatto a pezzi da decine di luci rosse. Il resto dell’impatto fu risucchiato dal vortice roteante formato dai Sigilli Bevitori di Sangue e il potere del sole ardente fu soppresso completamente dalla luce cremisi.


“Mi spiace, ma non ho intenzione di morire insieme a te.”


Lin Ming fece un cenno e tutti i Sigilli Bevitori di Sangue tornarono da lui per nascondersi.


Con una mano Gu Yue si aggrappò alla sua claymore e con l’altra si tenne la gola. Il sangue schizzava come una cascata mentre guardava con odio Lin Ming, i suoi occhi erano pieni di riluttanza e disperazione. “Come hai potuto… romperlo… così facilmente… come…”


La voce del demone gigante era roca e soffocata. Le corde vocali erano state spezzate. Se fosse accaduto ad un essere umano, sarebbe morto nel giro di qualche respiro di tempo. I corpi dei demoni giganti erano davvero resistenti.


Nell’arena la folla che prima stava urlando, sussultò collettivamente. Alle elfe seducenti che stavano sventolando i loro corpetti si afflosciarono le braccia. I demoni giganti che erano convinti che Lin Ming avrebbe perso erano rimasti tutti a bocca aperta.


Anche Gu Yue era stato sconfitto!


Il Sole Nero del Cielo Brillante era stato distrutto istantaneamente. Com'era riuscito questo ragazzo ad averlo sconfitto in una collisione frontale? Che sorta di mostro era?!


“Cos'era quella luce viola che ha trafitto la gola di Gu Yue?”


“È stato troppo veloce… non sono riuscito a vederlo chiaramente…” Nell'arena tutte le persone di varie razze ne stavano discutendo. Quando guardavano Lin Ming, i loro sguardi contenevano una traccia di paura.


A Polaris gli umani e gli uominibestia erano spesso guardati con disprezzo. Questo perché erano deboli, ma gli esseri umani davvero formidabili erano temuti da tutti.


A Polari era la forza a dettare legge.


<em>Bang!</em>


Gu Yue cadde a faccia a terra sul pavimento schizzando sangue.


Lin Ming mosse le dita e il Fulmine Malvagio Nemesi del Sangue volò in avanti. Tutta l’essenza di sangue di Gu Yue fu assorbita e si trasformò lentamente in un Sigillo Bevitore di Sangue.


“Eccolo!” Gli occhi di un giovane elfo brillarono. “Prima, sono stati quei sigilli rossi a squarciare il Sole Nero del Cielo Brillante!”


Nonostante i Sigilli Bevitori di Sangue fossero veloci, non potevano evitare gli occhi di alcuni maestri.


Se fosse stato scoperto, avrebbe lasciato correre. Lin Ming non era riuscito a sconfiggere Gu Yue solo con il Fulmine Malvagio Nemesi del Sangue, così era stato costretto a mostrare i suoi Sigilli Bevitori di Sangue e la sua Divina Anima del Tuono Demoniaca.


Tuttavia questa era solo una piccola porzione della vera forza di Lin Ming.


Non era abbastanza arrogante da dire che era invincibile nella Pagoda del Cielo. Doveva stare attento. Più sarebbe salito e più maestri avrebbe incontrato.


In futuro non ci sarebbero stati praticanti di arti marziali che lo avrebbero sfidato imprudentemente, se lo avessero fatto, allora significava che avevano la sicurezza di poter vincere.


In quel momento, una volta che tutte le mosse fossero state scoperte e gli altri avessero scoperto i limiti della sua forza, allora avrebbe rischiato di morire.


Dopo aver ritirato i Sigilli Bevitori di Sangue, l’energia infernale di Gu Yue si trasformò in un’ondata di calore ardente che affondò nel corpo di Lin Ming per diffondersi nei suoi meridiani. Presto quei desideri folli e assetati di sangue tentarono di invadere di nuovo la mente del ragazzo.


Ma stavolta Lin Ming era pronto. Chiuse gli occhi per un po’ e una volta che li riaprì il suo guardo tornò ad essere limpido.


Diversi schiavi stavano strisciando per recuperare il cadavere di Gu Yue. Lasciarono dietro il suo anello spaziale per Lin Ming, che non lo guardò nemmeno prima di metterlo via.


“Il prossimo, c’è qualcuno disposto a combattere?”


Dopo aver vinto un’altra battaglia, Lin Ming fece di nuovo questa domanda, ma nessuno nell'arena osò rispondergli.


“Questo ragazzo è troppo arrogante!” Disse un demone gigante stringendo i denti, ma si limitò a parlare. Nessuno dei demoni giganti osarono farsi avanti.


Gu Yue, che era appena morto, era più potente di Zha Na. Anche nel gruppo d’élite era tra i migliori. Tuttavia anche lui era stato ucciso velocemente da Lin Ming. Chi avrebbe osato sfidarlo.


Perfino gli insidiosi e avari diavoli lo stavano guardando con paura e odio. Alcuni di loro si sentirono a disagio e se ne andarono velocemente. Alcune elfe invece lo guardarono con interesse, un paio di loro ammiccarono verso di lui.


L’intera arena si era ammutolita. Degli oltre diecimila praticanti di arti marziali nessuno osò scendere in campo.


Un praticante di arti marziali umano fissò Lin Ming con un’espressione piena di emozioni contrastanti. Disse:”È una vittoria completa…”


“Mmh… nella Pagoda del Cielo sono passati oltre dieci anni da quando un umano ha vinto in questo modo…”


La cosiddetta vittoria completa avveniva quando nessuno osava sfidare un praticante di arti marziali nell'arena. Questo tipo di situazione di solito accadeva solo ai demoni giganti e agli elfi.


Ogni piano della Pagoda del Cielo aveva certi requisiti di coltivazione. I praticanti di arti marziali dalla coltivazione più alta doveva andare ad un piano superiore, quindi quelli in grado di ottenere una vittoria completa erano i talenti più supremi. Per gli umani era troppo difficile, perfino i talenti di livello Sacro non sarebbero stati sufficienti.


“Questo è incredibile. Non ho idea da che Sect provenga. Se non morirà nel frattempo, diventerà sicuramente un Imperatore Impareggiabile!”


“È meglio se non ci facciamo coinvolgere. Ci sono praticanti di arti marziali a cui non piace rivelare le proprie origini.”


.....


Il tempo passò lentamente. Durante il silenzio significativo dell’arena, un uomo di mezz'età dalla pelle blu e l’aspetto formale scese in campo. Proclamò con calma:”In un bastoncino di incenso di tempo, nessuno si è fatto avanti per sfidarlo. Questa è una vittoria schiacciante!”


“Congratulazioni. Con questa prova si è guadagnato il diritto di entrare nel secondo piano della Pagoda del Cielo, un Emblema della Gloria Invincibile e 10 punti massacro.”


“Emblema della Gloria Invincibile? Punti Massacro?” Lin Ming alzò le sopracciglia. Sapeva molto poco delle regole della Pagoda del Cielo; era la prima volta che ne sentiva parlare.


L’uomo dalla pelle blu sorrise. Aveva già capito che Lin Ming non aveva familiarità con i costumi e le regole di Polaris. Davvero, da dove proveniva questo giovane?


Continuò a spiegare. “Nella Pagoda del Cielo, ogni praticanti di arti marziali ha un certo grado di autorità. Un normale praticante di arti marziali avrà l’autorità ad una stella. Ogni volta che ottiene un’Emblema della Gloria, la sua autorità aumenterà di un’altra stella. Quella più alta è di dodici. Ad esempio al momento ha un’autorità di due stelle. Potrà ricevere uno sconto del 5% su tutte le spese nella Pagoda del Cielo. Quando la sua autorità aumenta, così faranno i benefici che riceverà. Ci sono molte aree in cui non si può entrare a meno che non si abbia un’autorità sufficientemente alta.”


“Uh? Che genere di posti?”


L’uomo dalla pelle blu sorrise misteriosamente e disse:”Ad esempio ci sono aste speciali o aree di coltivazioni speciali e tesori…”


“Aree di coltivazione?” Lin Ming si agitò. Dopo aver praticato le arti marziali per così tanto tempo sapeva molto bene quanto erano importanti i luoghi in cui coltivare. Quando si era esercitato nel Palazzo delle sette arti, la sua esperienza era stata completamente diversa dopo aver usato le sette grandi formazioni.


Naturalmente il divario tra il Palazzo delle sette arti e la Pagoda del Cielo era enorme. La Pagoda del Cielo era una fonte di energia infernale nella Steppa del Massacro e conteneva anche delle strani leggi che nemmeno i guerrieri di livello imperatore potevano superare. Si poteva immaginare la qualità di queste aree di coltivazione!


“Che sorta di Emblemi della Gloria ci sono?” Chiese Lin Ming. Era piuttosto interessato a queste aree di coltivazione.


“Ce ne sono molti. A parte l’Emblema Invincibile, esiste quello delle cento vittorie, dei cento assassinii, del Distruttore, del Lord e così via…”


Lin ming non sapeva bene cosa fossero. Chiese:”Cosa sono i punti massacro? Che utilità hanno?”


“I punti massacro possono essere usati per acquistare cose speciali. Ad esempio quando ho menzionato le aree di coltivazione, questi spazi non richiedono solo autorità, ma bisogna anche pagare Cristalli di Sangue e punti massacro per entrare. Inoltre per certe case d’aste specializzate esistono certi beni che possono essere acquistati solo con punti massacro.” Spiegò con pazienza l’uomo dalla pelle blu.


“Ho capito. Quando sono entrato nella Pagoda del Cielo ho sentito che è solo la forza a governare qui, ma ha appena parlato di così tante regole diverse. Sono regole della Pagoda del Cielo stabilite da tempo o sono state stabilite da individui?”


L’uomo dalla pelle blu sorrise e disse:”Alcune di queste regole naturalmente sono state scritte dagli altri, ma è proprio perché sono potenti che possono farle rispettare. Il motivo per cui queste regole esistono è perché chi le mantiene è il Lord dalle Dieci Ali.”


“Lord dalle Dieci Ali? Non Dodici?”


“Non deve preoccuparsi di questo. Quando arriverà a quel livello lo saprà.” L’uomo dalla pelle blu rimase in silenzio dopo aver parlato.


Lin Ming dovette rinunciare ad ottenere una risposta. Prese l’emblema dall'uomo dalla pelle blu, era quello della Gloria. Dopo aver ringraziato l’uomo, scese dal palco dell’arena.


Ovunque andasse, la folla si sarebbe fatta da parte per fargli strada. Nessuno osò bloccargli la strada. Diverse elfe gli fecero occhiolino civettuoli, ma quando videro che non le aveva nemmeno guardate, sbuffarono stizzite.


Lin Ming non perse tempo con loro. Andò verso l’uscita. Ora che non c’erano problemi per entrare al secondo piano, voleva solo trovare un posto dove riposare e raffinare l’energia infernale nel suo dantian.


“Saluti fratello!”


Quando raggiunse l’uscita, un praticante di arti marziali lo chiamò.


Dopo essersi girato, vide che era uno degli umani che era stato intimorito da Zha Na.


Quando Lin Ming si volse, sorrisero con imbarazzo. Paragonati a lui, erano un po’ imbarazzati per le loro azioni.


Il praticante di arti marziali di fronte si schiarì la gola e disse:”Pensavo che il fratello non dev'essere troppo familiare con la Pagoda del Cielo. Se non le importa, allora sarebbe il benvenuto tra noi. La porterò in un posto tranquillo dove può rimanere e le darò anche un’introduzione alle regole della Pagoda del Cielo. Che ne dice…?”


Lin Ming rifletté per un momento e poi accettò. Se avesse avuto una guida, allora le cose sarebbero state molto più facili.


“Allora dovrò disturbarvi.”


“Ahah, è troppo cortese. Dovremmo essere noi a ringraziarla. Ha riconquistato l’orgoglio degli umani della Pagoda del Cielo. Potresti non saperlo, ma di solito gli umani non scendono in campo. Se non fosse stato per la sua comparsa, allora avremmo rischiato. Anche se ce ne fossimo andati tutti interi, saremmo stati comunque umiliati.” Sospirò il praticante di arti marziali. L’arena era davvero il mondo dei demoni giganti e degli elfi. Gli umani sarebbero stati sotto pressione.


Non solo, c’erano molti posti in cui uccidere non era proibito nella Pagoda del Cielo. In quelle zone bisognava dormire con gli occhi aperti e stare sempre in allerta. Il peso che sottoponeva su un praticante di arti marziali era immenso.
                                


                                



