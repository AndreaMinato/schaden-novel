---
title: Capitolo 533 - Demone Sette Stelle
pubDate: 2025-12-15T08:37:10.233Z
tags:
    - mw
---


<em>Ultimo giorno di sconti! ^_^ (programmazione e annunci sono anche scritti nel link http://novelleleggere.com/programmazione/)</em>


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>34 Capitoli in coda, 0/3</em>
da editare
<em>-Schadenfreude</em>


Mentre se ne andava dall'arena con questi tipi, Lin Ming scoprì i loro nomi. Il capo si chiamava Xu Yan e quello che aveva appena vent'anni ed era stato quasi spinto a scendere in campo da Zha Na era Wang Dong.


La Pagoda del Cielo era incredibilmente grande. Quest’arena era capace di ospitare decine di migliaia di persone era una piccolissima parte di esso. C’erano innumerevoli costruzioni di pietra impilate l’una sull'altra e una sorprendente quantità di persone.


I percorsi e le strade della Pagoda del Cielo erano sempre quadrati e gli angoli erano appuntiti. Tutte le costruzioni erano fatte di pietra grigia. Era solenne e semplice.


Mentre il gruppo di Lin Ming camminava, vide molti comuni mortali. Non solo umani, ma anche elfi e demoni giganti.


Questi comuni mortali erano per lo più splendide donne e giovani robusti e di bell'aspetto.


Lin Ming non poté trattenersi dal chiedere:“Ci sono così tanti mortali, come hanno raggiunto Polaris?”


Polaris era stata costruita su una rupe alta 60-70 migliaia di piedi, era accessibile solo tramite le spesse catene che la connettevano a terra. Nemmeno un praticante di arti marziali al Circolazione sarebbe riuscito ad arrampicarvisi. Un mortale sarebbe riuscito ad arrivare solo se fosse stato portato da un grande maestro. Lin Ming vide centinaia di mortali, ma dovevano essere solo una minuscola porzione degli abitanti della Pagoda del Cielo. In totale potevano esserci almeno 100.000 mortali in tutto.


Xu Yan gettò un’occhiata ai mortali e disse:”La Pagoda del Cielo è esistito da tempo immemore. Questi mortali per lo più sono nati a Polaris. I loro antenati in origine erano schiavi che sono stati portati qui. Dopodiché sono rimasti a Polaris e hanno fatto figli. Per generazioni, è stato ed è ancora impossibile per loro lasciare Polaris. Solo quando muoiono possono farlo. Le loro ceneri verranno disperse dalla rupe. In un certo senso possono tornare nelle loro terre.”


“Capisco…”


Lin Ming se ne rese conto. Polaris era vasta e richiedeva un’enorme quantità di mortali per servire ed occuparsi delle necessità dei praticanti di arti marziali. Ma questi mortali non capivano le arti marziali così non sarebbero mai riusciti ad andarsene dalla città.


Polaris aveva una terra limitata. Normalmente ai morti non sarebbe stata data una tomba. Dopo la morte si sarebbe stati cremati e le ceneri sarebbero state disperse da decine di migliaia di piedi. Era proprio cenere alla cenere, polvere alla polvere.


Questa era la vita di un mortale. E a Polaris, i praticanti di arti marziali che morivano qui condividevano lo stesso fato…


Lin Ming chiese:”Ho sentito l’uomo dalla pelle blu menzionare Lord Demoniaco a Dieci Ali. Cos'è?”


Xu Yan disse:”Ci sono molti geni che passano da Polaris ogni anno, quindi questo posto attira molto l’attenzione. Ovunque ci sia interesse, ci saranno anche individui avidi che desiderano approfittarsene. Dovresti averne già sentito parlare, ma fin dai tempi antichi ogni sorta di grande organizzazione e guerriero ha cercato di occupare le dodici città demoniache. Tuttavia alla fine sono stati uccisi completamente dalla misteriosa maledizione di questa terra.”


“Dopodiché la gente ha scoperto che la maledizione della Steppa del Massacro si applica solo alle forze estranee. La maledizione non ha influenzato talenti che si sono sviluppati qui a causa dell’energia infernale. Perciò alcuni dei guerrieri più potenti si sono radunati insieme e hanno creato le loro regole. Questi guerrieri sono per lo più demoni a dieci ali, il tatuaggio demoniaco sui loro corpi ha condensato dieci o più ali.”


Xu Yan aveva parlato con un tono invidioso e affannoso. Ovviamente desiderava molto poter ammassare una tale ricchezza e potenza nella Pagoda del Cielo come quei favolosi guerrieri.


Lin Ming capì. Continuò a chiedere:”Tra questi demoni a dieci ali, la maggior parte sono demoni giganti ed elfi, con pochissimi umani, vero?”


Sentendo queste parole, l’espressione prima entusiasta di Xu Yan divenne mortificata. “Ho anche sentito alcune dicerie riguardo ai demoni a dieci ali. A Polaris sembra che non ci siano demoni a dieci ali umani, né uominibestia. Questo è un altro motivo per cui gli umani e gli uominibestia hanno una reputazione così patetica qui.”


“Il talento dell’umanità è davvero così inferiore a quello dei demoni giganti? Allora più si aumenta di livello e più il divario aumenta?” Si accigliò Lin Ming. Non gli importava davvero che non esistessero umani tra i demoni a dieci ali della Pagoda del Cielo, tuttavia era intristito per il talento così scarso dell’umanità. Questo significava che più avrebbe coltivato e più problemi avrebbe incontrato?


Xu Yan notò l’espressione di Lin Ming e capì quali erano le sue preoccupazioni. Disse con un po’ di invidia:”Fratello Lin, in realtà la risposta a questa domanda non è così semplice. Il motivo per cui il talento dell’umanità è inferiore ai demoni giganti e a causa delle loro ossa e dei loro meridiani. Ma dopo che un praticante di arti marziali attraversa gli stadi della Distruzione, il suo corpo sarà riforgiato e otterrà un nuovo corpo mentre prova a raggiungere il Mare Divino. Ma un demone gigante non sperimenterà questa trasformazione. Passando dal grado di Re a quello di Imperatore Demoniaco non sperimenteranno una Distruzione. Quindi una volta che un umano raggiunge il Mare Divino, non sarà necessariamente inferiore ad un demone gigante. Ci sono anche alcuni guerrieri di livello imperatore che sperimentano sette o otto distruzioni prima di avanzare al Mare Divino e i loro corpi potrebbero essere perfino più forti degli Imperatori Demoniaci della razza dei demoni giganti!”


“Allora è così…” Lin Ming sospirò di sollievo. La via delle arti marziali era davvero complessa e diversa. Le razze avevano i loro rispettivi sistemi di coltivazione.


Finché ci fosse stato un metodo per superare il divario tra di loro, allora Lin Ming era sicuro di avere successo.


“Fratello Lin, con il tuo talento non avrai problemi a raggiungere il Mare Divino in futuro. Non finirai come me; sarebbe già un grosso colpo di fortuna sei riuscissi ad arrivare negli stadi avanzati del del Nucleo.” Sospirò Xu Yan.


Bisognava dire che Mu Fengxian non era inferiore a Mu Qianyu in talento, ma quando aveva raggiunto il primo stadio della Distruzione, non era riuscita a procedere ulteriormente. Per quanto riguarda i praticanti di arti marziali con un talento inferiore a Mu Qianyu, si sarebbero fermati ancora prima.


Xu Yan stava dicendo questo, ma non conosceva nemmeno la vera età di Lin Ming. se avesse saputo che aveva solo diciotto anni sarebbe rimasto senza parole.


…


In quel momento, al terzo piano della Pagoda del Cielo, c’era un grosso tavolo in una stanza di pietra nera. La superficie del tavolo era incisa con rune intricate. Vicino c’era un disco di formazione pieno di simboli complessi e c’erano anche un po’ di Cristalli di Sangue che brillavano.


Sopra la formazione stavano brillando delle immagini. Guardando più attentamente, si poteva vedere che raffiguravano la battaglia avvenuta tra Lin Ming e Gu Yue.


Questa sorta di formazione speciale era di tipo illusorio e necessitava di un processo complesso per essere creata. Si poteva registrare la luce e usarla per ripetere la scena avvenuta sulla formazione illusoria.


In quel momento c’era un giovane demone gigante a guardarla. Aveva dei lineamenti rozzi e indossava un’armatura rossa.


Questo era un giovane che portava il titolo di demone sei stelle nella Pagoda del Cielo ed era uno dei più illustri demoni giganti a Polaris. Questa era la prima volta che prestava attenzione ad un giovane umano con una coltivazione agli inizi dello Xiantian.


Aveva guardato questo incontro già tre volte.


In quel momento entrò un'elfa giovane e dall'aspetto raffinato. I suoi occhi erano neri come l’inchiostro e brillavano. Agli angoli dei suoi occhi c’erano due scaglie; sembrava eccezionalmente graziosa.


La giovane elfa guardò il demone gigante e iniziò a ridacchiare:”Da Gu, stai studiando il tuo avversario! Studi sempre il tuo avversario! Non ti stanca mai?!”


“Conosci te stesso, conosci gli altri e la vittoria sarà nelle tue mani.” Dopo aver parlato, Da Gu rimase intento ad osservare le immagini. In quel momento stava osservando la scena di quando Gu Yue aveva attaccato Lin Ming con la sua essenza demoniaca.


“Eh? Quel ragazzino non è Gu Yue? So un po’ di informazioni su di lui; sta al primo piano della Pagoda del Cielo. Non posso credere che tu abbia il tempo di guardare dei ragazzini combattere, quanto è noioso? Perché ti preoccupi così tanto di Gu Yue?”


Da Gu scosse la testa.


“Non stai guardando Gu Yue, ma quell'altro ragazzo?” L'elfa si accarezzò il mento:”Ehi, è circondato dall'essenza demoniaca di Gu Yue. Probabilmente morirà…”


Ma proprio quando parlava, il ritmo del combattimento cambiò all'improvviso. In un batter d’occhio Lin Ming colpì Gu Yue con l’Anima del Tuono e distrusse il Sole Nero del Cielo Brillante con i Sigilli Bevitori di Sangue.


“Eh?”


La giovane elfa rimase sbalordita, il ribaltamento della situazione era avvenuto troppo in fretta. Proprio al contrario delle sue aspettative, Gu Yue era morto e il ragazzo umano aveva vinto.


“Non credevo che avrebbe sconfitto Gu Yue. Dovrebbe avere la forza di entrare nel secondo piano e fare un po’ di guai lì, ma è ancora ben lontano dal poter combattere contro di noi del terzo piano.”


Da Gu non la contrariò. Si limitò a dire lentamente:”Il nome di quell'umano è Lin Ming e la sua coltivazione è solo agli inizi dello Xiantian.”


“Cosa?” L'elfa spalancò gli occhi. Non era riuscita a vedere la coltivazione di Lin Ming dalle immagini della formazione. “È solo agli inizi dello Xiantian? Stai scherzando? Come può un umano essere così potente?”




“È la verità. Inoltre potrebbe non essere più grande di te.”


“Impossibile!” Disse incredula l'elfa.


“È possibile. Gli umani non vivono quanto voi elfi. Dal suo aspetto avrà circa vent'anni.” Disse Da Gu mentre chiudeva il disco della formazione e lo ripose nel suo anello spaziale. “Sarà un avversario interessante se potrà raggiungere il terzo piano entro i prossimi due anni.”


Molti praticanti di arti marziali sarebbero rimasti nella Pagoda del Cielo per diversi anni o anche decine di anni alla volta. Per questi praticanti di arti marziali che vivevano secoli, diversi anni non erano nulla.


Inoltre ogni battaglia nella Pagoda del Cielo era importantissima. Quando un praticante di arti marziali scendeva in campo, naturalmente sarebbe stato estremamente cauto.


Molti trascorrevano una grande quantità di tempo nell'osservare gli incontri e capire i loro avversari o a coltivare. Avrebbero sfidato gli altri quando avrebbero creduto di avere la forza per farlo.


Bisognava sapere che ogni piano aveva 10-20mila praticanti di arti marziali, ma ogni piano aveva una sola arena e ogni giorno si svolgevano diverse centinaia di incontri.


Lo spirito competitivo dell'elfa fu destato dalle parole di Da Gu, ma non era completamente convinta. Disse:”Anche se è più giovane di me non significa che sarà più potente di me una volta che avrà la mia età. Allora avanzerò ancora di più. Può rinunciare all'idea di raggiungermi.”


Dopo averla sentita, Da Gu sorrise lievemente e non disse altro.


Gli elfi avevano la vita lunga, anche un elfo mortale sarebbe vissuto fino a 200 anni. Questa elfa di circa vent'anni poteva essere considerata una ragazza. La sua disposizione era come quella di un’adolescente.


Al momento l'elfa accanto a lui sembrava carina e innocua, ma anche lei era un demone sette stelle. Se una persona l’avesse sottovalutata a causa della sua età, avrebbe sofferto miserabilmente.


“Questo Lin Ming è davvero un avversario divertente, ma lo sarà solo quando crescerà. Ora è troppo tenero.”
                                


                                



