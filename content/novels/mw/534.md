---
weight: 534
title: Capitolo 534 - Ricordo
pubDate: 2025-12-15T08:37:10.234Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>133 Capitoli in coda (...aggiunti i cento di Weed O_O), 0/3</em>
da editare
<em>-Schadenfreude</em>


Xu Yan portò Lin Ming attraverso diverse strade sinuose prima di arrivare in una costruzione lussuosamente decorata nell'angolo a nord-ovest della Pagoda del Cielo.


Nonostante questa costruzione di pietra fosse fatta di roccia grigia, le mura erano incorniciate da spessi pezzi di legno decorativi e c’era un profumo fragrante nell'area. Ogni sorta di tessuto prezioso appeso all'entrata su cui erano ricamate immagini floreali. Di fronte ai paraventi c’erano diverse splendide ragazze che indossavano vestiti incantevoli che sottolineavano le loro curve. La maggior parte di loro era umana e una piccola quantità erano elfi.


“Eheh, questo è un ottimo posto.” Disse Xu Yan con un tono persuasivo.


Quando vide questo mosto, Lin Ming mostrò uno sguardo perplesso:”Un bordello?”


“No, ma se il fratello Lin lo desidera può avere anche questa funzione…” Sogghignò con intesa Xu Yan. “Mettendola in termini semplici, questa è una locanda per praticanti di arti marziali. È dedicata in particolare agli esseri umani. Qui, finché hai Cristalli di Sangue, puoi goderti ogni servizio che vuoi.”


“In realtà le locande al primo piano della Pagoda del Cielo sono le peggiori. Ai piani superiori, finché hai autorità, punti e Cristalli di Sangue puoi comprare qualunque cosa desideri. Ci sono tesori di massima qualità, rari e preziosi materiali, potenti bestie da contratto, metodi di coltivazione di ottima qualità, splendide donne con cui coltivare e così via. C’è di tutto. La Pagoda del Cielo può essere definito un paradiso per i praticanti di arti marziali più incredibili.”


Mentre Xu Yan parlava, una donna li accolse alla porta. Aveva circa trent'anni ed era affascinante. Indossava un lungo abito fluente e li salutò con un sorriso:”Il Signor Xu ha parlato male di noi? Ahh, siamo già i peggiori.”


La signora vestita di rosso aveva l’udito sensibile. Nonostante gestisse un locale nella Pagoda del Cielo, aveva comunque una coltivazione Houtian.


Xu Yan ridacchiò e disse:”Mi sono sbagliato, spero che Madama Wei non si offenda.”


“Ahah, la farò punire da Hui’er dopo.” Disse la signora vestita di rosso. Ondeggiò le sue dita sottili e poi si rivolse a Lin Ming:”Il Signor Xu ha portato un amico oggi, come dovrei salutare questo giovane uomo?”


La signora aveva aperto questa locanda apposta per i praticanti di arti marziali. Nel primo piano della Pagoda del Cielo Xu Yan poteva essere considerato abbastanza forte tra gli umani e veniva spesso qui per i servizi, naturalmente si conoscevano bene.


“Eheh, il mio amico di cognome fa Lin, non è una persona comune.” Si vantò Xu Yan.


“Naturalmente non è comune! Se può venire fin qui come potrebbe essere comune, figuriamoci un signore così giovane.” Ridacchiò la signora vestita di rosso mentre sventolava il suo fazzoletto verso Lin Ming.


“Non è semplice come crede.” Xu Yan afferrò la mano della signora vestita di rosso, non voleva che il suo atteggiamento frivolo disturbasse Lin Ming:”Madama Wei, conosce Zha Na e Gu Yue?”


Quando furono menzionati questi due nomi, il colorito roseo di Madama Wei impallidì immediatamente. Forzò una risata e disse:”Naturalmente li conosco! Perché li menziona, non è affatto divertente!”


Aprire una locanda nella Pagoda del Cielo non era semplice. Nonostante bisognasse pagare un’enorme tassa e tariffe per ottenere protezione. La Pagoda del Cielo avrebbe protetto solo dai danni e dai furti. Molte volte un praticante di arti marziali sarebbe andato in un negozio e avrebbe causato problemi. Questo era un comportamento che la Pagoda del Cielo non avrebbe gestito.


Questo era particolarmente vero quando gli umani aprivano un’attività; erano estremamente vulnerabili. Spesso un demone gigante sarebbe venuto e non avrebbe pagato per il cibo, avrebbe rubato delle belle domestiche o avrebbe anche ucciso qualcuno sul posto. Anche se fosse accaduto avrebbero potuto solo sopportare in silenzio.


Zha Na e Gu Yue erano figure illustri nella Pagoda del Cielo, come poteva Madama Wei non conoscerli? Se li avesse visti avrebbe perfino dovuto chiudere immediatamente il suo negozio.


Xu Yan sorrise e disse:”Solo un momento fa entrambi sono morti per mano del fratello Lin.”


“Ah?” Madama Wei si spaventò e quasi le cadde il fazzoletto. “Ha detto che Zha Na e Gu Yue sono morti? E sono morti per…” Madama Wei guardò Lin Ming con uno sguardo incredulo. Dalla sua età sembrava avere circa vent'anni e aveva un aspetto eccezionalmente bello e stoico. Non sembrava affatto un tipo spietato.


“Ogni cosa è assolutamente vera. Ed entrambi gli incontri non hanno raggiunto nemmeno i dieci secondi di tempo. Così, oh, sa…”


Il tono di Xu Yan si affievolì, ma gli occhi di Madama Wei si illuminarono. La Pagoda del Cielo era una terra dove regnava la forza. Senza abbastanza potenza allora si era destinati ad essere maltrattati e perseguitati dagli altri. Se la reputazione di Lin Ming fosse aumentata in futuro e fosse diventato un grande talento paragonabile ad un demone sette stelle, allora finché avesse badato un po’ al suo piccolo negozio, nonostante non avrebbe potuto arricchirsi così tanto da sguazzare tra le ricchezze, se non altro non sarebbe stata maltrattata.


Ma per Madama Wei era più che abbastanza. Pensando a queste possibilità, la signora si entusiasmò:”Piccola Albicocca, Piccola Pesca, cosa state facendo? Sbrigatevi e aiutatemi ad accogliere gli ospiti. Portate il vino di 500 anni dalla cantina e tirate fuori l’altare. Avvertite la cucina e fate preparare loro un tavolo con i piatti migliori. Oggi tutti i servizi per il signor Lin saranno gratuiti!”


Questa sorta di locanda comprendeva ogni genere di servizio. Era un posto in cui i praticanti di arti marziali potevano rilassarsi e distrarsi dalle loro tensioni di tutti i giorni. In una situazione in cui si rischiava di morire si sarebbe stati costantemente tesi per la pressione e non si aveva altra scelta che trovare un modo per sfogarla.


Tuttavia, quando una splendida ragazza si avvicinò a Lin Ming, in realtà fu respinta.


“Signor Lin, questa ragazza non la soddisfa?” Chiese con cura Madama Wei.


Lin Ming scosse la testa. Disse:”Una stanza silenziosa è sufficiente per me. Fate consegnare del cibo nella mia stanza.”


“Questo… Signor Lin…” Madama Wei lo guardò con un po’ di imbarazzo.


Xu Yan vide che Lin Ming non aveva molto interesse a festeggiare, così disse:”Non si preoccupi. Prepari una stanza silenziosa per il fratello Lin e noi andremo a divertirci.”


“Bene… va bene…” Annuì Madama Wei. Cercò una bella domestica e le ordinò di scortare Lin Ming di sopra.


La stanza era molto elegante. Il pavimento era blu scuro e le mura erano piene di decorazioni piacevoli. I letti erano puliti e bianchi e c’era un semplice tavolo di legno al centro. C’era anche un vaso di fiori che emetteva una fragranza rinfrescante.


Lin Ming diede un’occhiata alla ragazza che lo aveva condotto qui:”Puoi andare.”


“Io…” La ragazza arrossì. Si agitò e si fissò i piedi imbarazzata.


“Cosa succede?”


“Uh… se me ne vado, allora Madama Wade mi biasimerà.” Mormorò la ragazza mentre si mordeva le labbra. Anche se era silenziosa. Queste semplici parole fecero arrossire il suo collo e le sue orecchie.


Lin Ming non era uno sciocco. Capì istantaneamente cosa intendeva questa ragazza. Mentre la guardò con più attenzione, rimase sorpreso nel vedere che era vergine.


Le donne mortali di Polaris non erano né libere, né avevano una posizione di rilievo. Per loro non c’era un risultato migliore che essere prese come concubine o domestiche da un praticante di arti marziali.


Per quanto riguarda cose come l’amore, queste ragazze probabilmente non avevano sentito nemmeno una parola del genere prima. Quando raggiungevano la maturità, spesso la loro prima volta sarebbe stata data ad un ‘ospite’ speciale come Lin Ming.


Il ragazzo sentì compassione per lei:”Qual è il tuo nome? Quanti anni hai?”


“Il mio nome è Wan'er e ho sedici anni.” Rispose adorabilmente la ragazza.


“Sedici anni… sei un anno più giovane di Xingxuan.” Lin Ming tornò a pensare ai suoi giorni nel continente Tianyan e si ricordò di Qin Xingxuan e Mu Qianyu.


“Mi chiedo come stia Xingxuan… con la signorina Mu a proteggerla, dovrebbe stare bene…” Mormorò tra sé e sé il ragazzo. Il Mare del Sud era nel caos. Quando se n’era andato c’era una guerra tra la Regione Demoniaca del Mare del Sud e l’Isola della Divina Fenice.


La forza complessiva della Regione Demoniaca del Sud era molto più grande dell’Isola della Divina Fenice. Il motivo per cui non avevano attaccato a tutta forza probabilmente era a causa del Palazzo Imperiale del Dio Demone.


Ora che la questione con il Palazzo Imperiale del Dio Demone era terminata, Lin Ming temeva che la Regione Demoniaca del Mare del Sud avrebbe continuato la sua invasione con ancora più intensità e attenzione. L’Isola della Divina Fenice poteva essersi coalizzata con il Grande Tempio Zen per combattere per la Radice Draconica del Nirvana, ma era impossibile per loro pensare di avere l’aiuto del Grande Tempio Zen per combattere la guerra.


Per quanto riguarda la Regione dei Cinque Elementi, quei Sect di quarto livello avrebbero potuto cooperare, ma alla fine sarebbero stati motivati solo dai benefici che ne avrebbero potuto trarre. Se fossero intervenuti, non sarebbe stato a poco prezzo.


L’Isola della Divina Fenice poteva riuscire a resistere per uno o due anni. Se la guerra fosse continuata, probabilmente non sarebbe riuscita a permetterselo.


Se avesse continuato così, sarebbe stata in pericolo.


Mentre ci pensava, Lin Ming si preoccupò. Sapeva che andarsene in quel momento era irresponsabile, ma se si fosse diffuso anche la minima diceria riguardo a lui, allora l’Isola della Divina Fenice avrebbe dovuto affrontare un annientamento immediato e totale.


“Wan'er…” Lin Ming ripensò al presente. Guardò la giovane.


“Sì.” La ragazza rispose velocemente. Mentre guardava Lin Ming, i suoi occhi erano pieni di emozioni contrastanti e provava un po’ di tensione.


“Se Madama Wei lo chiede, allora dille che è la mia decisione. Non ti biasimerà.” Lin Ming non aveva il tempo per questioni romantiche o passatempi inutili. Tutto ciò che voleva fare era aumentare la sua forza il più presto possibile.


Quando la ragazza sentì queste parole, si morse le labbra e disse:”Sì… capisco…”


Lin Ming non riuscì a sopportare la delusione nei suoi occhi. In realtà sapeva quanto era difficile la vita di queste ragazze. Era difficile se non impossibile trovare un praticanti di arti marziali potente che aveva una buona personalità.


Nella Pagoda del Cielo, a causa della grande pressioni su ogni praticante di arti marziali, spesso finivano per avere una disposizione anormale. Per questo era comune che le schiave venissero torturate a morte.


Al momento per lei, Lin Ming non era solo forte, ma anche gentile. Sembrava giovane e incredibilmente bello. Naturalmente era il miglior candidato per essere il suo padrone.


Le sue speranze si erano spente. Wan'er si sentiva un po’ avvilita. Dopo che si fosse separata da Lin Ming, non sapeva cosa le avrebbe riservato il futuro.


Lin Ming sospirò. Alla fine non poteva sopportare di essere troppo crudele. Disse:”Beh allora che ne dici di andare ad aspettare fuori dalla sala. Quando avrò bisogno ti chiamerò. Non lasciare che entri qualcuno.”


Wan'er si rallegrò. Annuì velocemente e poi andò nel corridoio e chiuse la porta dietro di sé.


Lin Ming aspetto che la porta si chiudesse e poi disegnò un po’ di rune ponendo un incantesimo. Dopodiché creò una semplice formazione per impedire che gli altri lo monitorassero e si tolse la camicia. Poi tirò fuori gli anelli spaziali che aveva preso da Gu Yue e Zha Na...
                                


                                



