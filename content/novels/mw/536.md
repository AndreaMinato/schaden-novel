---
weight: 536
title: Capitolo 536 - Il Secondo Piano della Pagoda del Cielo
pubDate: 2025-12-15T08:37:10.234Z
tags:
    - mw
---


<strong><em>Capitolo regolare</em></strong>
<em>133 Capitoli in coda, 0/5</em>
da editare
<em>-Schadenfreude</em>


“Ho sentito che volevi entrare nel secondo piano, così ho aspettato nella speranza di combattere contro di te, ma non avrei pensato che saresti rimasto nel primo piano della Pagoda del Cielo per coltivare quindici giorni…” Disse il diavolo dal mantello nero. Mentre parlava, le immagini nel disco cambiarono di nuovo. Nella stanza di Wan’er, cadde un serpente lungo diverse decine di piedi dalle travi. Il suo corpo era spesso come un secchio e si avvolse attorno a Wan’er.


Quando lo vide, Lin Ming mostrò uno sguardo pieno di intento omicida. Nonostante Wan’er fosse solo una domestica, si era preso cura dei suoi bisogni negli ultimi quindici giorni ed era molto meticolosa. Lin Ming non avrebbe tollerato che qualcuno la usasse per minacciarlo.


Il diavolo con il mantello nero notò il suo sguardo e ridacchiò:”Sei proprio come mi aspettavo. Negli ultimi giorni ho già notato che hai una patetica e malriposta simpatia nei confronti dei mortali. Eheh, non ho davvero idea da dove tu provenga. Come potrebbe percorrere la via del massacro una persona come te?”


“Mi stavi spiando?” Lin Ming si agitò. Allenava la ‘Tattica dell'Anima Tirannica’ e aveva anche l’intento marziale Samsara; era sicuro della sua difesa spirituale. La sua percezione non era inferiore ad un maestro negli stadi intermedi del del Nucleo, ma qualcuno era riuscito a spiarlo negli ultimi quindici giorni senza che lui lo notasse?


Fortunatamente non aveva tirato fuori la Fornace Universale del Sole. Altrimenti… le conseguenze sarebbero state inimmaginabili.


Mentre ci pensava, il suo intento omicida aumentò ulteriormente.
“Eheh, ci sono molti modi di spiare le persone. Non ho bisogno di apparire personalmente per monitorarti. Anche… un piccolo serpente può diventare una mia spia.” Disse il diavolo con il mantello nero. Non temeva di venire scoperto da Lin Ming.


Il ragazzo si accigliò. Non capiva le tecniche arcane di queste razze straniere, così aveva finito per passare in svantaggio. “Perché mi stavi sorvegliando?”


“Eheh, non solo te, sono interessato a tutti quelli nuovi nel secondo piano. Ad essere sincero… voglio affrontarti nell’arena!”


Lin Ming mostrò una smorfia di derisione:”Allora è così. Sembra che tu sia così debole che puoi solo prendertela con i nuovi arrivati?”


“Umpf! Che ne sai?!” Il diavolo con il mantello nero:”Credi di essere così incredibile solo perché hai ottenuto una vittoria completa al primo piano? Credi di essere così incredibile solo perché hai ucciso Gu Yue in dieci respiri di tempo? Il secondo piano della Pagoda del Cielo è qualcosa che non puoi nemmeno immaginarti. Ha delle aree di pratica che il primo piano non ha. Se ti alleni lì avrai dei risultati enormi. Non importa di quale razza tu sia, sarai influenzato dal tuo ambiente. Se un gruppo di geni si raduna e ti confronti con un gruppo di avversari potenti, allora tutti diventeranno più potenti. Nel secondo piano ci sono anche persone mostruose che hanno la forza per andare al terzo piano, ma hanno scelto di nascondersi al secondo.”


“Non sono considerato debole nel secondo piano, ma ho accumulato troppa energia infernale, così molti maestri mi stanno adocchiando e sperano di poter ottenere la mia energia infernale per condensare il loro Tatuaggio Demoniaco. Eheh, non lascerò che avranno successo.”


“Così è per questo che miri alle persone nuove’ Così tutta quella cosiddetta energia infernale che hai ottenuto è stata presa dai nuovi arrivati?” Sbuffò Lin Ming. Non credeva che nella Pagoda del cielo ci sarebbero state persone del genere, ma questo metodo in effetti era efficace. Se uno fosse stato paziente e fosse stato disposto a ricorrere a qualsiasi metodo per perseguire i propri scopi, così avrebbe accumulato abbastanza energia infernale per allenare le proprie arti diaboliche.


“Hai ragione. Dopo aver raggiunto una serie di cinque vittorie al secondo piano, sono diventato molto più cauto. Ora sono ad una serie di diciannove vittorie. È un peccato che le persone nuove che entrano nel secondo piano di solito sono timide. Non combattono. Invece si rintanano nelle loro stanze per coltivare sei mesi di tempo o potrebbero non salire più. Così… non ho altra scelta se non usare qualche piccolo metodo per farti salire. Puoi stare sicuro che non ti ucciderò. Voglio solo la tua energia infernale e aumentare la mia serie vincente. Puoi anche considerare una fortuna il fatto che sia io il tuo primo incontro! Beh, se non altro gli altri non saranno gentili come me. Se dovrai affrontarli, potresti perfino finire senza un cadavere intero.” Ridacchiò il diavolo con il mantello nero. La sua voce era gentile, ma le sue parole erano maligne. Solo guardare il suo viso rugoso e il suo sorriso disgustoso provocava nausea.


“Così dovrei ringraziarti?”


“Esatto. Se lotterai contro di me, potrai capire velocemente le regole del secondo piano. Dopo questo incontro ti darò perfino dei suggerimenti su come sopravvivere al secondo piano. Non sottovalutarli, sono costati la vita di altri praticanti di arti marziali.” Disse con un tono invitante il diavolo.


“E se rifiutassi?”


“Eheh, sei intelligente. Ci sono molti modi per ottenere energia infernale, ma se mi offenderai, ho molti modi per farti soffrire nel secondo piano o potresti perfino rimanere ucciso a causa di un incidente. Inoltre non credo che tu voglia che quella tua giovane domestica sia torturata a morte da qualche demone gigante perverso, ahahah!”
Il diavolo con il mantello nero rise senza pudore. Le regole della Pagoda del Cielo impedivano ai praticanti di arti marziali del secondo piano di uccidere quelli del primo piano, ma si applicavano solo ai praticanti di arti marziali. I comuni mortali erano esenti da questa regola.


Lin Ming trattenne la sua aura omicida. In superficie non sembrava né arrabbiato, né irrequieto. Disse:”Lasciali andare. Accetto.”


“Va bene.” Disse il diavolo con il mantello nero. In realtà non temeva che Lin Ming si rimangiasse la parola. Nella Pagoda del Cielo era difficile proteggere un mortale, ma ucciderli era facile. Se Lin Ming avesse deciso di non rispettare la parola data, allora avrebbe potuto trovare un’opportunità qualunque per uccidere la ragazza.


“Ti aspetterò al secondo piano. Spero che non mi farai aspettare troppo a lungo!” Il diavolo con il mantello nero si leccò le labbra. Tirò fuori un lasciapassare dal suo anello spaziale e lo inserì nella formazione di trasmissione. Con un bagliore scomparì insieme al giovane barbaro.


Lin Ming rimase impassibile mentre si girava. Quando tornò nella locanda di praticanti di arti marziali, tutti quelli che erano svenuti stavano iniziando già a svegliarsi.


Le giovani della locanda erano confuse. Non sapevano cos’era appena successo, si sentivano solo come se avessero fatto un brutto sogno.


Ma i praticanti di arti marziali come Xu Yan in realtà sapevano di essere stati colti di sorpresa da un attacco spirituale di un maestro.


Un potere dominante e terrificante aveva ricoperto l’intero negozio. Non erano riusciti a resistere nemmeno per un po’ prima di svenire, il divario di forza era troppo grande. Se l’altra parte avesse voluto ucciderli, avrebbero potuto farlo in un attimo!


Questo genere di persona poteva essere solo un praticante di arti marziali del secondo piano!


Xu Yan era allarmato. Non sapeva qual era l’intento dell’altra parte, ma non appena vide Lin Ming entrare, sussultò. Che fosse…


“Fratello Lin, un momento fa…”


Lin Ming fece un cenno:”Fratello Xu, oggi andrò al secondo piano. Dovrò farti prendere il disturbo di prenderti cura di Wan’er.”


Sentendo queste parole, Xu Yan divenne ancora più certo della sua ipotesi:”Fratello Lin, qualcuno del secondo piano ti sta prendendo di mira?”


Lin Ming non negò, né confermo:”Che qualcuno mi stia prendendo di mira o no, andrò comunque al prossimo piano.”


Xu Yan guardò il portamento risoluto del ragazzo e sospirò. Sapeva che Lin Ming era un drago tra gli uomini; era impossibile che rimanesse per molto tempo nel primo piano. Il motivo per cui era venuto nella Pagoda del Cielo ovviamente era per ottenere esperienza.


“Fratello Lin, fai attenzione.”


Lin Ming fece i bagagli e diede l’addio a tutti quanti. Poi uscì dalla locanda. Wan’er non disse una parola mentre guardava il ragazzo allontanarsi. Per molto tempo non disse nulla…


.....


“Benvenuto al secondo piano della Pagoda del Cielo.”


Quando Lin Ming uscì dalla formazione di trasmissione del secondo piano, risuonò una voce dolce nel suo orecchio. Mentre si girava, vide una bellissima elfa. La sua coltivazione era solo nel Circolazione. Ovviamente lavorava lì come guida.


“Signore, potrei chiederle se ha intenzione di andare all'arena marziale o di trovare un’area di allenamento?” Chiese educatamente l'elfa mentre si inchinava.


Area di allenamento?


Lin Ming alzò le sopracciglia. Aveva sentito parlare delle aree di allenamento della Pagoda del Cielo. Il diavolo con il mantello nero aveva detto che coltivare lì avrebbe garantito enormi risultati.


Polaris era una fonte di energia infernale e aveva una storia lunghissima. C’erano innumerevoli formazioni antiche incise in questo posto. Lin Ming aspettava con impazienza di vedere che sorta di aree di allenamento ci fossero a Polaris.


Mentre ci pensava, Lin Ming chiese:”Che livello di autorità devo avere per entrare nelle aree di allenamento?”


La giovane elfa rispose:”Il secondo piano non ha dei requisiti in quanto ad autorità. Bisogna solo pagare i Cristalli di Sangue in base all'area in cui desideri entrare. Un’area di alta qualità richiederà non solo Cristalli di Sangue, ma anche punti massacro. Ad esempio un’area di allenamento richiederà un punto massacro ogni dieci giorni. Per quanto riguarda le aree più generali, di solito richiedono un punto massacro all'anno.”


“Un punto massacro per dieci giorni… è piuttosto costoso…” Lin Ming rimase senza parole. Ora aveva solo dieci punti massacro insieme all’Emblema della Gloria Invincibile. Per un’area di massimo livello era sufficiente per 100 giorni:”Grazie, portami nell’arena prima.”


Lin Ming voleva sistemare i conti con il diavolo con il mantello nero.


“Bene. Allora mi segua per favore.” Disse l’elfa con un tono dolce. Quando parlava, dava una sensazione molto confortevole.


.....


La Pagoda del Cielo era più ampia sul fondo rispetto che sulla cima; si restringeva via via che aumentava di altezza. Il secondo piano era più piccolo del primo, così anche l’arena era di minori dimensioni. C’era spazio solo per 8000 persone, ma questo era più che sufficiente perché nel secondo piano c’erano solo diverse migliaia di praticanti di arti marziali.


Quando Lin Ming arrivò nell’arena, c’erano solo poche centinaia di persone. Gli altri stavano riposando o coltivando.


Nonostante ci fossero poche persone, aveva comunque un’atmosfera selvaggia e sanguinosa.


“Il ragazzo è venuto!” In un angolo dell’arena, il barbaro con il mantello nero notò Lin Ming.


“Eheh, quello stupido ragazzino è piuttosto veloce. Per qualcosa di stupido come la compassione, si è rovinato da solo…” Il diavolo con il mantello nero si accarezzò il mento rugoso, il suo sguardo era pieno di sete di sangue.


“Uh? Hai intenzione di ucciderlo?” Chiese sorpreso il barbaro.
“Naturalmente ho intenzione di ucciderlo. Nonostante non sia troppo forte ora, il suo talento è terrificante. Se tagli l’erba, allora devi distruggerne le radici per eliminare problemi futuri.”


“Questo… ma se si diffondesse voce di questo, allora i nuovi arrivati verrebbero preparati. Non sarà facile trovare dei nuovi arrivati che combattano contro di noi.”


“Non importa. Ho già deciso. Una volta che lo farò avrò una serie di venti vittorie. Otterrò due punti massacro e potrò formare il mio Tatuaggio Demoniaco a quattro ali. Poi andrò a coltivare per due anni. Una volta che finirò, sarò diventato molto più potente e non dovrò più prendere di mira i nuovi arrivati.”


Mentre parlava, lo sguardo del diavolo era pieno di entusiasmo. Aspettava da tempo questo giorno.
                                


                                



