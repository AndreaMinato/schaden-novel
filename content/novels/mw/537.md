---
weight: 5370
title: Capitolo 537 - Dominio della Distruzione dell'Anima
pubDate: 2025-12-15T08:37:10.234Z
tags:
    - mw
---


<strong><em>Capitolo regolare</em></strong>
<em>133 Capitoli in coda, 0/5</em>
da editare
<em>-Schadenfreude</em>


"Lan Xing vince, chi sarà il prossimo sfidante?" Annunciò un arbitro vestito di nero sul palco di arti marziali dopo che un elfo dai capelli blu sconfisse un giovane barbaro.


L'arbitro vestito di nero era simile all'uomo dalla pelle blu che Lin Ming aveva incontrato prima. Aveva le caratteristiche di diverse razze, questo era un tipico ibrido.


A Polaris, a causa della costante crescita della popolazione, spesso comparivano individui di razze miste. Un arbitro ibrido sarebbe stato molto più imparziale.


"Questo Lan Xing ha già vinto due volte di fila. Se vincerà di nuovo, sarà la sua terza vittoria di fila. Come mai non ho mai sentito parlare di lui prima?"


"È normale che tu non ne abbia sentito parlare. In effetti è nuovo. Ho sentito che ha ottenuto una vittoria completa solo un anno fa e ha ottenuto dieci punti massacro. Dopo che è arrivato al secondo livello ha deciso di non combattere, invece si è nascosto e ha coltivato per un anno intero. Questa è la prima battaglia che ha fatto da quando è uscito!"


"È andato in isolamento per un intero anno? È un tipo piuttosto terrificante, ha davvero la pazienza di aspettare. Perfino un maestro Demoniaco a due ali è durato meno di dieci respiri di tempo con lui. Molto probabilmente sta ancora nascondendo un po' della sua forza. Immagino che la sua vera abilità dovrebbe avvicinarsi a quella di un Demone a quattro ali!"


Mentre il pubblico discuteva dell'incontro, Lin Ming stava ascoltando con attenzione. Non poté non prestare attenzione a questo Lan Xing.


In realtà da quando era venuto alla Pagoda del Cielo, aveva scoperto che, visto che ogni razza aveva il suo sistema di coltivazione, paragonare i diversi livelli per capirne la forza era molto inaccurato. Questo non considerava nemmeno il fatto che qui tutti erano geni che potevano affrontare persone di livello superiore al proprio. Un Generale Demoniaco della Pagoda del Cielo probabilmente avrebbe potuto sconfiggere un Re Demoniaco una stella dell'esterno.


Per questo era molto più accurato differenziare la potenza con i Tatuaggi Demoniaci.


Più potente era un praticante di arti marziali e più ali avrebbe avuto il suo Tatuaggio Demoniaco.


Da due, quattro, fino a dieci e dodici ali.


Il Tatuaggio Demoniaco di Lin Ming aveva condensato velocemente due ali. In futuro, combattendo più battaglie nell'arena, anche il suo Tatuaggio Demoniaco sarebbe cresciuto.


"Lan Xing! Hai vinto solo due incontri, credi di essere invincibile solo per questo?"


Balzò un uomo robusto e dai capelli rossi, anche lui apparteneva alla razza dei barbari. Ovviamente era sceso in campo per recuperare un po' di onore per il suo compagno. Nella Pagoda del Cielo si dava molta importanza alla propria origine. Quando combattevano individui della stessa razza, spesso non si sarebbero uccisi tra di loro, in caso contrario invece ogni loro mossa sarebbe stata spietata. Era comune che qualcuno morisse in queste situazioni.


"Ti fai avanti solo tu? Sembra che otterrò facilmente una serie di tre vittorie!" Lan Xing guardò con disprezzo il barbaro dai capelli rossi e brandì la sua spada.


"Questo Lan Xing è troppo arrogante, non sta nemmeno considerando Hong Mao."


"Hong Mao è stato nel secondo piano per meno di sei mesi, ma la sua forza è quasi pari ad un Demone a Quattro Ali. Sarebbe poco saggio per Lan Xing sottovalutare il proprio avversario.


Quando notarono l'arroganza di Lan Xing, i presenti iniziarono a pensare che il giovane barbaro avrebbe vinto.


Quando la persona robusta dai capelli rossi sentì queste parole, rise fragorosamente ed estrasse uno spadone da dietro la schiena:"Facilmente? È già un miracolo che qualcuno come te sia potuto sopravvivere nella Pagoda del Cielo fino ad ora. Ma la tua fortuna si ferma qui. Ora muori!"


Mentre parlava, Hong Mao menò un fendente verso Lan Xing!


<em>Kacha!</em>


Le piastrelle del pavimento esplosero mentre la figura di Lan Xing scompariva come un'illusione.


"Ottima tecnica di movimento. Che Concetto di Vento misterioso."


Lin Ming vide che Lan Xing aveva una comprensione altissima del Concetto di Vento; era anche di gran lunga superiore alla sua.


Si poteva dire che l'intera razza degli elfi fosse amata da tutte le leggi naturali.


Il talento degli elfi superava quello di tutti gli abitanti del Sacro Continente dei Demoni. In termini di forza fisica erano inferiori ai Demoni Giganti, ma avevano dei fisici innati che li faceva entrare in in sintonia con le leggi naturali. Questo permetteva loro di comprendere facilmente il potere dei Concetti e delle Leggi.


Questo faceva anche variare infinitamente i metodi di coltivazione degli elfi; era impossibile proteggersi dagli innumerevoli tipi di attacco che escogitavano.


"Lama Sacra - Spada di Vento!"


In quell'istante l'arma di Lan Xing scomparì svanendo nel vento. In quell'istante il vento del mondo era diventato la sua spada. Era ovunque ed era impossibile difendersi da esso.


<em>Ding ding ding!</em>


Per un momento non si sapeva quanti colpi di spada avessero impattato sullo spadone del barbaro. Quasi gli fece cadere la sua arma.


La vera essenza si scatenò. Hong Mao sussultò e arretrò istantaneamente.


Tuttavia la spada di Lan Xing lo seguì; non c'era via di fuga.


Hong Mao gridò e cercò di usare la sua mossa finale, ma in quel momento tre luci di spada lo infilzarono.


<em>Pu pu pu!</em>


Hong Mao urlò miserabilmente e volò all'indietro. Erano apparsi tre buchi sanguinosi nel suo corpo. Quando cadde a terra, una grossa pozza di sangue si stava formando sotto di lui.


"Non sei morto? Allora considerati fortunato!" Lan Xing non lo degnò nemmeno di uno sguardo prima di scendere dal campo.


Il pubblico ne fu stupefatto. L'esito dello scontro era stato deciso in soli cinque respiri di tempo!


Sotto il palco, diversi giovani barbari sollevarono velocemente Hong Mao per trasportarlo via.


"Lan Xing, serie di tre vittorie!" Annunciò l'arbitro vestito di nero.


"Tre vittorie. È andato in isolamento per un anno e non appena esce fuori ottiene una serie di tre vittorie. Questo Lan Xing ha assolutamente la forza di un Demone a Quattro Ali. Guardandolo sembra avere solo circa vent'anni. Se non morirà, allora se avesse abbastanza tempo potrebbe salire al terzo piano!


"Sembra che stia per arrivare un'altra stelle nascente. Ma mettendola in prospettiva, ce ne sono state innumerevoli negli ultimi anni. Eppure ci sono solo poche persone con l'abilità di diventare Demoni a Dieci Ali.


"Sì. Più vai in alto e più diventa difficile."


La gente iniziò a discutere di cosa sarebbe accaduto a Lan Xing dopo questa serie di vittorie.


Normalmente nella Pagoda del Cielo, un praticante di arti marziali non avrebbe continuato a combattere dopo una serie di tre vittorie. Durante uno scontro una persona avrebbe consumato molta energia e vera essenza. Ci sarebbe stata un'eccezione solo se qualcuno fosse stato troppo forte. In momenti come questi sarebbe apparsa una serie da cinque o dieci vittorie.


"C'è qualcuno che vuole scendere in campo?" Annunciò l'arbitro vestito di nero dal palco.


Il diavolo con il mantello nero sorrise e si alzò. Guardò Lin Ming stringendo gli occhi.


"Andiamo insieme."


La trasmissione di vera essenza del diavolo risuonò nelle orecchie del ragazzo.


"Questo tipo è un tale codardo." Pensò con sdegno Lin Ming. Ovviamente il diavolo temeva che non l'avrebbe seguito sul palco e che qualcun altro l'avrebbe sfidato. Questo diavolo dal mantello nero non aveva un briciolo di sicurezza.


Lin Ming entrò in campo.


Il diavolo vestito di nero lo seguì immediatamente.


"Quello è Rattonero. Quel tipo è davvero triste, sta ancora maltrattando i novellini." Alcune delle persone tra il pubblico riconobbero il diavolo. Era davvero degno del nome 'Rattonero'.


"Eheh, non devi dire così. Quel trucco che usa è piuttosto utile. È quasi un Demone a Quattro Ali e sta per raggiungere la sua serie da venti vittorie.


"Ahah, potrebbe diventare il più demone Demone a Quattro Ali!"


"Non sottovalutare quel Rattonero, è abbastanza abile. È solo che è fin troppo codardo per il suo bene. Questi nuovi arrivati sono troppo stupidi e ingenui. So che il nuovo arrivato ha ottenuto una vittoria completa quindici giorni fa circa. Questi nuovi arrivati di solito sono arroganti e pieni di spirito combattivo. Non hanno idea di quanto sono profonde le acque della Pagoda del Cielo. Prima o poi soffriranno per questo."


"Sì. Basta guardare Lan Xing. Anche lui ha ottenuto una vittoria completa, ma poi è andato in isolamento al secondo piano per un intero anno. L'arroganza di Lan Xing non è ingiustificata, ha i requisiti per comportarsi così. In confronto a Lan Xing, quel ragazzo sul palco è troppo impulsivo..."


Pochissimi erano ottimisti riguardo alle possibilità di Lin Ming. Nonostante fosse davvero talentuoso, un novellino era comunque un novellino. Sia l'età che la coltivazione non erano sufficienti; bisognava essere temprati dalle battaglie. Nella Pagoda del Cielo quelli troppo incauti e audaci erano quelli che morivano più facilmente.


"Eheh, ragazzo, non essere così nervoso. Ci andrò piano con te." Il diavolo con il mantello nero si sfregò le mani mentre squadrava Lin Ming. I suoi occhi piccoli e brillanti si socchiusero. Con la sua pelle nera e rugosa sembrava davvero un ratto nero.


Lin Ming tirò fuori con calma la Lancia della Cometa Viola. Il fulmine brillava sulla punta dell'arma.


Il ragazzo puntò gli occhi verso la spalla del diavolo. Poteva vedere chiaramente un Tatuaggio Demoniaco lì, aveva un paio di ali. Il secondo paio era molto più sfocato del primo.


"Un Tatuaggio Demoniaco a Quattro Ali... ha oltre dieci volte la mia energia infernale. Se posso prendere il suo, allora mi risparmierà un bel po' di sforzi."


Mentre Rattonero pensava che Lin Ming fosse la sua preda, anche il ragazzo pensava lo stesso del diavolo.


"Che l'incontro abbia inizio!" Gridò l'arbitro.


Rattonero tirò fuori due sciabole corte dall'anello spaziale:"Ragazzino, rilassati; i miei attacchi non saranno troppo dolorosi."


Ridacchiò Rattonero. All'improvviso i suoi occhietti emanarono un denso intento omicida - Dominio della Distruzione dell'Anima!


<em>Ooh!</em>


L'ambiente circostante cambiò all'improvviso. Sul palco l'energia infernale riempì l'aria. Sembrava che il palco si fosse trasformato in un campo di battaglia Asura. Per un po' tutti i presenti sentirono ululati dall'abisso; erano tutti entrati nell'illusione.


"Il Dominio della Distruzione dell'Anima è la mossa finale di Rattonero. Una volta che la usa, svuoterà le anime di qualunque bersaglio nel raggio di cento piedi. Se i danni sono lievi, allora la persona colpita si ridurrà in un idiota, se è pesante, allora morirà. Questo tipo, vuole davvero uccidere il nuovo arrivato."


"Sì, nonostante la coltivazione del novellino non sia troppo alta, il suo talento è troppo terrificante. Ha ottenuto una vittoria completa agli inizi dello Xiantian. Rattonero non vuole altri guai in futuro."


"Ahah, un genio umano sta per morire! Ottimo! Fantastico!"


Innumerevoli geni morivano nella Pagoda del Cielo, non riguardava solo Lin Ming. Forse domani tutti avrebbero dimenticato il suo aspetto.


Mentre tutti stavano parlando tra gli spalti, Lin Ming rimase immobile sul palco senza rispondere.


"Ragazzino, se vuoi biasimare qualcuno, allora puoi biasimare te stesso per il tuo talento eccessivo. Sono costretto a farlo, quindi non biasimarmi quando diventerai un fantasma." Ridacchiò Rattonero. Scattò verso Lin Ming puntando le sciabole verso la gola del ragazzo.


Ma in quel momento lo sguardo di Lin Ming brillò. La Lancia della Cometa Viola scattò come una frusta!


<em>Woosh!</em>


"Cosa?!"


Rattonero era scioccato. Pensava che, anche se non avesse distrutto l'anima di Lin Ming, sarebbe comunque dovuto cadere in un'illusione. Non avrebbe mai pensato che Lin Ming sarebbe riuscito a contrattaccare.


"Sciabola della Distruzione dell'Anima!"


La sciabola di Rattonero cambiò angolatura e sfrecciò verso l'alto. Ripose tutta la sua forza del suo attacco spirituale nella lama, colpendo l'aste della Lancia della Cometa Viola.


<em>Pa!</em>


Rattonero perse la sua sciabola e fu scagliato all'indietro dalla lancia di Lin Ming!


Allo stesso tempo l'attacco spirituale di Rattonero si diffuse nel mare spirituale di Lin Ming. Si precipitò su di lui come una tempesta minacciosa!


Ma un istante dopo questo attacco spirituale fu completamente seppellito dal vasto vortice dell'intento marziale Samsara. Non ci fu la minima increspatura di energia.


Lin Ming sapeva già che Rattonero era specializzato in attacchi spirituali. Quando Rattonero aveva fatto svenire tutti i praticanti di arti marziali nella locanda, doveva essere stato a causa di un attacco spirituale.
                                


                                



