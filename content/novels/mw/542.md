---
weight: 5420
title: Capitolo 542 – Un Altro Passo
pubDate: 2025-12-15T08:37:10.234Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsus'!</em></strong>
<em>128 Capitoli in coda, 0/5</em>
da editare
<em>-Schadenfreude</em>


Le regole della Pagoda del Cielo dichiaravano che si poteva guadagnare un punto massacro dopo aver raggiunto una serie di dieci vittorie, ma questo punto non poteva essere usato immediatamente. Bisognava vincere di nuovo per attivarlo e se uno avesse perso, il punto sarebbe stato trasferito al vincitore.
Queste erano le regole della Pagoda del Cielo.


I maestri del secondo piano erano come dei cacciatori. Si concentravano specificatamente su i praticanti di arti marziali che avevano raggiunto una serie di dieci vittorie. Se avessero potuto sconfiggere un praticante di arti marziali del genere, non avrebbero ottenuto solo energia infernale, ma anche un punto massacro.


I praticanti di arti marziali che erano bersagliati venivano chiamati pecore grasse.


Una serie di dieci vittorie era problematica e una da venti lo era ancora di più perché ottenere un record del genere probabilmente avrebbe causato l'intervento di un maestro.


La scorsa volta in cui Lan Xing era sceso in campo per la prima volta, la grande arena aveva solo poche centinaia di persone, ma stavolta erano migliaia e molti di loro erano maestri del secondo piano.


Queste persone stavano squadrando Lan Xing, valutando la sua forza. Questo perché per loro era una preda.
Lan Xing sogghignò. <em>'Pensano davvero che sia una preda. Umpf, quando arriverà il momento vedremo chi sarà la preda qui! Il motivo per cui non sono sceso in campo nemmeno una volta dopo essere entrato nel secondo piano è stato per voi!'</em>


Mentre rifletteva, un altro praticante di arti marziali balzò sul palco di arti marziali.
Dopo che l'ottavo incontro iniziò, Lan Xing fece un largo sorriso. Per lui battere questa persona sarebbe stato semplice.


....


"Ottavo incontro, vittoria per Lan Xing!" Annunciò un'altra volta l'arbitro.


"Una serie di otto vittorie! Un nuovo arrivato ha raggiunto una serie di otto vittorie! Che risultato sbalorditivo!" Sotto il palco, tutti i praticanti di arti marziali stavano prestando sempre più attenzione a Lan Xing.


"Ho sentito che Lan Xing voleva sfidare Lin Ming per decidere chi fosse il più forte nuovo arrivato tra i due, ma dov'è scomparso Lin Ming in questi giorni?"


"Che sia in isolamento a porte chiuse? O forse si sta nascondendo da Lan Xing. Lan Xing è davvero troppo potente. Ha mostrato una forza ancora superiore quando ha ottenuto le sue prime tre vittorie; non sarebbe strano se Lin Ming pensasse di non poterlo sconfiggere. Dopotutto Lan Xing ha coltivato al secondo piano per un anno intero."


"Sì. Nonostante evitare una battaglia potrebbe ostacolare il libero flusso dei propri pensieri, è necessario che un praticante di arti marziali sappia quando avere pazienza ogni tanto. Specialmente nella Pagoda del Cielo. Tutti quelli impazienti sono già morti."


Nella Pagoda del Cielo la propria vita era la cosa più preziosa; evitare una battaglia non era disdicevole. Invece precipitarsi in uno scontro in cui non si avevano speranze di vincere era un atto ridicolizzato da tutti.


Dopo la serie di otto vittorie, ce ne fu una da nove!


A Lan Xing mancava una sola vittoria per raggiungere una serie da dieci!


"I tre incontri di oggi sono già finiti. Giovane eroe Lan, vuole continuare?" Chiese rispettosamente l'arbitro vestito di nero. Chiunque fosse, una persona potente sarebbe stata rispettata. Figuriamoci Lan Xing che sembrava promettente. In futuro, se non ci fosse stato un problema, sarebbe potuto diventare un imperatore elfico. Naturalmente questo a patto che non morisse qui.
"Per oggi mi fermerò. La persona che volevo affrontare non è ancora apparsa. Domani spero che il mio avversario apparirà nell'arena e non mi deluda!"


Naturalmente si riferiva a Lin Ming. Molti desideravano vedere uno scontro tra queste due stelle nascenti. Tuttavia, dopo che il ragazzo era andato in isolamento, tutti lo avevano perso di vista. Sembrava che fosse scomparso.
"Le parole di Lan Xing sono praticamente una sfida diretta!"


"Umpf, sfidare qualcuno è inutile. Se Lin Ming è potuto arrivare a questo punto, allora non è un idiota. Se fossi in lui, allora non scenderei in campo. Cosa potrebbe farmi Lan Xing? Invece non vedo l'ora di vedere l'undicesimo incontro di Lan Xing domani. Mi chiedo quale maestro farà la sua mossa e se Lan Xing riuscirà a mantenere i suoi punti massacro."


"Sì. Anche io non vedo l'ora. Ci saranno sicuramente molte persone che verranno qui domani e ci saranno anche molti maestri."


.....


Area di allenamento vicino all'abisso. In un batter d'occhio erano passati quattro giorni.
Lin Ming era seduto sul letto immobile come una statua. Un'energia infernale ricca ricopriva il suo corpo circondandolo come un bozzolo.


Nella mente del ragazzo si stavano alternando diverse immagini. Il viaggio attraverso lo spazio e il tempo, i ricordi del 'Roc Dorato che Squarcia il Vuoto', i Concetti di Spazio e Temo nell'Arte della Grande Alabarda Sanguigna e altro ancora.


Queste immagini stavano diventando sempre più chiare. Dopo un po' Lin Ming sentì una strana sensazione all'altezza del cuore. Una grande energia si stava sollevando dal suo dantian per diffondersi per i suoi meridiani.


Se non avesse potuto sfogare questa energia, allora sarebbe impazzito!


Lin Ming tirò fuori la Lancia della Cometa Viola dal suo anello spaziale. Menò un colpo e la sua arma sembrò scappare nel vuoto per scomparire senza lasciare traccia.


<em>Peng!</em>


La lancia colpì la formazione protettiva dell'area di allenamento. La barriera tremò e la Lancia della Cometa Viola si piegò come una luna crescente per l'impatto.
Ci fu una lieve pausa. In quel momento il corpo di Lin Ming sembrò violare completamente tutte le leggi della fisica mentre tutto tornò com'era prima. Anche la sua lancia riapparì nel suo anello spaziale. Sembrava che Lin Ming non si fosse mosso nemmeno.


La vera essenza del ciclone del dantian di Lin Ming si era espansa. Era ad un solo passo dagli stadi intermedi dello Xiantian.
"La mia coltivazione ha già raggiunto il pinnacolo degli inizi dello Xiantian. Sono anche riuscito a sfiorare i Concetti di Tempo e Spazio durante la mia meditazione."


Lin Ming sospirò lievemente. Non era davvero facile percepire queste leggi attraverso la meditazione.


Sia il 'Roc Dorato che Squarcia il Vuoto' alla 'Grande Arte dell'Alabarda Sanguigna' menzionavano le leggi del tempo e dello spazio. Il suo viaggio attraverso il tunnel della formazione a lunga distanza e il disco in cui era registrata la battaglia tra coltivatori ad un passo dal diventare Imperatori gli avevano permesso di capire una piccola frazione delle Leggi dello Spazio e del Tempo.


"In confronto agli elfi amati dalle leggi naturali, la mia compatibilità con le leggi non è niente di che. Se non fosse per il supporto del mio intento marziale etereo, temo che quattro giorni non sarebbero stati sufficienti." Sospirò con delusione Lin Ming. Sentiva che la sua percezione sarebbe stata sempre insoddisfacente.
"Per quanto riguarda la coltivazione, sta aumentando rapidamente. Sono al massimo ad un mese di distanza dal raggiungere gli stadi intermedi dello Xiantian. Se avessi un po' più di tempo riuscirei ad avanzare di livello. La Steppa del Massacro è proprio all'altezza della sua reputazione. Con le aree di coltivazione di massimo livello, insieme agli scontri all'ultimo sangue, è facile stimolare il potenziale di un praticante di arti marziali. Finché si coltiva diversi anni senza morire, la propria coltivazione aumenterebbe di molto.


Si può dire che il ritmo accelerato dei progressi nella Steppa del Massacro era stato pagato con la morte di innumerevoli giovani eroi e geni. Era come un gruppo di api che sceglieva una regina. Un concorrente avrebbe dovuto uccidere gli altri prima di prendere il posto di regina. Gli scontri all'ultimo sangue della Steppa del Massacro naturalmente erano molto più efficaci dei grandi incontri di arti marziali dei Sect del continente Tianyan. E di conseguenza il costo sarebbe stato molto più grande.


Lin Ming si era allenato per quattro giorni di fila. Sentì lo stomaco gorgogliare; questi morsi della fame erano davvero insopportabili. Inoltre era molto sudato, così sentiva una sensazione appiccicosa e sgradevole sulla pelle.


Si preparò a fare un bagno e a mangiare.


L'area di allenamento di massimo livello di Lin Ming era piccola e non c'era un posto per riposare.
Il ragazzo uscì dalla stanza attraverso la formazione di trasmissione. Arrivò in una locanda di praticanti di arti marziali al secondo piano. Mentre entrava sentì un'ondata di calore e un'atmosfera animata.


Qui, finché si possedevano Cristalli di Sangue, si poteva godere di una grande varietà di servizi. C'era qualsiasi cosa che uno desiderasse o si potesse immaginare. Fare il bagno e mangiare erano i servizi più semplici. C'erano anche dei praticanti di arti marziali che venivano qui per sfogare i loro desideri sessuali; non era strano che un praticante di arti marziali venisse qui e si portasse una decina di bellezze per andare a fare un bagno insieme.


Lin Ming trovò un ristorante dall'aspetto decente. Prima ancora che ordinasse del cibo, scoprì che c'erano molte persone che lo guardavano, muovendo le labbra. Ovviamente stavano comunicando attraverso trasmissioni di vera essenza. Quando notarono che Lin Ming li stava guardando, mostrarono una luce strana negli occhi.
'<em>Uh? Quando ho attirato così tanta attenzione?'</em>


Lin Ming poteva essere considerato una celebrità minore al secondo piano, ma questo non sarebbe dovuto essere sufficiente ad attirare l'attenzione di così tante persone.


Il ragazzo rifletté per un momento. Poi tirò fuori un talismano di trasmissione del suono e lo ruppe, un piccolo fuoco iniziò a brillare.


Dopo un periodo di tempo, una giovane elfa si precipitò nel ristorante. In quel momento Lin Ming stava mangiando lentamente un po' di manzo con della salsa.


"Signor Lin."


La giovane elfa si inchinò. Prima aveva lasciato a Lin Ming il suo marchio di trasmissione del suono al ragazzo così che potesse chiamarla.
Lin Ming non gli aveva nemmeno fatto una domanda che la giovane elfa gli disse tramite una trasmissione di vera essenza:"Signor Lin, non può andare nell'arena. Lan Xing al momento sta lottando lì. Prima l'ha anche sfidata, ma dato che il Signor Lin era in isolamento, non ha avuto l'occasione di incontrarla. Ha ottenuto una serie di tre vittorie ogni giorno ed ha già ottenuto una serie di nove vittorie. Se vince di nuovo, allora arriverà a dieci. Signor Lin, se andrà nell'arena ora, la sfiderà sicuramente."


"Oh? È successo questo?" Lin Ming si toccò il meno. Conosceva anche lui le regole della Pagoda del Cielo. Se una persona avesse raggiunto una serie di dieci vittorie avrebbe potuto ottenere un punto massacro. Dopo aver guardato la battaglia tra due maestri ad un passo dal diventare Imperatori, aveva ottenuto un bel po' di risultati. Lin Ming aveva iniziato ad apprezzare i punti massacro, erano davvero ottimi, più ne avrebbe avuti meglio sarebbe stato.


Se avesse potuto guadagnarne altri, avrebbe potuto scambiarli per altri dischi di formazione di quasi imperatori che avevano familiarità con i Concetti di Spazio e Tempo. O anche, una volta che la sua autorità fosse aumentata, avrebbe potuto prendere in affitto un disco di una formazione di un vero maestro di livello Imperatore. Così la sua comprensione di queste Leggi avrebbe raggiunto un nuovo stadio. Naturalmente Lin Ming non si sarebbe perso un'opportunità del genere.


La giovane elfa notò l'interesse del giovane e impallidì. Iniziò a spiegare frettolosamente:"Esatto, Signor Lin, per favore non lo sottovaluti. Lan Xing ha mostrato una forza superiore a quella che ha rivelato durante il suo primo incontro. Non aveva completato la sua prima serie di vittoria impegnandosi seriamente!"


"Capisco." Lin Ming capì perché così tante persone lo stavano fissando. Si aspettavano di vedere un bello spettacolo.


Lin Ming tirò fuori un Cristalli di Sangue di media qualità dal anello spaziale e lo posò sul tavolo. Disse:"Cameriere, ho finito qui."


Lin Ming si alzò direttamente.


"Signor Lin, cos'ha intenzione di fare?" L'espressione dell'elfa cambiò. Aveva un cattivo presentimento.


Lin Ming sorrise lievemente:"Andrò a dare un'occhiata all'arena. Voglio vedere com'è la cosiddetta forza nascosta di Lan Xing."


Lin MIng non aveva parlato ad alta voce, ma quale praticante di arti marziali nel ristorante non era un maestro? Avevano sentito chiaramente le parole del giovane.


All'improvviso molti rivelarono uno sguardo pieno di interesse. Il ragazzo sapeva che c'era una tigre in agguato nella montagna, eppure si stava avvicinando comunque alla sua tana!


Tuttavia molti scossero la testa e risero anche. Diversi praticante di arti marziali demoni giganti guardarono Lin Ming gongolando. Pensavano che fosse un idiota. Volevano vedere come sarebbe stato sconfitto o ucciso miserabilmente.
                                


                                



