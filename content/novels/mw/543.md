---
weight: 5430
title: Capitolo 543 – Fisico da Combattimento del Monarca Elfico
pubDate: 2025-12-15T08:37:10.235Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>127 Capitoli in coda, 0/5</em>
da editare
<em>-Schadenfreude</em> 


Che volessero godersi l'incontro o vedere come avrebbe sofferto Lin Ming, tutti si alzarono all'unisono per fare una cosa: pagare il conto.


Il cameriere dovette affrettarsi a raccogliere una grande quantità di soldi. I praticanti di arti marziali si affrettarono tutti verso l'arena marziale.


"Signor Lin, lei..." La giovane elfa era senza parole. Aveva provato a persuaderlo di non andare all'arena ma aveva avuto l'effetto opposto. La giovane elfa provava un po' di simpatia per Lin Ming. Naturalmente questo non includeva il minimo sentimento romantico, piuttosto era la gratitudine di una serva trattata gentilmente e non maltrattata dal suo padrone.


In un ambiente come la Pagoda del Cielo, pochissimi sarebbero rimasti puri di cuore e mentalmente senza venire corrotti da influenze malevole. Naturalmente non desiderava che accadesse qualcosa a Lin Ming.


Voleva aggiungere altro, ma il ragazzo se n'era già andato dal ristorante. Si diresse direttamente verso l'arena.


"Ahah, interessante! Non vedo l'ora di vedere l'incontro tra Lin Ming e Lan Xing. Spero che non mi deluderà!"
"I risultati sono già chiari. I giovani sono troppo arroganti, non pensano molto. Lin Ming non ha visto le battaglie di Lan Xing negli ultimi giorni. Non è saggio che si precipiti così."


"Lin Ming non è male e molto probabilmente ha degli assi nella manica, ma nella Pagoda del Cielo, chi qui non è un genio incredibile e chi non ha dei punti di forza nascosti? In questo caso, le persone che sottovalutano gli altri sono quelli che probabilmente soffriranno. Se crede che i suoi assi nella manica siano sufficienti ad uccidere gli altri, allora sarebbero solo i pensieri di un folle. Questo tipo di persona ha molta più probabilità di morire."


I Maestri della Pagoda del Cielo erano numerosi come le nuvole nel cielo. Qui c'erano potenti guerrieri ad ogni angolo. Ogni coltivatore di questo livello avrebbe indagato sui punti di forza e sui limiti dell'avversario prima di fare una mossa, altrimenti sarebbe stato estremamente pericoloso.
"Mi chiedo cosa stia accadendo nell'arena. Forse Lan Xing ha già ottenuto una serie di dieci vittorie."


"Probabilmente."


.....


In quel momento nell'arena di arti marziali.


"Una serie di dieci vittorie! Lan Xing ha finalmente ottenuto una serie di dieci vittorie!" Annunciò a gran voce l'arbitro vestito di nero.
Lan Xing era troppo potente. Aveva manifestato ufficialmente un Tatuaggio Demoniaco completo a quattro ali e c'erano perfino una traccia di un terzo paio.
Come aveva previsto il pubblico, Lin Ming non era apparso. Dato che non si era presentato, non c'era stato nessuno a salire sul palco per sfidare Lan Xing. Fu con grande difficoltà che Lan Xing trovò un praticante di arti marziali elfo che si facesse avanti. Era un coltivatore che non aveva alcuna speranza di vincere.


"L'undicesimo incontro è quello più importante!"


"Ahah, non vedevo l'ora. Non ho idea di chi si farà avanti!"


"Questi guerrieri si sono già accordati. Se ricordo correttamente, dovrebbe essere il momento in cui Huyan Luo scenderà in campo!"


Ogni possibilità di guadagnare punti massacro era incredibilmente preziosa. Al secondo piano c'erano quattro metodi diversi per guadagnare punti massacro.


Il primo era di ottenere una serie di vittorie. 10, 20, 30, 40 vittorie e così via, si poteva ottenere dei punti massacro corrispondenti ogni decina di vittorie.


Ma nel la Pagoda del Cielo, se un praticante di arti marziali di alto livello sconfiggeva un guerriero molto più debole, questa vittoria allora non sarebbe stata contata. Quindi gli ultimi incontri di una serie di vittorie sarebbero diventati sempre più feroci.


In quel momento perfino un guerriero sarebbe dovuto stare attento a quando combattere. Sarebbe diventato sempre più difficile guadagnare punti massacro.


Il secondo metodo per ottenere punti massacro era quasi opposto al primo metodo. Era terminare la serie vincente di un avversario. Ad esempio se qualcuno troncasse la serie di vittorie di Lan Xing, allora otterrebbe il punto massacro.


Il terzo metodo era di ottenere un Emblema della Gloria. Ogni Emblema della Gloria forniva un certo numero di punti massacro.


L'ultimo metodo era di scommettere sull'esito di uno scontro. Una volta che le due parti si fossero accordate, potevano scommettere punti massacro. Il vincitore avrebbe ottenuto questi punti massacro.


In questa situazione, il modo più facile di guadagnare punti massacro era il secondo metodo: terminare la serie vincente degli altri. Questo valeva in particolare per i nuovi arrivati come Lan Xing; erano considerati i bersagli più appetibili per i maestri.


Tutti sarebbero stati invidiosi di un'opportunità simile. Tra i maestri del secondo piano erano state stabilite una serie di regole per spartirsi queste opportunità. E in quel momento era il turno di Huyan Luo.
Huyan Luo era un demone gigante. Era alto 12 piedi ed era considerato robusto perfino per la sua razza. La sua arma era un enorme martello con un'impugnatura spessa come il braccio di un adulto. Il suo peso era di almeno decine di migliaia di jin.


<em>Bang!</em>


Dopo essere balzato sul palco, Huyan Luo frantumò le piastrelle su cui atterrò facendo tremare tutta l'arena!


"Eheh, piccoletto, non essere troppo nervoso. Ci andrò piano. Una persona talentuosa come te è il modo migliore per guadagnare punti massacro. Non ti farò assolutamente del male, non ti preoccupare." Gli occhi di Huyan Luo brillarono mentre squadrava Lan Xing e si leccava le labbra pregustandosi lo scontro. Il suo corpo era il doppio più grande di Lan Xing, era come un adulto paragonato ad un bambino.


Lan Xing disse con compiacimento:"Credi che sia una pecora qualunque? Credi di potermi tenere in giro e prendere i miei punti ogni tanto?"


"Ahah, hai pensato bene! Ragazzo, rassegnati. La Pagoda del Cielo è un posto dove la forza regna suprema. Se puoi diventare forte, allora puoi fare come me!"


"Non male, sono d'accordo. Ma prima che iniziamo il nostro scontro, ho un suggerimento."


"Avanti!"


"Voglio fare una scommessa. Scommetterò due punti massacro. Questo significa che se vincerai, allora otterrai tre punti massacro! Naturalmente se perderai allora quei punti saranno miei!"
Il suggerimento di Lan Xing sbalordì Huyan Luo, che rise all'improvviso e disse:"Bella idea, bella idea!"


Non si aspettava di guadagnarci così tanto. Questo Lan Xing pensava davvero che un solo punto non fosse sufficiente e voleva scommetterne altri due!


"Eheh, ragazzo, se pensavi di potermi battere perché ho detto che ci sarei andato piano con te, allora ti sbagli di grosso. Ti farò sperimentare personalmente la forza di uno sfidante di un piano superiore!"


Quando finì di parlare, Huyan Luo gridò ed emanò un'aura devastante dal suo corpo. L'essenza demoniaca si scatenò e l'energia infernale volò tra le correnti d'aria!


Lan Xing sogghignò. Il motivo per cui aveva osato fare questa scommessa con Huyan Lao era perché aveva già indagato su di lui. Aveva perfino saputo a quale Sect apparteneva e aveva una comprensione approfondita riguardo al suo metodo di coltivazione. Aveva perfino guardato dischi di formazione delle battaglie di Huyan Luo.


Naturalmente era inevitabile che Huyan Luo avesse diversi assi nella manica, ma anche così Lan Xing aveva stimato di avere una probabilità del 70-80% di vincere. Nella Pagoda del Cielo valeva la pena rischiare con una probabilità così alta.


Lan Xing sogghignò in modo diabolico. Estrasse lentamente la sua spada lunga dall'anello spaziale...


.....


"L'energia infernale nel palco è così densa!"


"Chi sta combattendo? Ha raggiunto un tale livello!"


Mentre avanzava verso l'arena, Lin Ming sentì lungo la via dei praticanti di arti marziali discutere animatamente. Il palco stava emanando un'energia infernale estremamente ricca; questa era una prova di quanto era diventato acceso lo scontro.


Quando entrò nell'arena, Lin Ming guardò il palco centrale da lontano. All'interno c'era un grande demone gigante con il corpo ricoperto di sangue e i capelli scompigliati. Un giovane elfo stava sorridendo in modo diabolico verso di lui. Il suo corpo era ricoperto da uno strato di armatura d'ametista. C'erano diverse ferite profonde nel suo corpo, ma non sembrava essersene accorto. Anzi il dolore sembrava eccitarlo.
"È quel Lan Xing?"


Lin Ming ne fu sorpreso. Questo giovane aveva lunghi capelli blu che gli arrivavano alle caviglie e c'erano molte rune sul suo corpo. Sembrava Lan Xing, ma l'energia elfica attorno a lui era molto più macabra.


"Non avrei mai pensato che Lan Xing avrebbe padroneggiato il Fisico da Combattimento del Monarca Elfico! Se continua così, allora Huyan Luo non riuscirà a resistere per molto tempo!"


"Sì, non c'è da meravigliarsi che Lan Xing abbia un talento così incredibile. La sua stirpe da antico elfo è troppo ricca, può perfino usare il Fisico da Combattimento del Monarca Elfico!"
"Antico elfo?"


Queste parole attirarono l'attenzione di Lin Ming. Prima aveva sentito parlare della razza degli antichi demoni giganti. L'enorme goccia di Essenza di Sangue uscita dalla Fornace Universale del Sole apparteneva alla razza degli Antichi Demoni Giganti. Moguang aveva cercato di inghiottirla per rafforzarsi, ma alla fine era stata risucchiata dal Cubo Magico.
A quanto pareva, sembrava che gli antichi elfi fossero simili agli antichi demoni giganti. Senza dubbio dovevano essere razze dal talento innaturale.
Forse il Clan dell'Antica Fenice era simile.
"Signor Lin, questo è il Fisico da Combattimento del Monarca Elfico!" In quel momento la giovane elfa sussultò. Lo aveva seguito per tutto questo tempo. Trasalì di nuovo e disse con voce tremante:"Signor Lin, Lan Xing può usare il Fisico da Combattimento del Monarca Elfico perché è stato riconosciuto dagli Antichi Elfi. Con questa forma, può aumentare la sua forza del 40-50%!
Era un aumento considerevole. Un adulto nel fiore degli anni sarebbe stato il 40-50% più potente di un giovane, ma questo adulto poteva battere quattro o cinque di questi adolescenti.


Quando vide l'espressione impassibile di Lin Ming, l'elfa sospirò. Non c'era niente che poteva dire per consolarlo, aveva detto tutto quello che poteva dire.


<em>Bang!</em>


Sul palco dell'arena, Huyan Luo aveva scagliato in alto il suo martello, stava volteggiando rapidamente nell'aria. Allo stesso tempo Lan Xing si fece avanti sollevando una forte corrente con la sua spada.


<em>Woosh woosh woosh!</em>


Il sangue schizzò. Huyan Luo ruggì come una bestia messa all'angolo e poi scagliò un pugno verso il suo avversario.
"Muori."


La voce di Lan Xing era gelida. La sua figura scomparì nel vento. Un momento dopo la sua spada brillante e fredda aveva trapassato il collo del suo nemico.
Un solo colpo per distruggere la sua gola!


In quel momento ci fu un'esplosione mentre il martello che Lan Xing aveva scagliato via invertì la rotta e si schiantò a terra. Huyan Luo invece spalancò gli occhi mentre guardava la spada che era penetrata nel suo collo, il sangue colava lungo la lama. Lentamente i suoi occhi si appannarono.


<em>Pu!</em>


Lan Xing scosse la spada e decapitò Huyan Luo. L'enorme testa rotolò nel sangue e una colonna di sangue schizzò a 20 piedi d'altezza.


"Vittoria per Lan Xing!"
Dopo l'annuncio dell'arbitro, il pubblico rimase ammutolito per un momento. Huyan Luo, la cui forza era ritenuta la numero uno nel secondo piano, era morto in quel modo.


"Che Concetto di Vento formidabile. Nell'ultimo colpo Lan Xing ha usato il Concetto di Vento per evitare il pugno di Huyan Luo ed effettuare il suo colpo finale!"


"Davvero, questo Lan Xing ha solo 23-24 anni. In futuro forse potrà diventare un Imperatore Elfico!"


Il pubblico iniziò a discutere ad alta voce. C'erano davvero molti giovani incredibili nella Pagoda del Cielo, ma pochi avevano davvero il potenziale per diventare Imperatori.


Lan Xing ignorò le discussioni della folla. Mentre alzava lentamente la testa, osservò Lin Ming. Il suo sorriso si allargò e sembrava ancora più malvagio rispetto a prima.
                                


                                



