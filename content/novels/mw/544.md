---
weight: 544
title: Capitolo 544 – Mossa contro Mossa
pubDate: 2025-12-15T08:37:10.235Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>126 Capitoli in coda, 0/5</em>
da editare
<em>-Schadenfreude</em> 


<em>Ka ka ka...</em>


L'armatura ametista che ricopriva il corpo di Lan Xing iniziò gradualmente ad affondare nel suo corpo e le rune arcane sul suo volto iniziarono a sparire finché non tornò ad essere splendido come prima. Tuttavia il sangue che macchiava il suo volto gli conferiva un aspetto feroce.


Mentre guardava Lin Ming, Lan Xing aveva gli occhi pieni di orgoglio e spirito combattivo.
"Il giovane eroe Lan ha ottenuto una serie di undici vittorie. Ha ottenuto ufficialmente un punto massacro e due dalla sua scommessa con Huyan Luo. Il giovane eroe Lan vuole continuare a combattere?"


"No." Lan Xing scosse la testa:"Riposerò per due ore prima di iniziare il mio dodicesimo incontro."


Tutti avevano pensato che Lan Xing avrebbe cercato di finire una serie da dodici in una sola volta, tuttavia le sue parole li sorprese.


"Questo ragazzo! Dalla sua scommessa con Huyan Luo, pensavo che fosse incredibilmente sfrontato, eppure ora sembra piuttosto calmo. Ha consumato un po' di energia, ma non si è lasciato prendere la mano. Ha deciso di riposare due ore prima di continuare."


"Sì. Sembra che non sia stato un momento di impulso a fargli fare una scommessa con Huyan Luo. Probabilmente ha indagato su di lui prima del tempo e credeva di avere un'alta probabilità di vincere."


"Eheh, hai notato che è arrivato anche Lin Ming? Credi che oserà rimanere qui per due ore?"


"Non è questione di osare o meno, ma se è un idiota e verrà trascinato dalle sue emozioni o no. Lin Ming è arrivato appena in tempo per vedere l'ultimo incontro di Lan Xing; quel Fisico da Combattimento del Monarca Elfico non è uno scherzo. Le capacità combattive di Lan Xing hanno già raggiunto il picco di questo livello e, non solo, non è considerato troppo debole tra l'élite del secondo piano!"


Mentre il pubblico discuteva, Lin Ming sembrava impassibile. Si limitò ad andare con calma verso il palco.


<em>'Uh? Lin Ming sta salendo sul palco?'</em>


La gente aveva appena pensato a questo quando il ragazzo balzò. Cadde lentamente sull'arena come una libellula sulla superficie di un lago calmo.
Lin Ming gettò un'occhiata all'arbitro vestito di nero e disse con calma:"Vorrei combattere."


"Ah!"


Molti del pubblico sussultarono per la sorpresa e l'entusiasmo. Lin Ming non se n'era andato, né aveva meditato per riposare. Invece era entrato nell'arena per combattere. Stava cercando di dimostrare la sua forza qui?


Anche Lan Xing ne fu sbalordito. Fece un sorrisetto e poi chiuse gli occhi, ritornando a meditare per riprendersi.


Non aveva bisogno di guardare prima di rendersi conto che Lin Ming non avrebbe incontrato avversari decenti. Nonostante ci fossero molti maestri presenti oggi, nessuno avrebbe fatto una mossa contro di lui e questo semplicemente perché non c'era alcun vantaggio nel farlo.
Al massimo sarebbero andati a sfidarli alcuni dei più deboli praticanti di arti marziali di secondo livello. Erano individui venuti a fare esperienza e a sfidare persone più potenti di loro. L'arena del secondo piano non mancava mai di questi tipi di praticanti di arti marziali, quindi non era difficile raggiungere una serie di dieci vittorie, tuttavia l'incontro dopo sarebbe stato l'obiettivo di molti potenti maestri. Questo perché si poteva guadagnare un punto massacro ponendo fine alla serie vincente di qualcun altro.


E visto che uno scontro del genere sarebbe stato tra persone di livello simile, ci sarebbe stata una battaglia accesa e spesso uno dei due contendenti sarebbe morto.


"Zhou Tianyu della setta del Vento Bianco richiede la guida del Signor Lin!"


Un praticante di arti marziali scese in campo. Non era un nessuno qualunque, anzi aveva condensato un Tatuaggio Demoniaco a due ali; la sua forza poteva essere considerata decente.
C'erano molti praticanti di arti marziali al secondo piano che avrebbero condensato un Tatuaggio Demoniaco e poi avrebbero perso un round. Avrebbero trascorso un po' di tempo a condensarlo di nuovo e avrebbero ripetuto questo processo molte volte. Tuttavia se fossero riusciti a sopravvivere, allora fallire non sarebbe stato così tremendo.


Mentre l'arbitro annunciava l'inizio dell'incontro, la spada di Zhou Tianyi scattò verso il petto di Lin Ming come un serpente. Il suo corpo conteneva un vago Concetto di Acqua. La sua energia di spada era lunga, liquida e non poteva essere tagliata.


Tuttavia questo non era nulla per Lin MIng. Non appena sfoderò il potere della sua lancia, si scatenò un'onda di vera essenza vibrante che si schiantò sull'energia della lama, facendola a pezzi.


Una lancia sfrecciò in avanti, la punta sembrava un lampo. Sembrava scomparire nel vuoto per apparire istantaneamente tra le sopracciglia di Zhou Tianyu.


<em>Chi!</em>


L'energia infernale converse su di lui all'improvviso. Zhou Tianyu sentì un brivido tra le sopracciglia e i suoi capelli si rizzarono. In quel momento si sentiva come se la lancia di Lin Ming gli avrebbe trapassato la testa.


"Ho... ho perso."


Zhou Tianyu fu sollevato di essere ancora vivo, ma scoprì che la sua schiena era fradicia di sudore. Prima aveva pensato di stare per morire.


"Bel combattimento."


Lin Ming ritrasse la sua Lancia della Cometa Viola e un'ondata di energia infernale che proveniva da Zhou Tianyu si riversò in lui. Nonostante non fosse molto, era comunque in grado di condensare un po' di più il Tatuaggio Demoniaco di Lin Ming.


"Vittoria per Lin Ming!" Annunciò l'arbitro.


"Che potente lancia. Può usare liberamente il suo potere e la sua lancia con abilità. Mi chiedo se stia nascondendo altra forza."


"Sì, è davvero potente, ma i suoi avversari sono troppo deboli. Anche se vince così bene, non è così importante. Se Lin Ming desidera sconfiggere Lan Xing... le sue possibilità non sono così grandi."


Zhou Tianyu non era nemmeno allo stesso livello di Huyan Luo. C'erano pochissimi che credevano che Lin Ming avrebbe vinto.
Tuttavia in un angolo dell'arena, un uomo di mezz'età dai capelli bianchi divenne assorto. In quell'attimo di secondo il suo senso di spazio e tempo sembravano essere stati stravolti:"Era un'illusione? Sembrava un colpo qualunque, ma troverei difficile schivarlo..."


Una serie di quattro, cinque, sei vittorie...


Lin MIng aveva ottenuto una serie di otto vittorie in un solo colpo. Ogni incontro non aveva superato le tre mosse. Era come una forza inarrestabile che sbaragliava tutti i suoi avversari.


Nonostante nessuno dei contendenti che aveva affrontato erano maestri, Lin Ming aveva vinto facilmente ogni incontro. Il suo respiro non era nemmeno accelerato. Questo fece sussultare alcuni dei presenti.


"Otto incontri, otto vittorie. Questo è il quinto incontro del giovane eroe Lin. Desidera continuare con un sesto incontro?" Chiese l'arbitro vestito di nero.


Nella Pagoda del Cielo un praticante di arti marziali normalmente non avrebbe lottato per più di tre incontri al giorno. In realtà questo era dovuto alla cautela. Bisognava evitare di sembrare troppo arroganti, altrimenti sarebbero scesi in campo dei maestri.
A giudicare dalle sue condizioni, Lin Ming poteva superare senza difficoltà questi cinque incontri.


"Forse." Lin Ming gettò un'occhiata verso Lan Xing, pensando a quanto tempo era rimasto. Lui, come Lan Xing, non avrebbe sottovalutato il suo avversario. Non vedeva l'ora di osservare di persona cosa fosse questo famigerato Fisico da Combattimento del Monarca Elfico.


Dopo che Lin Ming era balzato fuori dal campo, tutti puntarono gli occhi su di lui. Volevano vedere se sarebbe rimasto nell'arena marziale.
Lin Ming era un vero e proprio nuovo arrivato, era entrato più di recente rispetto a Lan Xing, che si era allenato nel secondo piano per un intero anno. Non sarebbe stata una vergogna evitare il combattimento.


Tuttavia Lin Ming si limitò a sedersi silenziosamente. Questi incontri non lo avevano stancato davvero, si stava sedendo solo per prepararsi mentalmente.


"Si è seduto! Eheh, il cucciolo non ha paura della tigre!"


"Lo sta solo trattando equamente. Sa già che Lan Xing l'ha sfidato, eppure non gli importa. Anzi accoglie con calma la sfida di Lan Xing."


"Sarà divertente da guardare questo duello!


Quando dei maestri combattevano, specialmente due stelle nascenti, spesso avrebbero attirato una grande folla. Le notizie della battaglia si diffusero e sempre più persone affollarono l'arena. Stavano affluendo in continuazione persone attraverso l'entrata dell'arena. Presto arrivarono 4000-5000 persone tra gli spalti. A parte qualche praticante di arti marziali che era andato in isolamento a porte chiuse, era venuta la maggior parte dei guerrieri. C'erano perfino alcuni praticanti di arti marziali di livello inferiore che gestivano principalmente dei negozi al secondo piano che erano venuti per vedere un bello spettacolo.


L'intera arena era piena di gente. Al centro dell'arena non c'era nessuno che combattevano. Stavano tutti aspettando che Lin Ming e Lan Xing combattessero.


Il tempo passò lentamente. Lin Ming era come un monaco seduto in meditazione e nemmeno Lan Xing sembrava avere fretta.
La folla attorno iniziò a discutere animatamente.


In realtà Lan Xing non aveva nemmeno bisogno di un'ora per recuperare le su piene condizioni, ma anche così era rimasto a meditare. In questa situazione una persona normale sarebbe diventata impaziente e sarebbe balzata sul palco per il pubblico in attesa, ma Lan Xing non badò minimamente alle persone attorno. Dato che aveva detto che avrebbe riposato per due ore, allora avrebbe riposato per due ore.


Questa stabilità mentale era sorprendente.


"È il momento." Due ore dopo Lan Xing aprì gli occhi. La sua voce era calma come lo specchio di un lago.


Alcuni tra il pubblico non poterono fare a meno di lodarlo:"Che forte mentalità!"
Le persone con una disposizione del genere avrebbero potuto mantenere il picco delle loro condizioni in ogni momento. C'erano pochissimi fattori esterni che avrebbero potuto influenzare le loro condizioni mentali.


"Questo tipo è piuttosto spaventoso. Non solo la sua forza è incredibile, ha anche una personalità calma."


Lan Xing guardò Lin Ming e iniziò a sorridere:"Dato che mi hai aspettato, sembra che tu abbia già deciso di combattere contro di me. In tal caso scendiamo in campo!"


I lineamenti di Lan Xing diventarono sfocati e l'elfo apparì nell'arena. Lin Ming lo seguì, cadendo con leggerezza sul palco.


"Durante il mio incontro con Huyan Luo ho scommesso dei punti massacro. Osi accettare la mia scommessa?" Provocò Lan Xing.


"Quanti ne vuoi scommettere?" Chiese Lin Ming.


"Gli stessi, due. Se potrai sconfiggermi non solo otterrai punti massacro per aver fermato la mia serie vincente, ma anche vincere due punti massacro per la scommessa. Naturalmente questo dipende tutto dall'esito dello scontro."


"Va bene!" Lin Ming accettò prontamente.


"Ahah, ottimo! Meraviglioso! Allora inizierò subito!" Mentre parlava, Lan Xing estrasse la spada dal suo anello spaziale. La lama iniziò a ronzare.


Questo era il risultato ottenendo integrando il Concetto di Vento in una tecnica di spada.


In termini di Concetto di Vento, la comprensione di Lan Xing superava di gran lunga quella di Lin Ming.


Anche il ragazzo tirò fuori la Lancia della Cometa Viola. Emanò un'aura tranquilla, eppure indomita. Sembrava una montagna torreggiante, irraggiungibile e inconquistabile.


<em>Chi chi chi!</em>


I due non avevano nemmeno iniziato a lottare, eppure le loro aure si stavano già scontrando tra di loro. In confronto all'aura stabile di Lin Ming, quella di Lan Xing era affilata e penetrante come una freccia.


"Eheh! Sei davvero straordinario. Allora vedrò quanto sei forte!" Mentre parlava, l'espressione di Lan Xing cambiò. I suoi occhi brillarono come stelle fredde,


"Spada di Vento!"


Mentre finiva di parlare, la lama nelle sue mani scomparì. Si era fusa con il vento. Si potevano vedere le raffiche, ma non la spada.


In quell'istante innumerevoli luci di spada si intrecciarono in una rete che coprì il cielo e cadde su Lin Ming.


"Roc Dorato che Squarcia il Vuoto!"


Lin Ming svanì istantaneamente. Le piastrelle che erano sotto i suoi piedi furono fatte a pezzi dall'energia della lama!
                                


                                



