---
weight: 551
title: Capitolo 551 – Battaglia
pubDate: 2025-12-15T08:37:10.236Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>119 Capitoli in coda, 0/5</em>
da editare
<em>-Schadenfreude</em>


Lin Ming si incupì e guardò freddamente Xing Tian:"Hai finito di ridere?"


"Eheh!" Xing Tian si leccò le labbra e sorrise sinistramente:"Nel secondo piano della Pagoda del Cielo nessuno ha osato parlarmi così per anni."


"Questo perché non sei ancora andato nel terzo piano. Cosa c'è di così divertente nella mia domanda?" Lin Ming guardò in modo arcigno Xing Tian. Non temeva la sua pressione.


Xing Tian sogghignò, l'energia infernale nel suo corpo divenne più ricca. "Hai coraggio, ma non so se è perché sei audace o stupido. Ho cento modi per assicurarmi che non arriverai alla tua area di allenamento dopo essertene andato dal Ristorante del Buio di Mezzanotte!"


"Puoi provare." Disse con indifferenza. Non c'era traccia di paura sul suo volto."


"Umpf!" Xing Tian sbuffò freddamente e una luce assassina brillò nei suoi occhi. Uccidere Lin Ming al di fuori dell'arena poteva essere solo l'ultima risorsa. La Pagoda del Cielo aveva ammassato una grande ricchezza dall'enorme numero di eroi che venivano qui. Questa era la loro base principale. Se i seguaci dei Grandi Lord a Dieci Ali fossero stati scoperti mentre uccidevano ingiustificatamente i migliori talenti qui, allora chi avrebbe osato venire?


Nel Sacro Continente dei Demoni, la Pagoda del Cielo aveva sempre avuto una qualità misteriosa. Molti geni venivano qui per ottenere esperienza e ottenere energia infernale, ma non si rendevano conto che loro stessi erano il miglior fertilizzante per l'energia infernale di questo luogo.


Le persone più importanti della Pagoda del Cielo speravano sempre che questi grandi geni morissero qui, ma nessuno osava andare ad assassinarli, altrimenti alla lunga avrebbe destato sospetti.


Così, i Grandi Lord Demoniaci avrebbero usato i loro sottoposti per sbarazzarsi degli individui che avevano potenziale. I Grandi Lord stessi non avrebbero mai agito personalmente, piuttosto avrebbero permesso ad un genio di diventare un Demone a Dieci Ali piuttosto che danneggiare la reputazione della Pagoda del Cielo.


Questa poteva essere considerata il loro limite.


C'erano anche alcuni Sect che sapevano di questi segreti, ma mandavano comunque i loro giovani all'avventura nella Pagoda del Cielo. Finché fossero stati forti, allora non avrebbero dovuto avere paura. Anche se fossero stati deboli, sarebbero potuti andare via dopo essere diventati Demoni a Otto Ali. In questo modo entrambe le parti sarebbero state soddisfatte.


Naturalmente Lin Ming non ne sapeva nulla.


Xing Tian sorrise maliziosamente e trattenne tutta l'energia infernale che stava emettendo. "Eheh, dato che vuoi interrompere le serie vincenti degli altri, allora sarò felice di accontentarti!"


Lin Ming rimase in silenzio. Si aspettava che avrebbe rifiutato, non si sarebbe immaginato che Xing Tian avrebbe accettato.


Il demone gigante posò la sua coppa di vino e disse in tono scherzoso:"Lascia la tua impronta di trasmissione del suono. Quando arriverà il momento che tu appaia sul palco, ti informerò."


Lin Ming lasciò il suo marchio di trasmissione. Dato che non aveva bisogno di chiacchierare con questo tipo, si alzò e se ne andò.
Dopo che il ragazzo uscì, Xing Tian sorrise con ferocia. Poi tirò fuori un altro talismano di trasmissione del suono...


.....


Dopo che Lin Ming uscì dal Ristorante del Buio di Mezzanotte, tornò nella sua stanza di allenamento. Si tolse la camicia e si sedette sul letto di pietra freddo iniziando a meditare.


<em>'Ovviamente questo Xing Tian vuole uccidermi. Al secondo piano della Pagoda del Cielo quei praticanti di arti marziali d'élite dovrebbero poter ottenere l'opportunità di terminare le serie vincenti degli altri, ma per me è diverso perché sono un essere umano e solo per questo motivo mi vuole uccidere? O alcuni dei demoni giganti che ho ucciso prima erano suoi familiari o amici?'</em>


Lin Ming rifletté per un po' ma non riuscì a pensare ad un motivo concreto. In ogni caso, indipendentemente dai risultati, doveva essere pronto ad affrontare qualsiasi minaccia. Non temeva gli sfidanti, invece aveva paura di scendere su un palco vuoto e piatto dove nessuno avrebbe osato combattere contro di lui.


Tirò fuori il disco di formazione nel suo anello spaziale in cui era registrata la battaglia del praticante di arti marziali all'ottavo stadio della Distruzione. Dopo che si rilassò, riverò vera essenza nel disco. Immediatamente si rivelò una serie di illusioni.


Il campo di battaglia era un vasto deserto sconfinato.


A decine di migliaia di piedi d'altezza, volava un uomo vestito di bianco che teneva una spada con entrambe le mani.
Emanava un'atmosfera rilassata. Con i suoi lunghi capelli sciolti, sembrava un po' pigro e incurante. Se non fosse stato il solo umano presente, allora Lin Ming non si sarebbe mai immaginato che fosse lui il guerriero all'ottavo livello della Distruzione.


"L'ultima volta che ho visto la battaglia di una persona quasi al Mare Divino realm, nonostante non riuscissi a sentire un'aura dalle illusione, sentivo comunque tensione. Ma stavolta questo esperto all'ottavo livello della Distruzione mi sembra solo una persona comune. È davvero sorprendente riuscire a tornare all'origini fino a questo punto. Non solo sembrava avere circa venti o trent'anni. Dopo che un guerriero raggiungeva la Distruzione, la durata della sua vita si sarebbe allungata di molto. Ma dato che era riuscito a mantenere un aspetto così giovane allora significava che era avanzato in giovanissima età. Questo esperto era un'esistenza di spicco perfino tra tutti i talenti di livello Imperatore."


Un talento di livello Sacro avrebbe smesso di crescere al primo stadio della Distruzione.


Un talento di livello Imperatore aveva i requisiti per arrivare al Mare Divino Realm. Naturalmente c'erano enorme differenze tra questi talenti. Un maestro al quinto stadio della Distruzione sarebbe stato ucciso istantaneamente da uno di ottavo.


Mentre ci pensava, Lin Ming guardò chi aveva di fronte. L'uomo aveva due avversari: uno era un demone gigante e l'altro era un diavolo. Anche loro stavano per diventare Imperatori.


"E pensare che sta affrontando due persone. La razza dei demoni giganti ha un corpo potente e primeggiano nei combattimenti ravvicinati, mentre la razza dei diavoli ha una forza dell'anima formidabile ed eccelle negli attacchi a lunga distanza. Uno può attaccare da lontano mentre l'altro affronta il nemico frontalmente. È estremamente difficile da gestire; mi chiedo come agirà questo esperto."


Lin Ming aspettò con il fiato sospeso. In quel momento il demone gigante quasi Imperatore si mosse. Afferrò un'enorme ascia e avanzò. Un'ondata di vera essenza devastante caricò in avanti creando innumerevoli piccole fessure nello spazio.


Nonostante questa fosse solo un'illusione, Lin Ming sentiva comunque la potenza distruttiva di questo colpo.
Ma l'uomo all'ottavo stadio della Distruzione si limitò a ridere fragorosamente. Afferrò la sua spada e si precipitò in avanti.


"Ha intenzione di affrontarlo direttamente?"


Gli occhi di Lin Ming brillarono. Se un essere umano avesse affrontato un demone gigante, normalmente avrebbe dipeso sulla sua velocità per vincere. Se si fossero scontrati direttamente, allora l'essere umano sarebbe entrato in svantaggio.


Tuttavia questo esperto si era fatto avanti senza esitare di fronte al colpo annientante del demone gigante.


Dal momento in cui la spada e l'ascia enorme impattarono, una luce abbagliante illuminò il mondo. Anche se dalle illusioni non proveniva alcun suono, Lin Ming poteva immaginare le terrificanti esplosioni che avrebbero spazzato via perfino le nuvole.


"Il demone gigante è stato costretto ad arretrare!"


Lin Ming guardò ad occhi spalancati il demone gigante che veniva ferito dalla lama e scaraventato all'indietro. Il demone gigante sputò una boccata di sangue, sembrava gravemente ferito.


Ma in quel momento le labbra rinsecchite del diavolo quasi Imperatore si erano mosse e sputarono alcuni sigilli viola.
L'esperto lo vide e sogghignò. Menò un fendente e, anche se erano separati da una distanza di 10.000 piedi, accadde una cosa incredibile. La spada ignorò la distanza e colpì il diavolo. Sembrava che lo spazio stesso fosse stato stretto e poi penetrato dalla spada del guerriero!


Gli occhi di Lin Ming brillarono mentre osservava il percorso della spada. L'utilizzo terrificante di questo Concetto faceva tremare la sua mente!


Il diavolo quasi Imperatore si fece prendere dal panico. Voleva schivare questa spada, ma lo spazio attorno a lui si strinse all'improvviso bloccando ogni via di fuga.


<em>Pu!</em>


Una spada gli infilzò il cuore!


La lama si contorse e fece schizzare un fiume di sangue; il diavolo era stato diviso in due!


"È morto?" Lin Ming era completamente scioccato. Un maestro era morto in questo modo!


Il demone gigante quasi Imperatore iniziò a spaventarsi, il suo volto era impallidito. A quanto pareva non si aspettava che la forza di questo umano sarebbe stata così terrificante. Rimase fermo per un momento e poi decise di scappare.


Ma in quel momento capitò un'altra scena inverosimile. La velocità del demone gigante rallentà. Nonostante stesse provando a volare con tutta la sua forza, non era più veloce di un guerriero al del Nucleo. Sembrava che fosse caduto in una palude e avesse difficoltà a muoversi.


L'esperto umano lo raggiunse. Menò un fendente!


La spada sembrava lenta, ma in realtà era apparsa dietro al demone gigante, proprio nel punto in cui c'era il suo cuore!


Il demone gigante cercò di girarsi per bloccare questo attacco, ma era rallentato da una palude temporale e non poté muoversi in tempo. Alla fine il guerriero gli trapassò il cuore.


Il sangue schizzava nel vento. Il demone gigante quasi imperatore morì sul posto.


La sequenza di immagini terminava qui!


Lin Ming sospirò, era scioccato. Due quasi Imperatori erano stati uccisi con tre colpi di spada!


In confronto agli otto stadi della Distruzione, un demone gigante e un diavolo quasi imperatori erano troppo inferiori. Inoltre questo esperto era un genio nella comprensione delle leggi e aveva anche compreso le vaghe leggi del Tempo e dello Spazio. Quindi alla fine era stato un incontro unilaterale e l'altra parte era stata uccisa facilmente.


Il talento umano non era debole. Solo che le prove che sopportavano erano fin troppo crudeli. Quante persone erano in grado di raggiungere l'ottavo stadio della Distruzione?


Ma più ardua diventava questa sfida e più Lin Ming si entusiasmava. Non aveva paura delle prove, temeva solo di non avere la possibilità di affrontarle.


'<em>Questi due colpi che ha fatto sembravano contenere misteri illimitati. Non so quando potrò percepire tramite la meditazione.'</em> Pensò Lin Ming. Proprio quando stava per sottoposti ad un duro periodo di isolamento, un fuoco brillò di fronte a lui; era un talismano di trasmissione del suono.


Subito dopo la voce di Xing Tian risuonò nelle orecchie del giovane:"Ragazzo umano, sei fortunato. Tra cinque giorni avrai un'opportunità. Un praticante di arti marziali otterrà una serie da dieci vittorie. Se hai paura di morire, allora non presentarti. Non lamentarti dicendo che non ti ho dato questa possibilità."


"Così veloce..." Lin Ming spense il fuoco e sogghignò. Non importava che trucchi stesse preparando quel tipo, non avrebbe dovuto preoccuparsi. Finché avesse avuto un'assoluta superiorità di forza, allora non avrebbe dovuto temere nessuno.


"Cinque giorni dovrebbero essere sufficienti per meditare su questo disco. Potrei perfino avere un po' di tempo per aumentare la mia coltivazione." Mentre pensava a questo, Lin Ming non pensò più alla battaglia imminente. Usò velocemente l'intento marziale etereo e si immerse nella percezione delle leggi.


Proprio in quel momento, in una stanza oscura del Ristorante del Buio di Mezzanotte, Xing Tian stava bevendo del vino invecchiato di mille anni. Stava sogghignando malignamente di fronte ad un uomo dalla pelle nera:"Xu Man, ricordo che volevi guadagnarti la tua serie di 70 vittorie. Quell'idiota di Lin Ming vuole interrompere le serie vincenti degli altri per ottenere punti massacro. Credo che sia davvero appropriato per te scendere in campo! Ahahahahahah!"


"Fratellone, nonostante il talento di questo Lin Ming sia buono, alla fine è solo un nuovo arrivato ingenuo. Vuoi che scenda in campo io? È solo uno stupido novellino. Potrei perfino non ottenere una vittoria se lo sconfiggessi." Disse con tono insoddisfatto Xue Man mentre strappava un grosso pezzo di carne dal barbecue.
                                


                                



