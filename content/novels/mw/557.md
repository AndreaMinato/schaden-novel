---
weight: 557
title: Capitolo 557 – Antico Tomo
pubDate: 2025-12-15T08:37:10.237Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>116 Capitoli in coda, 0/5</em>
da editare
<em>-Schadenfreude</em>


Lin Ming stava guardando il suo Tatuaggio Demoniaco nella sua stanza di allenamento. Aveva tre paia di ali. Le prime due si erano formate completamente e il terzo era già abbastanza nitido.


"Sono solo ad un passo dall'ottenere un Tatuaggio Demoniaco a Sei Ali. L'energia infernale di Xue Man era troppo condensata e potente. Se non avessi allenato con attenzione i miei pensieri, allora perfino io sarei stato influenzato dall'energia infernale. Nonostante non avrei perso la mia razionalità, avrebbe comunque influenzato la mia personalità."


La disposizione di un essere umano sarebbe sempre cambiata in base a vari fattori, ma Lin Ming non voleva che la sua personalità cambiasse a causa dell'energia infernale.


Lin Ming tirò fuori l'anello spaziale di Xue Man e tirò fuori tutto. C'erano diverse scatole di Cristalli di Sangue di media qualità e una piccola scatola di Cristalli di Sangue di alta qualità. C'era anche un'enorme quantità di pillole, tavolette di giada e tesori. Questo Xue Man era molto, molto più ricco di Lan Xing.
Lin Ming valutò il loro valore. C'erano circa 80.000-90.000 Cristalli di Sangue di media qualità e oltre 70 di alta qualità.


Questa era davvero una quantità terrificante di ricchezza. Xue Man aveva ucciso quasi tutti i suoi avversari, non era sorprendente che avesse accumulato tutta questa ricchezza.


Per quanto riguarda le tavolette di giada, la maggior parte erano metodi di coltivazione e manuali segreti. Xue Man proveniva da un grande Sect di quinto livello. Questi metodi di coltivazione erano piuttosto preziosi, ma non erano troppo utili per Lin Ming.


Scorse con lo sguardo tutto quanto e si preparò a metterlo via quando all'improvviso qualcosa attirò la sua attenzione all'improvviso.


Tra una pila di oggetti alla rinfusa, Lin Ming notò una semplice scatola di legno. All'interno vide una tavoletta di giada dall'aspetto ordinario e vicino ad essa c'era un vecchio tomo di pergamena.


Lin Ming prima raccolse la tavoletta di giada. All'interno c'erano alcune note raccolte da Xue Man.


Il linguaggio barbaro era uguale a quello dei demoni giganti. Lin Ming era capace di comprenderlo.


Continuò ad esaminarlo e diverse frasi attirarono la sua attenzione. Una riguardava il Grande Lord Sangue di Fuoco. Nella Pagoda del Cielo, un Demone a Dieci Ali era definito un Grande Lord. Sangue di Fuoco era uno dei 12 Grandi Lord di Polaris.


Quando Xue Man menzionava il Grande Lord Sangue di Fuoco, le sue parole erano piene di reverenza e rispetto. Questo era una sorta di rispetto che proveniva dalle profondità del cuore e c'era anche un po' di paura nel suo tono. Questo sorprese incredibilmente Lin Ming. Xue Man era un individuo crudele e arrogante, come poteva rispettare qualcuno in questo modo? Cosa c'era di così speciale riguardo al Grande Lord Sangue di Fuoco?


A parte questo altre parole destarono il suo interesse: Antico Abisso Demoniaco e Divino Osso demoniaco.


Queste menzioni non erano troppo chiare, alla fine Lin Ming non poté capire cos'erano.


Per il resto non c'erano altre informazioni preziose. Il ragazzo mise da parte la tavoletta e guardò il vecchio tomo.


Quando lo aprì, Lin Ming vide ritratti di demoni giganti e barbari. Dovevano essere stati attaccati e copiati da delle incisioni di pietra.


In quasi ogni ritratto c'era il nome della persona, una breve storia della sua vita e anche la loro coltivazione specifica. La maggior parte di loro erano guerrieri di livello Imperatore.


Tra di loro c'erano personaggi di diversi secoli o anche di migliaia di anni fa.


Senza eccezione, condividevano tutti un tratto. Tutti loro... erano morti.


Indipendentemente dal loro talento leggendario e impareggiabile o da che sorta di esistenza arrogante e imbattibile fossero, le presenze che potevano stravolgere l'intero Sacro Continente dei Demoni... erano tutti morti.


Chi erano queste persone? Perché i loro ritratti erano stati tutti copiati su questo tomo? In che altro modo erano connessi l'un l'altro?


Mentre era assorto, Lin Ming sussultò. Nel tomo c'era un volto che aveva visto prima. Questa persona teneva un'ascia lunga dieci piedi e insanguinata. Aveva la testa piena di capelli ardenti e la sua espressione era cupa.


Questo volto era simile al demone rosso che Lin Ming aveva visto quando aveva assorbito dal Frammento del Cristallo dello Spirito.


Che fosse...


Lin Ming guardò le note su questo ritratto. C'era scritto:"Grande Imperatore Infernale. Nato nell'anno 36.500, morto nel 37.500 secondo il calendario del Sacro Demone. È vissuto per oltre tremila anni. Il talento di quest'uomo era paragonabile ad una divinità demoniaca. Ha raggiunto lo stadio del Re Demoniaco a 24 anni, entrato nello stadio di quasi imperatore a 50 e ha raggiunto il Gran Successo nelle Arti Diaboliche a 60 anni arrivando nello stadio Imperatore. Il Grande Imperatore Infernale ha cercato 100 anni un rivale. Alla fine è scomparso, morto dopo 3000 anni. Le cause della sua morte sono sconosciute."


Dopo che Lin Ming vide queste note, rimase esterrefatto. Il Grande Imperatore Infernale che aveva fondato la Grande Città Infernale era davvero in questo tomo!


Senza dubbio le cause sconosciute della sua scomparsa erano state perché era andato nel continente Tianyan. Dato che era andato lì, come poteva l'autore di questo tomo sapere dov'era andato o dov'era morto?


Lin Ming rimase perso nei suoi pensieri mentre continuava a leggere. Dopo diverse pagine, vide una figura sorprendente: l'Imperatore Demoniaco.


"L'Imperatore Demoniaco è davvero in questo tomo?"


Lin Ming sussultò. In confronto al Grande Imperatore Infernale di 3000 anni fa, l'Imperatore Demoniaco era ben diverso. Era vissuto per decine di migliaia di anni per poi ascendere al Regno Divino. Anche lì era stato una figura incredibile. Alla fine si era unito all'assedio della Terra Sacra Verdant Feather. Era davvero una leggenda tra le leggende.


Questa figura esistita decine di migliaia di anni aveva lasciato pochissime informazioni, eppure era comunque citata in questo antico tomo?


Mentre guardava le note vicino al ritratto dell'Imperatore Demoniaco, ce n'erano poche:"Imperatore Demoniaco. La sua nascita e la sua morte sono state infauste. Causa della morte sconosciuta."


Sapevano perfino che l'Imperatore Demoniaco era morto?


Lin Ming si raggelò. L'Imperatore Demoniaco era morto nel Regno Divino.


Dopo aver calmato lo shock, Lin Ming continuò a sfogliare il tomo. Le figure risalivano a decine di migliaia di anni fa. Alcune non avevano nemmeno un nome, figuriamoci stadi di coltivazione.


A metà del tomo non c'erano solo demoni giganti e barbari, ma anche umani, elfi e altre razze. Naturalmente erano stati tutti geni impareggiabili dei loro tempi.


La maggior parte erano al livello Imperatore.


Coloro che non erano arrivati Lin Ming al livello Imperatore erano quelli morti in giovane età. Normalmente era sotto i cinquant'anni, ma tutti questi individui morti erano stati dei talenti impareggiabili della loro generazione. Avevano spesso raggiunto il del Nucleo a 24-25 anni d'età e poi erano avanzati negli stadi della Distruzione a circa 30-40 anni.


In altre parole, potevano non aver raggiunto il livello Imperatore, ma se non fossero morti sarebbero diventati Imperatori Impareggiabili!


In questo tomo erano stati registrati tutti i più grandi geni delle ultime decine di migliaia di anni.


"Dato che l'antico tomo è una collezione di immagini copiate, dovrebbero esserci delle incisioni da qualche parte, ma chi ha scolpito così tanti guerrieri?" Lin Ming non poté non chiederselo. Bisognava sapere che tutti i guerrieri erano incredibilmente discreti nelle loro azioni. Come poteva lo scultore sapere se erano morti o no?


Non solo, ma i ritratti di questo tomo avevano tutti espressioni piene di vita. Ad esempio il Grande Imperatore Infernale e l'Imperatore Demoniaco erano tutti estremamente simili a ciò che aveva visto Lin Ming nei suoi ricordi. Ma l'Imperatore Demoniaco era vissuto decine di migliaia di anni fa come facevano a sapere l'aspetto dei loro visi?


Lin Ming era pieno di dubbi.


Dato che non poteva venirne a capo, chiuse il tomo e lo ripose nel suo anello spaziale.


"È inutile preoccuparsene. Il mio incontro con Xing Tian è tra un mese. Devo utilizzare tutto il tempo che ho per esercitarmi."


Dopo aver ucciso Xue Man, Lin Ming aveva accumulato altri sette punti massacro. Insieme ai suoi due punti massacro, ora ne aveva nove. Questo era sufficiente per farlo esercitare nell'area di allenamento di massimo livello.


Lin Ming tirò fuori qualche Cristallo di Sangue di alta qualità dal suo anelli spaziali. Ne afferrò uno e ne pose altri nove accanto a sé. Usare 10 Cristalli di Sangue di alta qualità poteva essere considerato un grandissimo lusso. Perfino qualcuno come Xue Man avrebbe usato un solo Cristallo di Sangue di alta qualità alla volta e non avrebbe osato fare una cosa così dispendiosa.


Bisognava sapere che Xue Man aveva solo 70 Cristalli di Sangue di alta qualità nel suo anelli spaziali. Se li avesse usati in modo così stravagante, allora sarebbero durati al massimo dieci mesi.


Lin Ming non badava a spese, finché avesse potuto aumentare la sua velocità di coltivazione, valeva la pena pagare qualsiasi prezzo.


L'Arte della Grande Alabarda Sanguigna in origine era un manuale di coltivazione di massima qualità. Insieme alla ricca energia infernale, il supporto del Tatuaggio Demoniaco a sei ali e la funzione dell'intento marziale etereo, la coltivazione di Lin Ming procedeva ad un ritmo sconvolgente.


E così passarono dieci giorni. Tutti i Cristalli di Sangue di alta qualità furono consumati completamente.


Lin Ming lasciò la sua stanza di allenamento e si diresse verso la piazza della città al secondo piano. Andò a trovare l'elfo grasso che aveva contattato diversi giorni fa.


Non appena il grasso venditore vide Lin Ming, mostrò subito un sorriso umile. Dieci giorni fa la notizia di come il ragazzo aveva ucciso Xue Man si era diffusa per tutto il secondo piano. Il venditore sapeva bene quanto era potente Xue Man, eppure una figura così leggendaria era morta per mano di Lin Ming. Ora che lo vedeva, sentiva il suo cuore sussultare.


"Giovane eroe Lin, come posso aiutarla?" Chiese il venditore con le mani basse e un sorriso rispettoso sulle labbra.


"Ha scambiato i Cristalli di Sangue di alta qualità come ho richiesto?"


"Sì, dovrebbero essercene 100. Li conti per favore." Il venditore grasso tirò fuori una scatola e la aprì. L'interno brillava di Cristalli di Sangue di alta qualità.


Lin Ming controllò; il loro numero era corretto.


"Secondo il nostro accordo, 100 di questi fanno 11.500 Cristalli di Sangue di media qualità. Ora te li darò."


Mentre parlava, Lin Ming tirò fuori 11 scatole di Cristalli di Sangue.


Il venditore grasso rise nervosamente:"Il giovane eroe Lin è troppo cortese. Beh, che ne dice di abbassare il prezzo, non voglio farla pagare troppo. 10.000 cristalli vanno bene!"


"Faremo come ci siamo accordati." Lin Ming contò 11.500 Cristalli di Sangue di media qualità. Voleva scambiare l'enorme quantità di Cristalli di Sangue di media qualità che aveva per quelli di alto livello il più presto possibile. Se si fosse fatto dare lo sconto, allora avrebbe potuto fare uno o due scambi del genere, ma alla fine il venditore non sarebbe riuscito a sopportare la perdita e Lin Ming avrebbe dovuto andare a trovare qualcun altro.


"Allora io... ringrazio il giovane eroe Lin." Il venditore rise.


"Sto solo facendo ciò che è necessario. Stavolta voglio fare uno scambio più grande, più Cristalli di Sangue di alto livello ci sono e meglio sarà. Inoltre vorrei che vendesse per me alcune cose su commissione. Le darò il 5%. Non faccia trucchetti però, ho un'idea generale su quanto dovrebbe fruttare."


Mentre parlava, Lin Ming si tolse un anello spaziale dalla mano e lo diede al venditore.


L'elfo grasso riversò la sua forza dell'anima nell'anello e lo scorse con un'occhiata. Fu sorpreso dal contenuto. Nulla in questo anello era di basso valore. Erano per lo più gli averi lasciati da Lan Xing e Xue Man. Se avesse venduto tutto, incluse le tavolette di giada, le pillole e altro ancora, allora ne avrebbe ricavato non meno di 100.000 Cristalli di Sangue di media qualità. Se avesse potuto prendere il 5% di questo, sarebbero stati 5000 Cristalli di Sangue di media qualità.


Non era poco. Il respiro del venditore accelerò. Sporse il petto in avanti e se lo batté mentre prometteva:"Giovane eroe Lin, non si preoccupi per favore. Non avrei mai il coraggio di approfittarmi di lei!"


"È meglio se li cambia tutti in Cristalli di Sangue di alta qualità. Non ho bisogno di quelli di media qualità."


"Non si preoccupi, gestirò tutto con la massima efficienza."
                                


                                



