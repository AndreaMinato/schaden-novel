---
weight: 5580
title: Capitolo 558 - L'Incontro Inizia
pubDate: 2025-12-15T08:37:10.237Z
tags:
    - mw
---


<strong><em>CAPITOLO SPONSORIZZATO ringraziamo MenD.!</em></strong>
<em>115 Capitoli in coda, 0/5</em>
da editare
<em>-Schadenfreude</em>


Coltivando non si sentiva il passare del tempo. Un mese di allenamento era troppo corto...


Il Padiglione della Brezza Fresca era uno dei pochi ristoranti al secondo piano della Pagoda del Cielo che era stato aperto da esseri umani. Il ristorante aveva un aspetto elegante e un'atmosfera fine. Tutte le domestiche erano bellissime umane ed elfe.


In quel momento all'ingresso del Padiglione della Brezza Fresca entrarono diversi praticanti di arti marziali vestiti di blu che portavano spade lunghe.


"Voglio un banchetto di pecore sanguigne!" Disse un giovane. La pecora sanguigna era una bestia feroce di alta qualità. Non solo aveva un sapore delizioso, ma conteneva una vitalità eccezionale. Mangiarle sarebbe stato di grande beneficio per il corpo.


Naturalmente questo banchetto sarebbe costato molto.


"Bene, bene, entrate pure!" Dato che era entrato un cliente così ricco, il cameriere li accolse con attenzione per poi dirigersi verso la cucina.


"Ahah, fratellone, recentemente sembra che noi umani siamo riusciti a conquistarci un po' di gloria. Se non altro non siamo disprezzati ovunque. Questo è tutto grazie al talento di Sir Lin."


Nella Pagoda del Cielo c'erano pochi umani e la loro forza era relativamente scarsa. Che fosse il primo o il secondo piano erano una minoranza che veniva sempre messa in difficoltà. Visto che Lin Ming aveva ucciso Xue Man e aveva anche accettato la sfida di Xing Tian, aveva ottenuto gloria per l'umanità. A causa della paura che provavano per Lin Ming, gli altri praticanti di arti marziali del secondo piano non osavano più maltrattare gli esseri umani.


"Sì. Domani dovrebbe svolgersi il duello decisivo tra Lin Ming e Xing Tian. Non ho idea delle possibilità di vittoria di Lin Ming." L'uomo che veniva chiamato fratellone sembrava avere circa 25 anni. Indossava una sciarpa blu attorno al collo che copriva il suo abito azzurro; aveva un aspetto molto maestoso.


"Sir Lin vincerà sicuramente." Lo interruppe una ragazza di circa vent'anni. "Sir Lin ha sconfitto Xue Man e Lan Xing. Il solo motivo per cui accetterebbe la sfida di Xing Tian è perché ha la sicurezza di poter vincere. Persone di quel livello non accetterebbero mai battaglie senza speranza."


"Mmh... è vero, ma allo stesso tempo nemmeno Xing Tian farebbe una dichiarazione così audace senza avere la sicurezza di poterlo sconfiggere. In breve, questa battaglia sarà piena di suspence..."


Mentre molti stavano discutendo, qualcuno disse:"Di cosa stavate parlando? Lin Ming combatterà contro Xing Tian?"


Diversi praticanti di arti marziali si girarono. La persona che aveva parlato era un giovane vestito di nero. Sembrava avere circa 27 anni e aveva un aspetto maestoso. Accanto a lui c'era una ragazza dall'abito nero che pareva avere appena 20 anni. Nonostante portasse un velo, si potevano distinguere i suoi lineamenti raffinati.


Erano Muk Gu e Muk Qing.


Muk Qing era rimasta a coltivare al secondo piano nello scorso mese e, mentre era andata a vedere come stava, Muk Gu aveva sentito questa notizia.


"Ah, sì, Lin Ming combatterà contro Xing Tian domani. È un nuovo arrivato? Perché non lo sa?"


Dal punto di vista di questi praticanti di arti marziali, coloro che non sapevano dell'incontro tra Lin Ming e Xing Tian dovevano essere per Lin Mingo più nuovi arrivati. Questa notizia aveva da tempo scatenato un bel trambusto.


Muk Gu sussultò. Se n'era andato via per un po' e all'improvviso Lin Ming aveva accettato una sfida da Xing Tian.


Nonostante fosse un praticante di arti marziali del secondo piano, in termini di forza doveva ammettere che era di gran lunga inferiore a Xing Tian, Xing Tian era rimasto nel secondo piano per molti anni e la sua forza era arrivata livelli incredibili, eppure Lin Ming aveva il coraggio di affrontarlo?


Anche Muk Qing lo trovava incredibile. Nonostante non fosse troppo a suo agio ad essere superata da Lin Ming, doveva riconoscere il suo talento. Inoltre il ragazzo non sembrava un idiota. Se aveva osato accettare la sfida di Xing Tian, allora doveva avere i requisiti per batterlo?


"Amico, siamo nuovi nel secondo piano, potrebbe condividere con noi qualche dettaglio? Qual è il motivo per cui Lin Ming sta per combattere contro Xing Tian e quando è stato deciso? Per quanto ne so Lin Ming non è stato nel secondo piano per molto tempo, perché Xing Tian avrebbe deciso di sfidarlo?"


"L'incontro è stato deciso un mese fa. Un mese fa Lin Ming ha ucciso Xue Man e poi Xing Tian lo ha sfidato e Lin Ming ha accettato."


"Xue Man è stato ucciso?" Muk Gu ne fu sbalordito. Xue Man era una persona famosa nel secondo piano. Mentre stava coltivando al terzo piano, non aveva sentito parlare di questa notizia.


Il barbaro che poteva uccidere senza battere ciglio era perito per mano di Lin Ming?
"Sì. Ah, inoltre Lin Ming doveva stare nascondendo parte della sua forza. Eheh, la battaglia decisiva è domani. Se vuole vederla, il biglietto ha già raggiunto il prezzo di 800 Cristalli di Sangue. Non solo, sono estremamente difficili da comprare. Se vuole acquistare un posto, allora si assicuri di farlo presto."


"Capisco. Grazie per l'informazione." Muk Gu inspirò lievemente. Tirò fuori un Cristallo di Sangue dal suo anello spaziale e lo posò sul tavolo:"Cameriere, il conto."


"Apprendista Senior, dovremmo andare a dare un'occhiata?"


"Naturalmente." Disse con decisione Muk Gu. "Questa battaglia per noi sarà di grande beneficio. Inoltre... ho riferito la situazione di Lin Ming al Sect. la setta ha già iniziato a notare Lin Ming. Se possiamo entrare in buoni rapporti con lui, allora sarà di grande aiuto al nostro Sect."


Nel Sacro Continente dei Demoni c'erano molti Sect di quinto livello, ma c'erano pochissimi guerrieri Imperatori nelle Terre Sacre. Si diceva che ci fossero molti talenti di livello Imperatore che avevano cercato di avanzare al Mare Divino realm, ma in realtà la maggior parte periva lungo il loro cammino. Nel Sacro Continente dei Demoni, i guerrieri al Mare Divino erano estremamente rari. Riuscire ad essere in buoni rapporti con loro aveva i suoi ovvi vantaggi.


....


L'entusiasmo per l'imminente battaglia tra Lin Ming e Xing Tian aumentò sempre di più. Il prezzo dei biglietti d'ammissione iniziò ad aumentare drasticamente. Prima era a 500 Cristalli di Sangue, poi arrivò a 800, 900, per poi superare i 1000.


Anche così era difficile trovare un biglietto.


C'erano molti praticanti di arti marziali che avevano lasciato appositamente il loro isolamento di diversi mesi per guardare questa battaglia.


Nonostante non fossero sfidanti della torre, anche un grande numero di ricchi e potenti individui del secondo piano si interessarono molto a questa battaglia.


Il giorno dell'incontro, all'alba, un grande numero di persone aveva già lasciato le loro residenze. Ogni corridoio si riempì di rumore e un flussuo di persone si radunò nell'arena marziale. C'erano oltre diecimila persone, era una vista spettacolare.


L'arena marziale in origine era capace di accomodare 8000 persone, ma per questo incontro il personale aveva aggiunto dei posti in più apposta.


C'erano molte persone che non provenivano nemmeno dal secondo piano.


L'intera arena marziale era già occupata già a partire da quattro ore prima dell'incontro.


"Dannazione! Siamo arrivati prima dell'alba e c'erano comunque delle persone che si sono presentate prima di noi. Tutte le file al primo posto sono occupate."


L'arena marziale della Pagoda del Cielo faceva pagare i biglietti, ma non assegnava specificatamente dei posti. Trovare una buona posizione dipendeva dalla propria abilità.


"Cos'hanno queste persone? Si sono presentate già la notte scorsa?"


"Eheh, esatto, alcuni di loro sono venuti la scorsa notte. Guardali, alcuni si stanno ancora allenando. Probabilmente hanno meditato tutta la notte."


"Grandioso. Se l'avessi saputo prima anche io mi sarei presentato prima per poi allenarmi nell'attesa."


"Beh ciò che è fatto è fatto. Anche sedersi qui va bene. Quelli seduti di fronte verranno travolti dalle onde d'urto dell'incontro; alcuni potrebbero perfino sputare sangue o rimanere gravemente feriti! Il più debole non dovrebbe sedersi di fronte."


Non si sapeva chi avesse detto questo, ma un grande numero di praticanti di arti marziali si scambiò un'occhiata allarmata. Vero. Quando Lin Ming aveva combattuto contro Xue Man, erano rimaste ferite molte persone. Ora questo incontro sarebbe stato molto più intenso. Non era un'esagerazione dire che i più deboli avrebbero tossito sangue.


"Eh. Beh, uh, sediamoci qui allora."


"Sì. Tenersi al sicuro è la cosa più importante. In questo dannato posto rimanere feriti è troppo pericoloso."


Mentre stavano parlando tra di loro, un praticante di arti marziali disse all'improvviso:"Guardate... è Xing Tian. Xing Tian è entrato nell'arena."


Tutti volsero lo sguardo verso il basso. Il demone gigante stava entrando con noncuranza per l'entrata dell'arena. Aveva il petto nudo e una pelliccia sula spalla. Camminava con sicurezza; era indubbiamente Xing Tian.


Il demone gigante portava uno spadone dal filo nero. I suoi lunghi capelli rossi erano scompigliati e la sua pelle blu faceva risaltare i suoi muscoli duri come la roccia. Il suo corpo era avvolto dalle spesse catene che la razza dei demone gigante sembrava gradire. Per loro erano come le collane che gli umani usavano come ornamento.


Mentre entrava, il pubblico iniziò ad esultare in modo acceso.


Specialmente i demoni giganti. Le loro voci erano già rumorose, ma l'essenza demoniaca che riversavano nelle loro grida sembrò scuotere l'intera arena.


Anche un po' di elfe urlarono in modo sfacciato. Per loro un uomo potente e vigoroso come Xing Tian era indubbiamente il partner sessuale più attraente.


La popolarità di Xing Tian era di molto superiore a quella di Lin Ming. Questo perché la maggior parte dei presenti erano demoni giganti e barbari; era impossibile che tifassero per un umano. Inoltre Xing Tian aveva accumulato molto potere, quindi aveva molti più sostenitori.


"Qauel tipo sta diventando sempre più imperscrutabile." In un angolo dell'arena, Muk Gu stava fissando Xing Tian. L'aura del demone gigante era completamente nascosta, ma anche così emanava una pressione considerevole. Vedendolo, Muk Gu sentì un po' di paura.


"Non sarà facile per Xing Tian battere Lin Ming..." Muk Gu era davvero preoccupato. Lin Ming non era una persona arrogante o avventata. Se aveva accettato la sfida di Xing Tian allora naturalmente doveva avere qualche asso nella manica. Tuttavia, anche se si era detto questo, nel momento in cui vide Xing Tian la sua sicurezza svanì. Quando era ancora nel secondo piano Xing Tian era già famoso, quindi aveva una certa idea della sua potenza.


Il potere d'attacco del demone gigante era terrificante, le sue capacità difensive erano incredibili e la sua forza dell'anima non era debole. Aveva anche una buona comprensione dei Concetti. inoltre era anche veloce. Si poteva dire che non avesse una sola debolezza. Fin dall'inizio era sempre stato versatile. Ora la sua forza era aumentata negli anni ed era difficile stimare a che punto fosse arrivato.


"Non posso assolutamente rivaleggiare con lui. Se lo affrontassi probabilmente non riuscirei a sopportare tre delle sue mosse."


Muk Gu sospirò. Accanto a lui, anche Muk Qing era rimasta in silenzio. Sia Xing Tian che Lin Ming erano ad un livello che superava la sua comprensione. Tutto ciò che poteva fare era sedersi e aspettare che iniziasse l'incontro.


"Lin Ming è arrivato!"


Ben presto anche il ragazzo arrivò. Indossava un semplice abito blu. Mentre teneva la Lancia della Cometa Viola nelle sue mani, la sua espressione era calma.


"Lin Ming puoi farcela! Non arrenderti!"


"Sir Lin, crediamo in te."


In confronto alle grida tonanti fatte in sostegno a Xing Tian, i tifosi di Lin Ming erano molto meno rumorosi. La maggior parte erano umani, insieme a pochi elfi, in particolare giovani elfe. A parte loro c'erano anche alcuni uominibestia.


"Eheh, ti sei davvero presentato oggi." Xing Tian sorrise lievemente mentre lo guardava.


"Dato che ho accettato, naturalmente sono venuto." Lin Ming era arrivato sul palco, la sua Lancia della Cometa Viola puntava verso il demone gigante.


I due rimasero a 200 piedi di distanza, l'uno di fronte all'altro.
                                


                                



