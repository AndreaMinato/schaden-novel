---
weight: 560
title: Capitolo 56 - Gran Successo
pubDate: 2025-10-16T07:28:18.413Z
tags:
    - mw
---


Dopo aver salutato Lin Wu, Lin Ming tornò nel suo alloggio. Sentì un bel po' di urgenza, come se fosse impegnato in una corsa contro il tempo.


Lin Ming non aveva accettato la scommessa senza pensare, aveva già un piano. Lin Wu aveva detto che perfino Ling Sen, Ta Ku e Zhang Guanyu non erano riusciti a superare la 130esima posizione la prima volta che erano entrati nella Formazione Ten Thousand Killing. Zhang Chang era al 109esimo posto; sembrava che il divario tra loro fosse enorme. Lin Ming non era arrogante, credeva di poter raggiungere un risultato del genere.


Aveva solo bisogno di un mese.


Completare l'iscrizione medicinale avrebbe richiesto almeno metà mese. L'altra metà l'avrebbe usata per assorbire lentamente le pillole e consolidare la sua forza. La Pillola del Midollo Draconico Oro-cremisi e la Pillola Serpe Oro-cremisi già erano preziose, in più con l'aumento della loro efficacia grazie al simbolo, sarebbero state sufficienti a far arrivare Lin Ming al Terzo Stadio, facendogli consolidare la sua coltivazione. Una volta fatto questo, il divario tra Lin Ming e Zhang Cang sarebbe stato solo di uno stadio!


Se anche con il 'Chaotic Virtues Combat Meridian' non fosse stato in grado di raggiungere i primi cento posti nella classifica, sarebbe stato un caso disperato e se ne sarebbe fatto una ragione!


Pensando a questo, Lin Ming iniziò nuovamente ad esercitarsi nel simbolo. In termini di tecniche, nonostante avesse ottenuto i ricordi del frammento dell'anima dell'esperto, le sue capacità erano superficiali. Era troppo presto per parlare di innovazione; l'unica cosa che potesse fare era allenarsi incessantemente e memorizzare i movimenti.


Oggi, dopo che Lin Ming aveva esercitato la sua vera essenza come al solito, iniziò a provare ad usare gli ingredienti.


I primi tentativi erano destinati a fallire, quindi scelse i materiali meno preziosi.


Spremendo un Fiore di Giada Blu, Lin Ming si concentrò e usò la sua forza dell'anima per muovere il succo a mezz'aria. Fece un respiro profondo, si calmò e lasciò che la sua mente si rilassasse.


<em>'Forza! Una nuova formula!'</em>


Lin Ming si fece coraggio silenziosamente e mosse la mano destra emanando una successione di sprazzi di luce sfocati che avevano il colore di un arcobaleno.


In confronto al simbolo di iscrizione per gli oggetti, uno per i medicinali era molto più complesso! In passato Lin Ming aveva disegnato con difficoltà il simbolo con la sua vera essenza al Primo Stadio della Trasformazione del Corpo. All'inizio aveva sforzato al limite la sua vera essenza, ma adesso che era arrivato al Secondo Stadio, ormai era aumentata e si era solidificata.


Tuttavia in quel momento, in un batter d'occhio, aveva usato in un solo colpo più vera essenza di quanta ne richiedeva un simbolo per un oggetto, e la sua vera essenza iniziò a scarseggiare!


Lin Ming non lo sentì troppo gravoso, anzi lo sopportò volentieri. Solo sforzando i propri limiti avrebbe potuto progredire.


Passò un'ora e la fronte di Lin Ming già grondava di sudore. Ogni runa era molto più difficile da disegnare rispetto a quelle per gli oggetti. Strinse i denti e continuò a persistere. Anche con la 'Formula True Primal Chaos' ad aiutarlo, Lin Ming stava esaurendo le forze, ma ancora non aveva completato nemmeno la metà del 'Simbolo per Medicine di Bassa Efficacia'.


Lin Ming aveva già incontrato questo genere di situazione quando aveva cercato di creare il simbolo di iscrizione per oggetti. Era irrealistico cercare di aumentare la quantità di vera essenza in così poco tempo; il solo modo possibile era ridurre gli errori, aumentare la sua precisione e risparmiare più vera essenza possibile.


Non poté più resistere...


"Peng!"


Ci fu il suono di un'esplosione e i numerosi simboli di fronte a Lin Ming detonarono come brillanti fuochi d'artificio. Dopo che finirono di brillare calò una profonda oscurità.


"Mmh? È sera..." Lin Ming sospirò e si sedette sul letto. La stanza era molto silenziosa, il ragazzo poteva sentire il suono del suo respiro e del suo battito cardiaco.


Era troppo stanco! Lin Ming si stese all'indietro, troppo esausto anche per muovere le dita. Gli ultimi mesi si era allenato e aveva sforzato la sua forza dell'anima fino al limite, eppure non si era sentito così stanco come in quel momento; non aveva nemmeno la forza per roteare la 'Formula True Primal Chaos'. Se la sua vera essenza era come l'acqua in un lago, allora questo simbolo di iscrizione era un deserto terribilmente caldo e secco, che aveva risucchiato fino all'ultima goccia la sua vera essenza.


"Voglio dormire..."


Anche se in questo momento avrebbe avuto buoni risultati se si fosse esercitato, la sua forza dell'anima e il consumo di vera essenza era fin troppo e lo aveva estenuato.


<em>Mmh? Giusto! Le pietre di vera essenza!</em>


Se ne era dimenticato. Ne aveva ottenute dieci dopo aver frequentato la lezione. Ne prese una dalla borsa e iniziò ad assorbire con avidità la vera essenza all'interno.


L'energia iniziò a fluire attraverso i pori della sua mano.
Visto che Lin Ming non aveva ancora raggiunto lo Stadio Circolazione, i tendini del suo corpo stavano bloccando i punti di agopuntura e i meridiani, quindi la vera essenza poteva entrare solo nei pori e scorrere lentamente da lì.


Il flusso di vera essenza in lui poteva essere paragonato ad uno stagno fangoso. I meridiani dove circolava l'energia erano bloccati. Questo era il motivo per cui lo Stadio Circolazione, dove si sarebbero liberati i meridiani, avrebbe portato un cambiamento significativo.


Il corpo di Lin Ming era come una vasca secca che veniva inondata d'acqua di sorgente. Era una sensazione confortevole e la sua fatica scomparì completamente. Lin Ming iniziò a roteare la 'Formula True Primal Chaos' e a guidare la vera essenza nel suo corpo.


Nonostante quella formula fosse un metodo di massima qualità, i meridiani non si erano ancora aperti, quindi la circolazione di vera essenza era limitata.


Mentre circolava, iniziò ad accumularsi. Il flusso divenne sempre più veloce; passò mezz'ora in quello stato. La velocità del flusso  accelerò fino a superare la massima rapidità che aveva raggiunto in passato.


<em>'Mmh? Come può essere?'</em>


Lin Ming ne fu sorpreso e continuò a roteare la 'Formula True Primal Chaos'.


"Pah!" In quel momento la pietra di vera essenza nelle mani di Lin Ming si ruppe.


<em>'Mmh? La vera essenza è già terminata?'</em>


Lin Ming non si trattenne, posò la pietra rotta e ne tirò fuori un'altra, continuando a far roteare la formula. L'enorme quantità di pura essenza fluì nel suo corpo. La vera essenza di Lin Ming continuò ad accelerare, senza segno di fermarsi.


<em>Questo... Questo è...</em>


Questo era il Gran Successo nel primo stadio della 'Formula True Primal Chaos'!


Lin Ming fece un respiro profondo e il suo volto rivelò un'espressione estatica. Aveva continuato a praticare il Primo Stadio della formula e finalmente era avanzato!


Lin Ming aprì immediatamente la porta e andò fuori. Si precipitò nella stanza della misura della forza del Palazzo delle Sette Arti. Nella tavoletta di giada era descritta anche questa stanza. Qualunque discepolo del Palazzo delle Sette Arti avrebbe potuto usare i misuratori della forza.


Dopo che aveva raggiunto il Gran Successo nel Primo Stadio della 'Formula True Primal Chaos', Lin Ming non vedeva l'ora di scoprire quanto fosse diventato forte.
                                


                                



