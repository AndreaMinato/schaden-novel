---
weight: 567
title: Capitolo 567 – Concetto di fulmine
pubDate: 2025-12-15T08:37:10.238Z
tags:
    - mw
---


<strong><em>CAPITOLO SPONSORIZZATO ringraziamo Pierpaolo</em></strong>
<em>106 Capitoli in coda, 0/5</em>
da editare
<em>-Schadenfreude</em>


Nonostante nella Pagoda del Cielo la forza fosse fondamentale, era un posto dalle regole rigide. In particolare per quanto riguarda le aree in cui era proibito combattere. Perfino un Grande Lord non avrebbe violato imprudentemente queste regole perché aveva bisogno di mantenere la reputazione della Pagoda del Cielo.


Dato che nella piazza era proibito combattere, nessuno osava infrangere questa regola. Lin Ming non era molto impressionato dalla minaccia di Kai Yang.


"1500 Cristalli di Sangue di di alta qualità! Questa è la mia ultima offerta! Potresti essere il re del secondo piano, ma ora che sei venuto al terzo piano non sei nulla! Ho molti metodi per farti soffrire qui!"


Lin Ming sorrise:"Che ne dici se ti do dei Cristalli di Sangue e mi dici cos'è questa perla nera?"


"Bene! Molto bene!" Kai Yang lo guardò in cagnesco e chiuse di scatto il ventaglio.


"Credi di poterla usare? Davvero ingenuo! Perfino Xing Tian non poteva utilizzarla, altrimenti perché credi che avrebbe tenuto una cosa del genere nel suo anello spaziale!"


Lin Ming lo guardò:"Non sono Xing Tian. Devo ringraziarti comunque, mi hai ricordato quanto è preziosa questa perla nera."


"Eheheh..." Kai Yang sorrise con malizia. "In tal caso allora non c'è altro da dire. Ti farò rimpiangere la tua decisione. Un giorno mi consegnerai ubbidientemente la perla nelle tue mani!"


Kai Yang finì di parlare e se ne andò via.


Linlin osservò Lin Ming con uno sguardo impaurito:"Sir Lin... lei..."


"Non preoccuparti. Portami nell'area di allenamento." Lin Ming rimase impassibile. Aveva deciso di svelare il mistero dietro questa perla nera il più presto possibile.


In quanto umano era normalissimo che gli altri cercassero di maltrattarlo. In un posto come questo, finché gli altri non avessero provato a provocarlo, non voleva causare guai.


La giovane elfa esitò per un momento per poi dire:"Sir Lin, Sir Kai Yang è un sottoposto del Grande Lord Heian..."


"Uh? Grande Lord Heian?"


"È uno dei 12 Grandi Lord. Appartiene alla razza dei diavoli. Al terzo piano molte persone trovano rifugio sotto certi Grandi Lord. Lavorare per loro ha una grande quantità di vantaggi..." Disse l'elfa per poi rimanere in silenzio. In realtà parlare di una cosa del genere avrebbe attirato una grande calamità su di sé nel caso fosse stata scoperta. L'unico motivo per cui aveva detto questo a Lin Ming era a causa dell'impressione molto favorevole che aveva di lui.


Lin Ming capì l'implicazione di queste parole. Così questo Kai Yang aveva un Grande Lord a sostenerlo. Non c'era da meravigliarsi che avesse menzionato di avere metodi per rendergli la vita difficile...


"Grazie, ora portami nell'area di allenamento. Giusto, questo è per te." Lin Ming tirò fuori una borsa di Cristalli di Sangue di di media qualità dal suo anello spaziale. Ce n'erano circa 60-70 all'interno.


"Questo..." Linlin rimase sbalordita da questi Cristalli di Sangue.


"Prendili. Non sono molti per me." Lin Ming le passò direttamente la borsa.


.....


"Questa è l'area di allenamento al terzo piano?" Lin Ming diede un'occhiata alla costruzione di pietra nera di fronte a lui. Relativamente parlando sembrava un edificio molto comune. Era alto diverse decine di piedi, ma non era troppo ampio.


"Sì. Questo è l'ufficio di registrazione. Le aree di allenamento del terzo piano hanno dei prezzi diversi che dipendono dal loro livello."


Lin Ming annuì e aprì la porta. Nella costruzione c'erano due uomini di mezz'età che giocavano a scacchi. Ciò che sorprese Lin Ming tuttavia era che uno di loro era un umano.


Tra i responsabili della Pagoda del Cielo era raro vedere degli umani.


"È venuto a scegliere un'area di allenamento?" L'uomo di mezz'età alzò lo sguardo dal tavolo da gioco.


"Sì!"


"Vuole allenare un metodo di coltivazione o dei Concetti e delle Leggi?"


Lin Ming rimase sbalordito. "Esistono aree di allenamento in cui posso allenare dei Concetti e delle Leggi?"


"Eheh, le aree di allenamento della Pagoda del Cielo sono molto più varie di quanto possa immaginare e molto più preziose. Solo che la sua autorità è troppo bassa e non ha il diritto di sapere altro. Ecco, guardi questa tavoletta di giada."


L'uomo di mezz'età porse una tavoletta al ragazzo.


Quando Lin Ming ci riversò la sua coscienza, vide le informazioni sulle varie aree di allenamento. Più guardava e più ne rimaneva sbalordito. A parte queste aree per cui non aveva i requisiti per entrare, solo queste erano sufficienti a scioccarlo.


L'area di allenamento per i metodi di coltivazione era una stanza a diverse migliaia di piedi di profondità nella fonte dell'energia infernale. Lì era così ricca che un normale praticante di arti marziali non sarebbe potuto resistere.


Non solo, c'erano diverse aree per allenare le proprie tecniche d'attacco. La Pagoda del Cielo aveva molte formazioni offensive in cui si potevano affrontare ogni genere di avversario formato da energia.


Ma questi due tipi non erano i più rari. Le aree di pratica più rare erano quelle per i Concetti.


Nella Pagoda del Cielo c'erano strane terre in cui si potevano affinare i propri sensi toccando la fonte di un Concetto. Ad esempio se qualcuno fosse entrato in un posto per comprendere il Concetto di Fuoco, avrebbe potuto toccare la fonte delle fiamme lì. Era un'esperienza incredibilmente mistica!


<em>'Mi chiedo chi abbia costruito la Pagoda del Cielo, ha così tanti posti meravigliosi e strani. Solo ciò che è elencato in questa tavoletta è estremamente prezioso, figuriamoci tutti gli altri posti che non sono inclusi nella tavoletta. Capisco perché così tanti giovani rischiano la vita per rimanere nel terzo piano della Pagoda del Cielo. Le risorse qui sono troppo impressionanti.'</em>


<em>'Ogni due mesi devo partecipare ad un incontro. Spesso in battaglia morirà qualcuno. Non solo, non ci sono avversari deboli qui. Sotto questa pressione è facile avanzare di livello. Figuriamoci in questo posto che ha anche modi unici per coltivare!'</em>


Lin Ming sospirò. La Pagoda del Cielo era davvero un paradiso per i giovani d'élite. Ma allo stesso tempo era anche una tomba. Coloro che potevano sopravvivere qui avrebbero potuto rompere il loro bozzolo e rinascere come farfalle, ma quelli che fallivano sarebbero morti.


Era proprio come avere un piede in paradiso e l'altro all'inferno!


Mentre Lin Ming era assorto, l'uomo di mezz'età che stava giocando a scacchi mise da parte la tavoletta di giada e disse pigramente:"Ha scelto?"


"Sì." A Lin Ming sembrò un po' strano quest'uomo di mezz'età. c'erano pochissimi umani nella Pagoda del Cielo; era raro trovare anche uno o due responsabili del genere. Questo solo avrebbe dovuto rendere l'atteggiamento dell'uomo un po' più caloroso, eppure sembrava impaziente. Era perfino freddo mentre gli parlava delle diverse aree di allenamento.


"Cos'ha scelto?" L'uomo di mezz'età tirò fuori una tavoletta di giada vuota, pronto a registrare.


"Scelto un'area di allenamento per i Concetti. Ne voglio una per il Concetto di Spazio o di Tempo..."


Mentre le menzionava, l'uomo di mezz'età guardò Lin Ming con sorpresa. Erano concetti elusivi e incredibilmente difficili da capire. Normalmente un umano non avrebbe avuto la possibilità di entrare in contatto con questi concetti. Questo ragazzo aveva davvero compreso i Concetti di Spaio e Tempo?


"Non esistono!"


Rifiutò l'uomo di mezz'età. Non erano definiti concetti elusivi per niente. Non era facile mostrare i misteri dello spazio e del tempo. Perfino la Pagoda del Cielo non aveva le risorse per farlo, altrimenti, anche se i Concetti di Spazio e Tempo non si sarebbero diffusi per tutto il terzo piano, quei talentuosi elfi avrebbero già capito questi concetti.


"Cos'avete?"


"Abbiamo i Concetti per i cinque elementi principali, metallo, legno, acqua, fuoco e terra. Abbiamo i Concetti di vento fulmine e anche dei Concetti derivati come quello di Paesaggio, Nuvole di Ghiaccio, Nebbia... e così via!"


Alla fine gli ultimi erano delle semplici variazioni dei cinque Concetti principali. Nonostante potessero aumentare la propria forza, il loro potenziale di crescita era limitato.


I Concetti che potevano davvero raggiungere il picco erano quelli più elementari che servivano come fondazione. Questo includeva i Concetti più avanzati come il Concetto di Spazio e Tempo, di Annientamento, dell'Immortalità...


Ma la Pagoda del Cielo non aveva questi Concetti mistici.


<em>'Non ho abbastanza autorità? Il Concetto di Annientamento di Xing Tian dovrebbe essere stato appreso nella Pagoda del Cielo...'</em> Pensò Lin Ming.


"Ha scelto?" Chiese con impazienza l'uomo di mezz'età.


"Sì. Scelgo... il Concetto di Fulmine!"


Lin Ming non scelse il Concetto di Fuoco, né quello di Vento, invece aveva scelto il Concetto di Fulmine!


Prima, quando Lin Ming era entrato nel Mistico Regno della Divina Fenice, aveva già ottenuto molte intuizioni riguardo al Concetto di Fuoco. Non c'era bisogno di menzionare quello di vento, Lin Ming l'aveva studiato fin dall'inizio.


Era solo il Concetto di Fulmine che non aveva ancora toccato.


In termini di comprensione, si poteva dire che Lin Ming avesse un grande vantaggio. Se non si fosse approfittato di questa opportunità, allora sarebbe stato uno spreco.


"Un punto massacro e 20 Cristalli di Sangue di di alta qualità ogni dieci giorni. Questo è il suo gettone." L'uomo di mezz'età gli diede un gettone e una tavoletta di giada che indicava la posizione dell'area di allenamento.


Un punto massacro e 20 Cristalli di Sangue di di alta qualità erano davvero costosi. Al terzo piano guadagnare punti massacro era molto più difficile che al secondo. Questo perché i praticanti di arti marziali qui erano molto più potenti.


Per un'area di allenamento per i concetti doveva usare un punto massacro ogni dieci giorni. Se un praticante di arti marziali avesse combattuto una volta ogni due mesi, allora sarebbe stato impossibile guadagnarne a sufficienza.


Lin Ming prese la tavoletta di giada e uscì dall'ufficio di registrazione. dopo aver superato una formazione di trasmissione minore, Lin Ming arrivò a destinazione: l'area di allenamento per il Concetto di Fulmine.


.....


Lin Ming all'inizio aveva pensato che sarebbe stata simile ad una camera nascosta, ma quando entrò fu colto di sorpresa; gli sembrò di essere arrivato in un altro mondo.


Questo era uno spazio incredibilmente vasto. Nel cielo c'erano dei piccoli e degli enormi massi fluttuanti. Su questi macigni cresceva perfino della vegetazione. Da lontano sembrava uno spettacolo un po' cupo.


Nel cielo c'era una tenda di luce che si estendeva all'orizzonte. questi raggi si estendevano per decine o anche centinaia di chilometri. Erano imprevedibili e misteriosi e sembravano dei fiumi nel cielo, era incredibilmente belli.


Mentre si avvicinava, Lin Ming scoprì che questi fiumi blu erano composti da energia Origin di tipo fulmine.


Invece che trasformarsi in fulmini, questa energia scorreva come un fiume di luce che conteneva innumerevoli e profondi significati.


Lin Ming ne fu esterrefatto:"È davvero la Pagoda del Cielo?"


Non poté trattenersi dal fare questa domanda. Dalle dimensioni della Pagoda del Cielo sarebbe stato impossibile che esistesse uno spazio così vasto. Quindi doveva essere entrato in una formazione o forse era stato mandato fuori dalla Pagoda del Cielo.
                                


                                



