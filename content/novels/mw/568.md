---
weight: 5680
title: Capitolo 568 – Stile Originale
pubDate: 2025-12-15T08:37:10.238Z
tags:
    - mw
---


<strong><em>CAPITOLO SPONSORIZZATO ringraziamo Pierpaolo</em></strong>
<em>105 Capitoli in coda, 0/5</em>
da editare
<em>-Schadenfreude</em>


Lin Ming aveva una buona comprensione delle formazioni del Regno Divino. Se questo vasto spazio fosse stata una formazione illusoria, allora anche se non fosse riuscito a romperla, si sarebbe reso conto se fosse vero o no ciò che vedeva.


Ma non riusciva a vedere alcun segno di una formazione.


"Questo è un vero spazio! Forse sono uscito dalla Pagoda del Cielo o questo è un mondo in miniatura. Potrebbe essere stato sigillato e compresso da qualcuno dai poteri sovrannaturali!"


Lin Ming sussultò pensando a questa possibilità. Quando aveva superato la formazione di trasmissione non aveva sentito alcuno stordimento. Questa era una prova sufficiente del fatto che fosse una formazione a corta distanza. Quindi probabilmente era ancora nella Pagoda del Cielo.


C'era un mondo in miniatura all'interno della Pagoda del Cielo!


Nonostante il suo anello spaziale potesse essere considerato un mondo in miniatura, era estremamente instabile. Poteva durare per poche centinaia di migliaia di anni e non era capace di contenere creature viventi.


Era un concetto completamente diverso dalla dimensione stabile che aveva davanti.


Che forza immensa era necessaria per creare un mondo sigillato che conteneva anche i principi delle Leggi e dei Concetti?


Lin Ming si rendeva conto sempre di più che la Pagoda del Cielo era pieno di misteri, pareva ci fosse un segreto incredibile dietro.


Naturalmente questo non era qualcosa che potesse riguardarlo dato il suo livello, quindi poté solo sospirare al pensiero.


Ora comprendere il potere delle Leggi era la cosa più importante.


Mentre fluttuava lentamente verso questi fiumi blu di luce, immerse la sua percezione in essi. Lin Ming riuscì a sentire chiaramente gli elementi fondamentali del fulmine contenuti al loro interno.


I fiumi di luce blu erano composti completamente da energia Origin del fulmine, ma non c'era una sola scarica elettrica. Poteva essere definita la fonte primaria del fulmine nel suo stato più primitivo.


Un Concetto era una regola. In questo mondo nulla poteva disubbidire a queste regole. Col passare degli anni, i cambiamenti delle stelle, il seme che cresceva per diventare un albero, la vita e la morte dei mortali, tutto quanto era inseparabile da queste regole fondamentali.


Una goccia d'acqua. Un granello di sabbia.


Ogni cosa conteneva il potere delle Leggi.


Qualcosa che sembrava semplice in realtà poteva essere complicata. Se si fosse svelata la base di questi principi, si poteva ridurre la complessità di un concetto...


Lin Ming si sedette a gambe incrociate lungo la riva del fiume di luci blu entrando in meditazione. La sua coscienza si integrò completamente nel fiume. Il Seme del Dio Blasfemo iniziò a tremare e innumerevoli fili di energia Origin di tipo fulmine iniziarono a fluire nel corpo di Lin Ming tramite i suoi punti di agopuntura.


Lentamente il corpo del ragazzo si immerse nel fiume di luce. Entrò direttamente a contatto con l'energia lasciando che lo inondasse.


Lin Ming aprì completamente i suoi meridiani e i suoi punti di agopuntura. Aveva perfino aperto il più possibile la Porta del Riposo che aveva tracciato lasciando che l'energia Origin scorresse con intensità attraverso i suoi arti e le sue ossa. Grazie all'esistenza del Seme del Dio Blasfemo, l'energia Origin di tipo fulmine non ferì affatto Lin Ming...


Non era un'azione che un praticante di arti marziali avrebbe osato fare. Nemmeno uno con un grado di fusione di ottavo o nono livello avrebbe potuto farlo!


L'energia Origin di tipo fulmine era rinomata per la sua natura selvaggia e brutale. Se uno desiderava entrare in questo fiume, avrebbe dovuto proteggere il suo corpo con la vera essenza, altrimenti gli organi e i meridiani non sarebbero riusciti a resistere al battesimo dell'energia.


Per quanto riguarda abbassare le difese ed entrare in contatto diretto con il fulmine, chi avrebbe potuto farlo per percepire i misteri di questa energia?


Solo Lin Ming avrebbe potuto immergersi in questo mare di energia Origin di tipo fulmine e usare questo metodo per comprendere il Concetto di Fulmine.


Così fluttuò nel fiume di luce blu senza accorgersi del passare del tempo.


Rimase così per diverse decine di giorni, sembrava che fosse diventato una scintilla di energia Origin di tipo fulmine che solcava il cielo fondendosi con l'oceano blu.


"Questo è..."


"Yin... Yang..."


Lin Ming disse a bassa voce queste parole. In origine... l'energia Origin di tipo fulmine era divisa in Yin e Yang, negativo e positivo.


Yin e Yang si limitavano e si supportavano a vicenda. Quando l'energia Origin negativa di tipo fulmine si scontrava con quella positiva, avrebbero creato un tuono!


La cosiddetta corrente elettrica non era nient'altro che l'energia Origin Yin e Yang che scorreva insieme.


Lin Ming sentì il Seme del Dio Blasfemo vibrare. Quando aprì gli occhi, le sue pupille brillarono, come delle saette in un cielo buio come la notte.


"Il potere dello Yin e dello Yang... questa è la fonte del potere del fulmine!"


Lin Ming tirò fuori la Lancia della Cometa Viola. Mentre il Bambù Spirituale dell'Elettricità Viola, l'energia del fulmine iniziò ad agitarsi formando un lieve vortice viola.


In origine quel tipo di bambù era una pianta spirituale che cresceva in un ambiente fatto di energia di tipo fulmine. Qui non era diverso da un drago del fiume in mezzo al mare. L'asta della Lancia della Cometa Viola iniziò ad emettere grida di entusiasmo.


Lin Ming si riempì di spirito combattivo. L'energia fluì nel suo corpo. Doveva rilasciarla!


"Via!"


Lin Ming colpì. Ma in quel momento l'energia attorno alla Lancia della Cometa Viola non era più composta da Sigilli Bevitori di Sangue, ma da fulmini!


Il Concetto di Fulmine si era fuso perfettamente in questo colpo!


"Massacro!"


Con tutta la sua volontà e il potenziale concentrato nella Lancia della Cometa Viola, il Seme del Dio Blasfemo in Lin Ming iniziò ad ululare. La Divina Anima del Tuono Demoniaca sfrecciò in avanti mischiandosi con la sua arma!


In quel momento sembrava che il ragazzo fosse diventato l'incarnazione del fulmine. L'umano e la lancia agirono come se fossero una cosa sola. La rapidità di questo colpo raggiunse un livello terrificante.


L'aria fischiò.


<em>Woosh!</em>


In quel momento un bagliore viola squarciò il cielo. A cento chilometri di distanza brillò una luce e il cielo sembrò essere ridotto a pezzi da questo fulmine. Lin Ming e la Lancia della Cometa Viola erano diventati l'incarnazione del fulmine e agitarono tutta l'energia Origin di questo mondo. Il potere e la velocità di questo colpo erano sbalorditivi!


"Questa mossa..." Lin Ming si fermò all'improvviso con lo sguardo che brillava per l'entusiasmo. Con il Seme del Dio Blasfemo come fondamento, aveva utilizzato tutta la vera essenza e il potere del fulmine nel suo corpo, integrato l'Anima del Tuono nella punta della sua lancia e aveva agitato l'energia Origin di tipo fulmine... così la sua velocità e la sua energia erano arrivati al limite!


Questa era la mossa che aveva ideato!


Solo un grande maestro di arti marziali poteva creare una sua tecnica! Questo era il primo stile originale di Lin Ming. Naturalmente questa mossa che aveva creato aveva utilizzato l'Arte della Grande Alabarda Sanguigna e l'abilità arcana della Forza del Dio Blasfemo come supporto.


Con la coltivazione del ragazzo, la forza di questa mossa non avrebbe dovuto essere troppo grande, ma quelle due abilità come base, il potere di questa tecnica era diventato terrificante! Era un'abilità creata grazie ad un colpo di fortuna e all'ispirazione.


In un certo senso non poteva essere copiata; era una mossa che apparteneva solo e soltanto a Lin Ming. Era impossibile che gli altri apprendessero questa mossa a meno che non avessero il Seme del Dio Blasfemo e la Divina Anima del Tuono Demoniaca.


"Questa è la prima abilità che ho ideato. Nonostante mi sia riferito allo stile di altre persone, quale grande maestro non si è ispirato ad altri rari metodi di coltivazione per creare la propria tecnica? Questo è un ottimo punto di inizio!"


Non importava quanto fossero potenti le mosse degli altri, provenivano comunque da un estraneo.


Questa sorta di eredità veniva creata partendo da situazioni particolari. Questa abilità sarebbe stata più adatta al suo creatore e nelle sue mani avrebbe mostrato la sua forza più grande.


Se gli altri l'avessero usata, la sua forza sarebbe diminuita. Una tecnica originale invece era diversa, la persona che l'aveva creata poteva utilizzare tutto il suo potere.


'<em>La lancia contiene un Concetto intrinseco che ha fatto aumentare il suo potere d'attacco. Questo è quasi tutto grazie al Seme del Dio Blasfemo. Questa Forza del Dio Blasfemo è davvero un'abilità sovrannaturale. E pensare che avevo un tesoro del genere e non sapevo come usarlo; è stato un tale spreco!</em>'


Pensò con amarezza Lin Ming. Ma in realtà non poteva essere davvero biasimato. Questa Forza del Dio Blasfemo era un'abilità sovrannaturale che esisteva al di fuori del sistema di coltivazione normale. Provare a percepirlo attraverso la meditazione senza alcun aiuto o riferimento non era facile. Inizialmente, quando aveva trovato la Forza del Dio Blasfemo nell'antico sito, l'esperto del Regno Divino non aveva avuto abbastanza tempo per meditarci sopra e alla fine era morto durante l'assedio nella Terra Sacra Verdant Feather.


"Questa è la mia prima tecnica originale. Con la Lancia della Cometa Viola come mezzo e il Fulmine Divino come avanguardia, posso trasformare il mio corpo in un fulmine, fondendo il corpo con la lancia. Chiamerò questa mossa Fulmine Inseguitore!" Dopo aver creato un'abilità era necessario darle un nome. Fulmine Inseguitore era appropriato. La velocità di questa tecnica era simile a quella di un fulmine!


"Fondendo il Concetto di Fulmine con la via del massacro, ho creato il mio Fulmine Inseguitore, ma che dire delle altre mosse di lancia?" Pensando a questo, gli occhi di Lin Ming brillarono.


.....


Mentre Lin Ming stava comprendendo il concetto di Fulmine, un diavolo stava pranzando in un ristorante al terzo piano. Giocava con il ventaglio nelle sue mani con un sorriso apatico sul volto:"È stato stabilito l'ordine dell'incontro, sai chi è il tuo avversario?"


Questo diavolo era Kai Yang, uno dei Demoni Sette Stelle. Il grande demone gigante di fronte a lui era Hong Zhong. Quando sentì la sua domanda, lo sguardo del demone gigante si illuminò:"Sir Kai Yang sa qual è il mio avversario?"


Le regole della Pagoda del Cielo stabilivano che un praticante di arti marziali del terzo piano doveva partecipare ad un incontro ogni due mesi. Si poteva trovare il proprio avversario o lasciare che la Pagoda del Cielo trovasse un avversario di livello simile. La maggior parte dei praticanti di arti marziali erano occupati a coltivare, quindi gli incontri erano per lo più gestiti dalla Pagoda del Cielo. Per questo un praticante di arti marziali poteva non sapere l'identità del suo avversario fino al giorno dello scontro.


Questo impediva anche ad entrambe le parti di informarsi sull'avversario. Se uno avesse saputo chi era il proprio sfidante, si sarebbe potuto preparare in tempo. Naturalmente questo era un grande vantaggio per un coltivatore.


"Eheh, naturalmente lo so." Kai Yang sorrise. Aveva giurato fedeltà al Grande Lord Heian. Nella Pagoda del Cielo era come avere accesso alle più grandi risorse. Indagare sull'identità di un avversario era facile.


L'avversario di Hong Zhong era proprio Lin Ming.


Beh, ad essere precisi, Kai Yang aveva prima indagato sul ragazzo e poi aveva scoperto che avrebbe dovuto affrontare questo grosso demone gigante.


Kai Yang bevve un po' di vino e disse languidamente:"Non solo lo conosco, ma ho anche portato un disco di battaglia del suo incontro e dei dettagli su di lui."


Il grande demone gigante ne fu sbalordito e poi si rallegrò. Poi gli venne in mente qualcosa e mostrò un'espressione piena di amarezza. Disse:"Sir Kai Yang vorrebbe qualche mio oggetto? Perché mi darebbe queste informazioni? Sono solo un pover'uomo."


"Ahah!" Kai Yang rise mentre dava una pacca sulla spalla di Hong Zhong. "Non c'è bisogno di lamentarsi. Sei comunque uno dei cinquanta migliori maestri del terzo piano. Non solo, so anche che stai nascondendo la tua forza. In realtà con le tue abilità potresti arrivare tra i primi 30!"


Nel terzo piano della Pagoda del Cielo c'erano 300-400 praticanti di arti marziali. Un guerriero come Hong Zhong era sicuramente di grado superiore.
                                


                                



