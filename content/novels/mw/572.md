---
title: Capitolo 572 - Velocità d'Attacco Estrema
pubDate: 2025-12-15T08:37:10.239Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsu'</em></strong>
<em>101 Capitoli in coda, 0/5</em>
da editare
<em>-Schadenfreude</em>


Gli insetti demoniaci caricarono in avanti con le loro corna vibranti. La loro aura era scioccante!


Lin Ming diede un'occhiata a Hong Zhong. La sua espressione era maligna, c'era anticipazione nei suoi occhi mentre gli insetti avevano formato uno scudo dietro di lui.


Lin Ming sogghignò. Queste creature erano davvero dure, certamente, ma naturalmente questo non valeva per la protezione che fornivano!


Facendo un passo avanti, il fulmine della Lancia della Cometa Viola si ritorse su sé stesso. Tre saette dai colori diversi si fusero perfettamente con l'arma di Lin Ming.


Con il supporto del Bambù dell'Elettricità Spirituale Viola, la potenza di questo attacco aveva raggiunto il limite.


Concetto di Fulmine – Fulmine Inseguitore!


Lin Ming svanì. L'uomo e la lancia erano diventati una cosa sola, trasformandosi in una saetta ardente che si arcuava in avanti!


Naturalmente l'attacco degli insetti demoniaci dorati fallì!


In quel momento sembrò che il suono fosse stato inghiottito. Lin Ming era diventato un maestro di lancia impareggiabile. Si era fuso con la sua arma!


<em>Cha!</em>


Lin Ming si trasformò in una corrente elettrica che infilzò lo scudo degli insetti!


La velocità di questo attacco era troppo stravolgente. Perfino molti dei praticanti di arti marziali presenti non avevano visto cos'era accaduto. Tutto ciò che videro fu un bagliore e il rumore di qualcosa che si rompeva. Decine di insetti demoniaci erano stati scaraventati all'indietro.


Hong Zhong era più che scioccato. Spalancò gli occhi gridando e brandì la sua lancia!


Tuttavia... era troppo tardi!


<em>Puff!</em>


Con un lieve rumore, tutto il potenziale di Hong Zhong fu distrutto. Il demone gigante era rimasto fermo sul posto, immobile come una statua, ma Lin Ming era già apparso a cento piedi di distanza da lui, come se si fosse teletrasportato lì.


<em>Zizi!</em>


C'erano ancora delle scariche elettriche sul corpo di Lin Ming. La luce della Lancia della Cometa Viola era troppo abbagliante. Visto che il suo attacco era stato troppo veloce, era apparsa una crepa di diverse centinaia di piedi sotto Lin Ming. Hong Zhong invece si era irrigidito e il suo sguardo si era spento. Aveva ancora una postura difensiva, la sua lancia era parzialmente sollevata.


Di fronte a lui c'era un buco grosso quanto un uovo nello scudo di insetti e guardando oltre, questo foro era proprio all'altezza della gola di Hong Zhong.


Lì c'era un buco simile, aveva trapassato la sua nuca! Tutta la carne attorno a quell'area era stata carbonizzata.


Le ossa della sua gola erano state distrutte con un solo colpo!


Lin Ming non aveva trapassato direttamente quegli insetti, invece aveva mirato tra gli spazi tra le creature. Un avolta che avesse distrutto questa connessione, naturalmente sarebbero stati deviati dall'attacco.


Nonostante gli insetti avessero un corpo resistente, le aree in cui si connettevano non erano così forti.


L'abilità difensiva delle creature consisteva nella loro versatilità, avrebbero potuto formare uno scudo attorno al praticante di arti marziali, ma se la rapidità di un attacco avesse superato il loro tempo di reazione, allora non avrebbero potuto fare nulla.


Dopo aver trapassato lo scudo di insetti, Lin Ming aveva colpito la gola di Hong Zhong.


Non aveva potuto fare nulla per resistere.


Era stato troppo veloce!


Fulmine Inseguitore aveva fuso il Concetto di Fulmine con l'Arte della Grande Alabarda Sanguigna. Questo era un colpo in cui Lin Ming aveva riversato la sua volontà e il suo slancio. In tutto il suo repertorio, era l'attacco più veloce!


In quanto a leggi, il fulmine era ancora più rapido del vento!


Lin Ming non voleva rivelare questo asso nella manica, ma in confronto a bruciare il sangue dell'Antica Fenice o usare le Otto Porte Nascoste, Fulmine Inseguitore era la mossa più adatta.


I praticanti di arti marziali attorno non ebbero il tempo di reagire, anzi la maggior parte di loro non si era resa conta di ciò che era accaduto. Avevano visto solo un lampo e Lin Ming che sembrava essersi teletrasportato a cento piedi di distanza. E all'improvviso era apparso un buco nella gola di Hong Zhong!


"Hong Zhong... è morto?!"


Hong Zhong stava vincendo, ma in un batter d'occhio, senza che passasse un solo respiro di tempo, l'esito dello scontro si era ribaltato completamente! Era una velocità a cui nessuno aveva potuto reagire!


Quando Lin Ming si era difeso dalla Soppressione del Santuario Celeste di Hong Zhong, la gente si era già aspettata che il ragazzo avrebbe vinto, ma nessuno aveva pensato che l'avrebbe fatto così velocemente, con una mossa sorprendente per cui non era stato necessario meno di un secondo!


"Che attacco incredibilmente rapido! La sua velocità è terrificante. Se combattessi contro Lin Ming in futuro, devo stare attento a questa mossa!"


"Nel momento in cui ha attaccato, sembrava aver squarciato il vuoto stesso!"


Un attacco a sorpresa avrebbe ottenuto l'effetto maggiore. Se gli altri fossero stati preparati, naturalmente l'esito non sarebbe stato lo stesso.


Nell'arena, Muk Gu sospirò di sollievo. Sorrise con amarezza e scosse la testa. Si era preoccupato per nulla:"Forse... questo non è il limite di Lin Ming."


"Lin Ming è una persona che sa cosa sta facendo. Quando era nel secondo piano, non aveva ancora padroneggiato questo attacco, ma dopo essere andato in isolamento a porte chiuse per otto mesi e ad aver trascorso altri due mesi al terzo piano, ci è riuscito. Un totale di dieci mesi. Se non avesse fatto enormi progressi, allora perché sarebbe salito?"


Il cadavere di Hong Zhong si accasciò a terra. Gli insetti demoniaci invece continuarono a ronzare. Senza il controllo di Hong Zhong, volarono sul posto senza scopo.


Lin Ming sporse una mano e prese la borsa degli insetti appesa alla cintura di Hong Zhong.


"Entrate!"


In origine sarebbe stato impossibile per lui prendere il controllo di questi insetti demoniaci, ma ora, dato che non erano più sotto il controllo di qualcuno, avrebbe potuto prenderli facilmente.


Con un cenno, decine di insetti demoniaci volarono nella borsa!


"Vuoi morire!"


Nell'arena, Kai Yang si infuriò!


<em>Woosh!</em>


Balzò nell'arena. Brandì la sua spada affilata caricando verso Lin Ming.


"Uh?"


Gli occhi del ragazzo brillarono di luce fredda. Usò il Roc Dorato che Squarcia il Vuoto scomparendo istantaneamente.


<em>Bang!</em>


Il terreno metallico tremò con violenza. Kai Yang aveva creato un buco nel palco. Lin Ming fluttuò giù per diverse decine di piedi. Brandì la sua Lancia della Cometa Viola e puntò l'arma verso Kai Yang!


"Fermo!"


Un arbitro vestito di nero sbuffò freddamente e andò al centro del palco. "Nessuno può interrompere un incontro, altrimenti sarebbe un'infrazione alle regole della Pagoda del Cielo!"


Kai Yang fece un respiro profondo. Le leggi della Pagoda del Cielo non potevano essere violate; nemmeno i Grandi Lord facevano eccezione. Soppresse il suo intento omicida e gridò freddamente:"Ragazzo, consegnami quella borsa di insetti!"


"Divertente!" Lin Ming sogghignò:"Se uccido qualcuno, allora tutti i suoi averi appartengono a me. A parte il loro gettone di entrata, è tutto mio! Queste sono le regole della Pagoda del Cielo; dimmi esattamente cosa avrei fatto di male? Perché dovrei darti qualcosa? Volevi usare qualcuno per uccidermi, ma ora che è morto come posso ridarti l'arma che gli hai prestato? È davvero così facile?"


"Tu!!" Gli occhi di Kai Yang brillarono con luce fredda:"Bene! Sei proprio bravo!"


Kai Yang sollevò il suo abito. Con un ronzio, gli altri insetti demoniaci a mezz'aria volarono da lui. Tuttavia, visto che gli insetti nella borsa di Lin Ming erano in uno spazio diverso, non potevano ricevere gli ordini di Kai Yang, quindi naturalmente era impossibile che tornassero a lui.


Lin Ming non poteva impedirlo, non aveva la possibilità di controllare gli insetti demoniaci.


Lin Ming guardò l'arbitro e disse freddamente:"Arbitro, secondo le regole della Pagoda del Cielo, non fa parte del mio bottino?"


"Questo..."


L'arbitro mostrò un'espressione inquieta. Esitò per un momento ma poi rimase in silenzio.


"Lin Ming! Sei più avido di un serpente! Vuoi anche questi? Scordatelo!" Kai Yang era infuriato.


Lin Ming lo guardò freddamente senza parlare. In quel momento discutere era inutile e anche combattere era proibito. In tal caso tanto valeva non ribattere. Tutti potevano vedere cos'era successo. In futuro sarebbe stato tutto deciso nell'arena.


"Lin Ming, farai meglio a non uscire dalle zone in cui è proibito combattere. Altrimenti ti ucciderò!"


Disse Kai Yang con ferocia. Non aveva più intenzione di restare nell'arena. Se ne andò velocemente.


Dopo che uscì, tutti rimasero in silenzio senza osare fare un suono. L'atmosfera era gelida.


Ma alcuni stavano sussurrando.


"La persona che ha prestato gli insetti demoniaci dorati a Hong Zhong era Kai Yang. Ora che Hong Zhong è morto, è ragionevole che Lin Ming li prenda!"


"Ha prestato un coltello per uccidere qualcuno, ma dopo che è stato sconfitto, pretendeva che gli fosse restituito. Crede davvero che il mondo funzioni così? Kai Yang è fin troppo presuntuoso!"


"Che si può fare? Lin Ming è solo un nuovo arrivato, mentre Kai Yang è un sottoposto di un Grande Lord. Se può sopportare, allora dovrebbe farlo. Inoltre Lin Ming ha ottenuto diverse decine di insetti demoniaci dorati. Ma se vuole allevarli non sarà semplice."


Lin Ming ignorò le discussioni del pubblico. Prese l'anello spaziale di Hong Zhong e con un cenno mandò il Fulmine Malvagio Nemesi del Sangue per prendere l'essenza di sangue del corpo condensandolo in un Sigillo Bevitore di Sangue.


In quel momento anche l'energia infernale di Hong Zhong passò a lui. Era appartenuta ad un Demone a Sei Ali. La densità di questa energia era altissima. Dopo che si precipitò nel corpo di Lin Ming, il suo Tatuaggio Demoniaco divenne sempre più nitido. Le prime tre paia di ali si erano già formate, ma il quarto sarebbe stato molto più difficile.


Dopo aver assorbito un'enorme quantità di energia infernale da Hong Zhong, il quarto paio si era più o meno condensato. Era negli stadi intermedi di un demone a sei ali. Quando il quarto si fosse condensato, allora sarebbe diventato un demone a otto ali.


Una volta riuscito, la sua velocità di coltivazione nella via demoniaca sarebbe aumentata ulteriormente.


Il personale scese in campo e trascinò via il corpo di Hong Zhong.


L'arbitro sorrise con imbarazzo a Lin Ming e disse:"Congratulazioni per la sua vittoria. Hong Zhong in origine aveva una serie da 95 vittorie. Dopo che lo ha ucciso dovrebbe ottenere una serie da dieci vittorie, ma, a causa della differenza tra la sua serie e quella di Hong Zhong, la sua serie ora è diventata di 65 vittorie."


"Allo stesso tempo ha anche ottenuto nove punti massacro dopo aver interrotto la sua serie vincente e un altro per aver raggiunto una serie da 60 vittorie. Questo fa un totale di 10 punti massacro."


La serie vincente di Lin Ming in origine era a 52. Dopo questo incontro era arrivata a 62.


Dato che la sua serie di vittorie era inferiore a 65, era arrivata a quel punto.


"Dopo questo incontro può coltivare per due mesi. Se non interromperà in tempo il suo isolamento, allora dovrà recuperare gli incontri che ha perso quel giorno. Devo congratularmi con il giovane eroe Lin e augurarle un brillante futuro." Disse con un sorriso l'arbitro.


"Capisco." Rispose Lin Ming. Si girò e se ne andò diretto all'area di allenamento.


Il terzo piano della Pagoda del Cielo riceveva nuovi arrivati ogni mese e allo stesso modo ne scomparivano diversi. Queste persone potevano essere morte o essersene andate.


Si poteva uscire dalla Pagoda in ogni momento, ma c'era un'enorme quantità di praticanti di arti marziali disposti a rischiare la vita per rimanere a causa delle risorse di coltivazione e alla pressione di questo ambiente. Era unico nel suo genere.


Stavolta Lin Ming si diresse verso un'altra area di allenamento. Quella... del Concetto di Fuoco.
                                


                                



