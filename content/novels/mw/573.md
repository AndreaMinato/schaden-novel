---
weight: 5730
title: Capitolo 573 – La Strada di un Maestro di Arti Marziali
pubDate: 2025-12-15T08:37:10.239Z
tags:
    - mw
---


<strong><em>CAPITOLO SPONSORIZZATO ringraziamo Da Zangetsu'</em></strong>
<em>100 Capitoli in coda, 0/5</em>
da editare
<em>-Schadenfreude</em>


Il terzo piano della Pagoda del Cielo, area di allenamento.


Stavolta l'area in cui Lin Ming era arrivato era quella... del Concetto di Fuoco!


Anche allenarsi qui sarebbe costato un punto massacro ogni dieci giorni. Al momento Lin Ming aveva molti punti massacro, quindi poteva rimanere qui quanto desiderava.


Dopo essere entrato aveva visto una grande distesa di spazio. Di fronte a lui la terra era piena di rocce rosso scuro che si estendevano all'orizzonte.


Tra di esse crescevano piante sconosciute. Queste piante emanavano una potentissima e pura energia Origin di tipo fuoco. Non troppo lontano c'era un flusso cremisi che scorreva. Da lontano sembrava lava, ma ad un'occhiata più attenta si notava che era composto da energia Origin di tipo fuoco. Soffiava un vento ardente, solo questo calore era più alto della lava, sarebbe stato sufficiente a bruciare la pelle.


"Questo posto è... un po' simile al Mistico Regno della Divina Fenice."


Quando era entrato nel Mistico Regno della Divina Fenice, anche lì Lin Ming aveva percepito il Concetto di Fuoco tramite la meditazione. Ora avrebbe ripetuto di nuovo quell'esperienza.


Questo fiume di energia Origin di tipo fuoco sembrava semplice, ma in realtà ogni onda di esso conteneva la Legge del Fuoco.


Lin Ming si sedette su una roccia che fluttuava sul fiume per poi usare l'intento marziale etereo. Si concentrò completamente nella comprensione del Concetto di Fuoco.


Lentamente Lin Ming entrò in questo fiume di energia Origin di tipo fuoco.


Una vasta energia di tipo fuoco si riversò nel corpo del giovane partendo dai suoi punti di agopuntura. Scelsero un percorso casuale per i suoi meridiani per poi disperdersi tra i pori della sua pelle.


Una lieve traccia di essenza e di comprensione rimasero nel corpo di Lin Ming. Mentre era nel fiume di energia, il ragazzo perse la cognizione del tempo...


"Calore ardente... questo è il movimento dell'energia Origin di tipo fuoco. Più veloce andrà, più impatto avrà e più alta sarà la sua temperatura. Se posso riprodurre la stessa situazione con la vera essenza, allora anche il potere del fuoco aumenterà..."


Questa era una parte della verità che Lin Ming aveva compreso, ma ora stava approfondendo ancora di più questa verità!


Lin Ming non sapeva per quanto tempo era rimasto seduto a meditare. La Lancia della Cometa Viola sembrava essere uscita dal suo anello spaziale come se avesse una mente propria. L'energia Origin di tipo fuoco fu agitata dal Wutong del Fuoco, brillava!


La lancia si mosse più e più volte. L'energia Origin di tipo fuoco si precipitò in ogni direzione partendo dal corpo di Lin Ming e poi si fuse nell'arma. Con il supporto del Wutong del Fuoco, la sua potenza arrivò ad un altro livello!


dopo aver toccato la soglia della Porta del Riposo, la resistenza di Lin Ming era aumentata di molto; quasi non sentiva fatica. Non sapeva per quanto tempo aveva danzato per la sua lancia, ma lentamente nel tempo la sua comprensione aumentava sempre di più.


<em>Se posso combinare il Concetto di Fuoco con l'Arte della Grande Alabarda Sanguigna, come ne uscirebbe? Se potessi fondere il concetto di Fuoco e di Fulmine insieme per poi riversarlo nell'Arte della Grande Alabarda Sanguigna, cosa ne uscirebbe fuori?</em>


Mentre ci pensava, Lin Ming si entusiasmò. Non vedeva l'ora di provarlo.


Combinare uno qualunque dei cinque Concetti elementali insieme era incredibilmente difficile. Questo perché normalmente un praticante di arti marziali avrebbe avuto solo un tipo di fisico. I praticanti di arti marziali dal doppio attributo erano praticamente tutti svaniti!


Anche se avessero avuto un fisico del genere, non sarebbe stato facile fondere i Concetti insieme! Ma Lin Ming aveva il Seme del Dio Blasfemo e la sua compatibilità di fusione con il fulmine e il fuoco aveva raggiunto un livello terrificante. Per questo ora aveva reso possibile l'impossibile!


Se si fosse limitato a fondere il Concetto di Fuoco nella lancia, allora avrebbe creato una mossa allo stesso livello di Fulmine Inseguitore, ma se avesse fuso il potere del fulmine e del fuoco insieme, allora avrebbe creato un'abilità più potente!


Bastava ricordare quanto era formidabile l'Annientamento Thunderfire.


Ma l'Annientamento Thunderfire era la mossa più primitiva in questo senso. Ogni volta che Lin Ming la usava, avrebbe consumato un'enorme quantità di vera essenza. In effetti quando esplodeva, sprecava la maggior parte della sua energia, che si trasformava in onde d'urto che sfrecciavano in tutte le direzioni. Il nemico sarebbe stato colpito da una piccola porzione di questa forza.


Usare l'Annientamento Thunderfire una sola volta avrebbe consumato il 40-50% delle riserve di vera essenza di Lin Ming. Questo era il motivo per cui non osava usarlo imprudentemente. Poteva solo aspettare finché la battaglia non avesse raggiunto un crescendo per poi usare la sua ultima abilità. Altrimenti se l'attacco avesse fallito, sarebbe finito in una posizione estremamente pericolosa e passiva.


Ma se avesse potuto fondere i Concetti di Fulmine e Fuoco nella sua lancia, allora non avrebbe avuto più problemi del genere.


Questa era un'applicazione più alta del Thunderfire. Era un uso molto più raffinato del primitivo Annientamento Thunderfire.


Se fosse stato in grado di usare questa abilità, avrebbe potuto perfino sbarazzarsi dell'Annientamento Thunderfire in futuro.


Lin Ming guardò la Lancia della Cometa Viola nelle sue mani. Quest'arma era composta dal Bambù Spirituale dell'Elettricità Viola e dal Wutong del Fuoco, entrambi erano tesori al picco del grado Earth. Aveva ottenuto questa lancia tempo fa, ma a causa dei limiti della sua coltivazione non era riuscito a sfruttarli al massimo, ma ora era il momento di farlo. Con la sua lancia sarebbe riuscito ad aumentare il potere degli elementi fondendoli insieme. Era come se il cielo stesso volesse aiutarlo a fondere il fuoco e il fulmine!


"L'Arte della Grande Alabarda Sanguigna è uno stile creato dall'Imperatore Demoniaco ed è il più adatto a lui. Se lo uso io, sarebbe indebolito di molto rispetto al suo uso originale. Anche così ho compreso molte verità dall'Arte della Grande Alabarda Sanguigna. Ho compreso il potere della rotazione, della trazione, i Concetti di Spazio e di Tempo, inoltre visto che l'ho coltivata, il mio livello è aumentato di molto!"


"Ma le tecniche degli altri sono pur sempre le loro, non saranno così adatte a me. Prenderò l'Arte della Grande Alabarda Sanguigna come spunto e la combinerò con la Forza del Dio Blasfemo creando uno stile che appartiene a me!"


Mentre faceva questa decisione, Lin Ming non si era reso conto che stava intraprendendo la via di un vero maestro di arti marziali.


Nel Regno Divino, fin dai tempi antichi, i guerrieri che potevano davvero arrivare al picco delle arti marziali avevano tutti seguito il loro percorso, creando la loro via. Ad esempio il grande esperto che aveva creato il Roc Dorato che Squarcia il Vuoto, lo aveva fatto guardando la battaglia tra un Roc dalle ali dorate e un Vero Drago. Poi isolandosi per 60 anni, era riuscito a creare la forma elementare del Roc Dorato che Squarcia il Vuoto.


Tuttavia nelle mani di Lin Ming, il suo potenziale era diminuito di molto. Questo era dovuto alla limitata comprensione del ragazzo per quanto riguarda la comprensione dei Concetti e alla tecnica di movimento non proprio adatta a lui.


Emulare gli altri poteva portare fino ad un certo punto. I praticanti di arti marziali del continente Tianyan avevano difeso le loro eredita considerandole i tesori più preziosi, ma senza evoluzione queste antiche tecniche sarebbero declinate lentamente, svanendo e degenerando in tecniche inferiori.


Questo era anche il motivo per cui le Terre Sacre del continente Tianyan duravano circa 10.000 o 20.000 anni.


Ma nel Regno Divino una vera Terra Sacra possedeva eredità che durava un milione di anni o anche diversi milioni!


Questo perché avevano talenti impareggiabili. Erano sprezzanti, arroganti e avrebbero creato da sé il proprio percorso, conquistandosi un futuro ancora più brillante basandosi sulle fondamenta dei loro predecessori. Grazie a questo processo, l'eredità di queste Terre Sacre sarebbe arrivata ad un altro livello!


Tuttavia non si poteva biasimare i praticanti di arti marziali del continente Tianyan per la loro ristrettezza di vedute. Stabilire la propria via era fin troppo difficile. Anche se uno ci fosse riuscito, creare un metodo di coltivazione come il 'Divino Potere Acacia' o qualche altro metodo di coltivazione inferiore non poteva reggere il confronto con le risorse che avevano a disposizione i giovani eroi del Regno Divino e il loro ambiente vantaggioso.


In origine, sarebbe stato impossibile per Lin Ming creare un suo stile data la sua coltivazione e l'ambiente in cui si trovava, ma aveva il Cubo Magico che era pieno di frammenti dell'anima che contenevano innumerevoli metodi di coltivazione, tecniche segrete e abilità!


Usando queste come base e padroneggiandole, non sarebbe stato esagerato dire che le condizioni di Lin Ming erano migliori di quelle dei geni del Regno Divino.


Prima, in confronto all'élite della giovane generazione del suo tempo, avrebbe avuto solo un vantaggio per quanto riguarda la densità della vera essenza, per quanto riguarda la forza, i metodi di coltivazione o le tecniche marziali, sarebbe stato di gran lunga superato dagli altri. Lin Ming al momento era ben lontano dal livello degli altri giovani talenti, era una differenza vasta quanto quella tra il cielo e la terra.


Al momento Lin Ming non aveva riflettuto su questo punto. Ciò che desiderava fare era fondere i Concetti del Fulmine e del Fuoco nella sua lancia per poi fondere due grandi metodi di coltivazione, la Forza del Dio Blasfemo e l'Arte della Grande Alabarda Sanguigna.


Una tale fusione, anche se avesse fatto solo un tentativo, avrebbe fornito innumerevoli benefici per lui!


<em>Xiu! Xiu!</em>


Nello spazio vuoto, la luce della lancia bruciava tra le fiamme, brillante come il sole a mezzogiorno. Le ombre dell'arma si intrecciavano nello stesso posto formando una rete di luce senza una sola apertura!


In un istante il fuoco scomparì. L'energia nella lancia cambiò all'improvviso. Le scariche elettriche sfrecciavano come serpenti viola, danzavano all'impazzata!


Fuoco!


Fulmine!


Questi due tipi di energie si intrecciavano sempre di più, sempre più velocemente!


La ferocia del fuoco e la velocità del fulmine. Se queste forze fossero state fuse, allora si sarebbe potuto ottenere una forza distruttiva incredibile!


Lin Ming perse il conto dei giorni che passavano o delle volte in cui aveva esaurito la sua vera essenza, mettendosi in pericolo.


Anche così Lin Ming sarebbe rimasto impassibile. Avrebbe soltanto preso cento Cristalli di Sangue di di alta qualità e fatto circolare l'Arte della Grande Alabarda Sanguigna assorbendo la ricca vitalità del sangue al loro interno. In meno di un'ora la sua vera essenza sarebbe stata ripristinata, ma una grande quantità di energia dei Cristalli di Sangue sarebbe stata sprecata.


Ma a Lin Ming non importava. Il motivo per cui ne usava così tanti e senza riserva era per risparmiare un po' di minuti per arrivare al picco delle sue condizioni, mantenendo una debole traccia di ispirazione. Si poteva dire fosse il costo dell'allenamento!


Dopotutto Lin Ming aveva ottenuto una grande quantità di Cristalli di Sangue da Hong Zhong, mentre questi periodi di illuminazione erano fuggevoli. Se ne avesse perso uno, allora chi sapeva quando sarebbe arrivato il prossimo.


Così questo ritmo impazzito durò per diversi mesi.


I colpi di lancia di Lin Ming che contenevano i Concetti di Fulmine e di Fuoco si affinavano sempre di più. Il terreno sotto i suoi piedi si squarciò. Il fiume di fuoco era raddoppiato di dimensioni!


<em>Woosh!</em>


Una luce brillante squarciò il cielo come un sole nascente. Lin Ming scomparì integrandosi con la lancia e diventando un tutt'uno. Era come una meteora!


In un batter d'occhio superò decine di chilometri. Lin Ming impattò sul picco di una montagna.


<em>Sssss!</em>


La roccia si sciolse. Un buco ampio decine di piedi apparì nel picco della montagna trapassando la montagna ampia diverse chilometri. Attraverso questo enorme buco si potevano vedere le rocce rotte e la lava colante che ne usciva.


Fondendo il Concetto di Fuoco nella lancia e riversando tutta la sua volontà e la sua vitalità nel suo colpo, era riuscito ad ottenere degli effetti simili a quelli del Fulmine Inseguitore. Lin Ming decise di chiamare questa mossa Sole Inseguitore.


Ciò che aveva usato prima però non era solo il Sole Inseguitore, ma un colpo che conteneva una traccia del Concetto di Fulmine. Nonostante non si fosse fuso insieme, aveva iniziato a prendere forma!


Se avesse continuato a migliorare, integrando completamente i Concetti di Fulmine e Fuoco, allora sarebbe diventata la mossa più potente di Lin Ming, un'abilità che avrebbe superato l'Annientamento Thunderfire. Non solo, ma non avrebbe consumato troppa vera essenza e la sua velocità sarebbe stata estrema. Sarebbe stato praticamente impossibile difendersi da essa!


Lin Ming mise da parte la Lancia della Cometa Viola. Mentre esaminava il suo dantian, mormorò:"Non l'avevo notato ma la mia coltivazione ha raggiunto il picco degli stadi intermedi dello Xiantian. Mi manca un solo passo prima di arrivare negli stadi avanzati dello Xiantian. In questi ultimi mesi di allenamento ci sono stati grandissimi miglioramenti."
                                


                                



