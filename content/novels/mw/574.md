---
weight: 5740
title: Capitolo 574 – Stadi Avanzati dello Xiantian
pubDate: 2025-12-15T08:37:10.239Z
tags:
    - mw
---


<strong><em>Capitolo regolare</em></strong>
<em>100 Capitoli in coda, 0/5</em>
da editare
<em>-Schadenfreude</em>


Nel quarto piano della Pagoda del Cielo, in una sala lussuosamente decorata tre uomini stavano guardando un disco di formazione di una battaglia. Stava ripetendo il combattimento tra Lin Ming e Hong Zhong.


Queste tre persone erano Grandi Lord della Pagoda del Cielo.


Nell'ultima battaglia Lin Ming aveva mostrato il Fulmine Inseguitore, usando questa tecnica aveva ucciso istantaneamente Hong Zhong. Vedendo questa scena, perfino questi Grandi Lord avevano sussultato.


"Anche Hong Zhong è morto. La sua forza può essere considerata tra i primi trenta della Pagoda del Cielo. Lin Ming dev'essere forte come una persona alla venticinquesima posizione. Tuttavia credo ancora che stia nascondendo parte delle sue abilità. Se fosse vero, allora la sua forza dovrebbe rientrare tra i primi 20. Questo giovane è troppo terrificante. Ha una tale coltivazione e forza alla sua età, è proprio un talento di livello Imperatore di alta qualità."


Era il Grande Lord Shengong ad aver parlato. Era quello che aveva disposto l'incontro di Lin Ming con Hong Zhong. Credeva che Hong Zhong sarebbe stato sufficiente a gestirlo, ma non si sarebbe immaginato che sarebbe finita così invece.


"Ci siamo già impegnati, non possiamo fermare più la sua ascesa. Secondo le regole della Pagoda del Cielo è impossibile disporre qualcuno tra i primi dieci posti come suo avversario. In tal caso, possiamo solo aspettare che Lin Ming arrivi al livello di un Demone a Sette Ali e poi mettergli le cose in chiaro. Può sottomettersi a noi o può andarsene dalla Pagoda del Cielo! Dovrebbe essere abbastanza intelligente da sapere che scelta fare."


La Pagoda del Cielo non impediva ai praticanti di arti marziali di andarsene, anzi i Grandi Lord desideravano che gli eroi inarrestabili se ne andassero. Volevano che strisciassero via il più presto possibile. Se fossero rimasti nella Pagoda del Cielo, allora i Grandi Lord avrebbero avuto difficoltà a dormire in pace.


"Umpf, perché un umano giurerebbe di stare al nostro servizio? Le sue idee e la sua razza sono completamente diverse dalle nostre! Questo Lin Ming potrà andarsene dalla Pagoda del Cielo o morire!" La persona che stava parlando era un Grande Lord diavolo. Era il capo di Kai Yang: il Grande Lord Heian.


"Heian, farai meglio a non avere intenzioni sinistre. Va bene se lo uccidi sul palco, ma se oserai assassinarlo allora sarebbe una violazione delle nostre regole. Devi sapere che ci sono diversi vecchi mostri che sono già diventati demoni a dodici ali nella Pagoda del Cielo prima di andarsene. Dopo che se ne sono andati, sono perfino diventati Imperatori Impareggiabili. Queste persone possono ignorare la strana maledizione della Steppa del Massacro e rientrare in questa terra!"


"Tra di loro c'è l'Imperatore della Guerra delle Otto Distruzioni! È un umano! Inizialmente quando ha attraversato l'ottavo stadio della Distruzione per arrivare al Mare Divino realm, aveva compreso le Leggi dello Spazio e del Tempo. Per questo le sue capacità combattive superano di gran lunga un esperto al suo livello; per questo si chiama Imperatore della Guerra delle Otto Distruzioni! Se decide di tornare nella Steppa del Massacro, allora figuriamoci noi, perfino il maestro della Pagoda del Cielo di Polaris non potrebbe fare nulla contro di lui. Nemmeno le altre dodici pagode potrebbero reggere il confronto con lui!"


Nella Steppa del Massacro, a causa di una misteriosa maledizione che permeava la terra, un praticante di arti marziali con una forza al livello di un Re Demoniaco o forse al primo o al secondo stadio della Distruzione non avrebbe osato entrare nel loro territorio perché temevano di morire a causa di questa maledizione.


Figuriamoci gli Imperatori Demoniaci o i maestri al Mare Divino realm. Se fossero entrati nella Steppa del Massacro, allora sarebbero senza dubbio morti.


Ma c'era una sola eccezione. Se un praticante di arti marziali fosse diventato un demone a dodici ali nella Steppa del Massacro. Questi individui sembravano aver ottenuto il riconoscimento della forza mistica nascosta nella Steppa del Massacro e quindi avrebbe avuto i requisiti per rientrare nella Steppa del Massacro.


Negli ultimi anni la Pagoda del Cielo aveva lavorato duramente per impedire che si formassero dei talenti. Una volta che un praticante di arti marziali diventata un demone a otto ali, avrebbe iniziato a prestargli attenzione. Poteva scegliere di sottomettersi o andarsene. Non c'era una terza scelta!


Se avessero scelto di sottomettersi, allora avrebbero avuto una piccola speranza di diventare un demone a dieci ali. Per loro era già il limite. Sperare di ottenere dodici ali non era nient'altro che un'assurdità.


Naturalmente anche la Pagoda del Cielo aveva le sue leggi. Fuori dal palco non potevano assassinare in segreto gli altri praticanti di arti marziali. Non avrebbero nemmeno disposto un incontro fatale per gli sfidanti.


Questo perché temevano di offendere un antico Sect e le Terre Sacre. Per queste organizzazioni, le macchinazioni della Pagoda del Cielo non erano un segreto.


Per molti anni poche Terre Sacre avrebbero reso le cose difficili alla Pagoda del Cielo. Avrebbero mandato i loro giovani per fare esperienza e una volta che fossero diventati demoni a otto ali o anche a dieci, allora queste Terre Sacre li avrebbero richiamati. In questo modo tutti sarebbero coesistiti in relativa armonia.


Per quanto riguarda i loro discepoli, se fossero morti nella pagoda, allora sarebbe stato a causa della loro mediocrità. Queste Terre Sacre non avrebbero fatto qualcosa di così problematico come vendicarsi della Pagoda del Cielo o dei loro assassini. Dopotutto era un campo di battaglia. La vita e la morte era decisa dalle proprie abilità. Dato che si erano recati nella Steppa del Massacro, allora naturalmente sarebbero dovuti essere mentalmente preparati.


Mentre l'Imperatore della Guerra delle Otto Distruzioni era stato menzionato, il Grande Lord Heian cambiò espressione. Era solo un demone a dieci ali. Di fronte all'illustre Imperatore della Guerra delle Otto Distruzioni non era nient'altro che una formica:"Cosa stai cercando di dire Shengong? Credi che questo ragazzo abbia qualche rapporto con lui?"


"Non l'ho detto, ma... lui e l'Imperatore della Guerra delle Otto Distruzioni sono entrambi talenti di livello Imperatore di di alta qualità ed entrambi hanno compreso le Leggi dello Spazio e del Tempo. Questo mi ha fatto pensare che potrebbero avere qualche rapporto l'uno con l'altro. Non solo, ma non credi che la mossa finale che ha usato per uccidere Hong Zhong sia estremamente ingegnosa? Sembra creata apposta per Lin Ming. È impossibile che il ragazzo l'abbia creata da sé. In tal caso deve avere il supporto di un guerriero di livello Imperatore. Non posso credere che esista un genio del genere in questo mondo."


Disse languidamente il Grande Lord Shengong. Normalmente solo uno stile originale o creato appositamente per una persona avrebbe potuto mostrare il suo potere più forte. Shengong non credeva che Lin Ming fosse capace di ideare le sue tecniche. Questa mossa doveva essere stata creata apposta da qualcuno.


Il Grande Lord Heian rimase in silenzio. In quel momento il Grande Lord Shengong aggiunse:"Quando Lin Ming era nel secondo piano, ho indagato e ho scoperto che ha preso in affitto il disco di formazione dell'Imperatore della Guerra delle Otto Distruzioni."


Se il ragazzo fosse stato davvero un suo discepolo, allora non avrebbe avuto bisogno di vedere il disco dell'Imperatore della Guerra delle Otto Distruzioni. C'era la possibilità che Lin Ming avesse voluto vedere le imprese gloriose del suo maestro, tuttavia questa non era una spiegazione esaustiva.


"Capisco." Il Grande Lord Heian rimase in silenzio per un po' per poi dire lentamente:"In tal caso allora lo lascerò crescere. Ma quando diventerà un Demone a Otto Ali, dovrà andarsene. Altrimenti userò le regole della Pagoda del Cielo per ucciderlo! Così non sarebbe troppo difficile. In questo modo, anche se ha qualche rapporto con l'Imperatore della Guerra delle Otto Distruzioni, non potrà dire nulla!"


.....


.....


L'allenamento procedeva senza che avesse cognizione del tempo, senza accorgersene Lin Ming compì diciannove anni nell'area di allenamento del Concetto di Fuoco.


La sua coltivazione si stava avvicinando sempre di più agli stadi avanzati dello Xiantian. Per quanto riguarda la fusione del Concetto di Fuoco e di Fulmine, continuava a migliorare costantemente.


<em>'Mi chiedo per quanto tempo sono rimasto nell'area di allenamento. La mia comprensione è aumentata abbastanza, ma ora sento che la mia comprensione del Fulmine sia scarsa e questo sta causando dei problemi nella fusione tra i due Concetti... dovrei tornare nell'area di allenamento del Concetto di Fulmine e a dare un'occhiata. Forse potrei riuscire ad avanzare di livello lì.'</em>


Mentre rifletteva, Lin Ming lasciò l'area di allenamento e andò nell'area di registrazione.


L'uomo di mezz'età lo guardò e disse con tranquillità:"È già rimasto nell'area di allenamento per 95 giorni! Al momento deve fare un incontro. Se continua a rimanere lì allora se ci resterà per altri 25 giorni, accumulerà un altro incontro. Allora dovrà completare due incontri di fila. Ci pensi bene!"


"Ho capito. Scelgo di continuare ad allenarmi!"


"Eheh, ha del coraggio ragazzo." L'uomo di mezz'età tirò fuori il gettone di accesso all'area di allenamento per il Concetto di Fulmine e glielo passò. "Un punto massacro e 20 Cristalli di Sangue ogni dieci giorni. Ha ancora 15 punti massacro. Può allenarsi per altri tre mesi, ma dopo deve uscire."


Lin Ming ne fu sorpreso. Quando era nel secondo piano aveva ottenuto 40 punti massacro e dopo aver ucciso Hong Zhong ne aveva ottenuti altri 10 per un totale di 50 punti.


Ne aveva già spesi un po' quando aveva coltivato al secondo piano per sei mesi, ma dopo essere salito al terzo ne aveva spesi sempre di più.


Al momento gliene rimanevano solo 15.


Aveva guadagnato moltissimi punti massacro, ma era ancora in difficoltà. In tal caso, si poteva immaginare la situazione degli altri. Se gli sfidanti avessero vegetato nel terzo piano limitandosi a combattere incontri amichevoli senza uccidersi, allora sarebbe stato inutile rimanere nella Pagoda del Cielo.


Questo perché se si fosse stati sconfitti anche una sola volta, allora la propria serie di vittorie sarebbe stata rovinata perdendo una grande porzione del Tatuaggio Demoniaco. In tal caso sarebbe stato meglio lasciare la Steppa del Massacro e andare all'avventura fuori. Se uno non avesse avuto i punti massacro della Pagoda del Cielo, allora le risorse disponibili sarebbero state inutili. Questo era anche il motivo per cui Muk Gu non era stato disposto ad usare punti massacro.


Lin Ming tirò fuori 100 Cristalli di Sangue di di alta qualità dal suo anello spaziale e li spinse verso l'uomo di mezz'età. Questo era sufficiente per allenarsi in un'area per 50 giorni. Dopo aver preso gli anelli spaziali dei suoi avversari, a Lin Ming non mancavano Cristalli di Sangue.


Dopo un bastoncino di incenso di tempo, il ragazzo tornò nell'area di allenamento per il Concetto di Fulmine.


Questo era uno spazio irreale e color viola. In confronto all'area di allenamento del Concetto di Fuoco, il paesaggio era molto più bello.


Innumerevoli grandi e piccole montagne fluttuavano nell'aria. Diversi tipi di piante spirituali fiorivano tra di esse. Sotto la volta sconfinata del cielo, i fiumi di luce blu sembravano incredibilmente belli.


Tuttavia dietro questo paesaggio incantevole c'era una brutale energia Origin di tipo fulmine. Quel fiume pacifico di luci blu era composta da energia del fulmine.


Lin Ming non tirò fuori la lancia, né cercò di fondere concetti. Aprì le braccia e scatenò l'energia Origin usando la sua vera essenza. Questa energia ricadde nel suo corpo a fiumi.


Visto che non si era tagliato i capelli nell'ultimo anno e mezzo, gli ricadevano lungo la vita e danzavano nel vento come se fossero colti da una tempesta e assunsero un lieve colore viola e bluastro.


In quel momento Lin Ming tralasciò ogni distrazione. Si stava concentrando sul potere del fulmine; questo era il suo tentativo di fondere il Concetto di Fulmine e di Fuoco.


Ma ora nel suo dantian si stava rimpicciolendo il ciclone di vera essenza. Finalmente stava facendo il suo ultimo passo degli stadi intermedi dello Xiantian per arrivare a quelli avanzati.


In molti casi, quando si entrava in isolamento per avanzare di livello, spesso si sarebbero incontrati degli ostacoli. Tuttavia attraverso la meditazione, tutte le esperienze accumulate e le battaglie combattute si poteva avanzare al prossimo stadio della propria coltivazione.


Questo era il motivo per cui così tanti praticanti di arti marziali andavano all'avventura, lottavano alla ricerca delle loro opportunità fortunate.


Il ciclone di vera essenza iniziò a comprimersi. Dopo aver raggiunto gli stadi avanzati dello Xiantian, la sua fusione dei Concetti di Fuoco e di Fulmine aveva raggiunto lo stadio del Gran Successo. Durante questo periodo di isolamento, la forza di Lin Ming era aumentata di molto.
                                


                                



