---
weight: 5750
title: Capitolo 575 – Emblema della Fine
pubDate: 2025-12-15T08:37:10.239Z
tags:
    - mw
---


<strong><em>Capitolo regolare</em></strong>
<em>100 Capitoli in coda, 0/5</em>
da editare
<em>-Schadenfreude</em>


Un mese dopo erano passati sei mesi da quando Lin Ming era entrato nel terzo piano della Pagoda del Cielo.


Nello spazio aperto dell'area di allenamento del Concetto di Fulmine c'era un giovane. Aveva il petto nudo e i suoi lunghi capelli gli ricadevano sulla vita. Emanava un'aura imponente, quando aprì gli occhi le sue pupille brillarono come se contenessero un lampo.


Non appena l'uomo di mezz'età che si occupava dell'ufficio di registrazione lo vide entrare, sussultò.


"Il mio allenamento è finito. Per favore lo registri." Disse Lin Ming.


"Oh... va bene, bene." Rispose l'uomo di mezz'età mentre prendeva velocemente una tavoletta di giada. Verificò la registrazione e risarcì Lin Ming del suo deposito. In quanto responsabile della Pagoda del Cielo, la coltivazione di quest'uomo di mezz'età era negli stadi avanzati dell'Houtian, ma quando entrava in contatto con Lin Ming sentiva una strana pressione avvolgerlo.


"Questo è un risarcimento di 40 Cristalli di Sangue di di alta qualità."


Lin Ming diede loro un'occhiata e li prese.


"Beh... c'è anche un'altra questione... riguardo alla programmazione dei suoi incontri." L'uomo di mezz'età prese un'altra tavoletta di giada e la consegnò con cautela al ragazzo.


Lin Ming la sondò. All'interno c'erano delle informazioni riguardo ai suoi avversari. Uno era stato stabilito due mesi fa e l'altro era più recente.


Dei due uno era classificato al diciassettesimo posto e l'altro al dodicesimo.


"Yan Hu, Demone al picco delle Sei Ali, serie di 122 vittorie."


"Ming Sun, Demone al picco delle Sei Ali, serie di 133 vittorie."


Lin Ming rifletté, secondo le regole della Pagoda del Cielo avrebbe dovuto accettare questi due incontri consecutivamente.


Entrambi erano praticanti di arti marziali che erano riusciti ad accumulare una serie di oltre cento vittorie. Naturalmente era grazie alla regola del terzo piano della Pagoda del Cielo che permetteva di ottenere una serie di 10 vittorie una volta ucciso un avversario, altrimenti sarebbe stato impossibile ottenere 100 vittorie sul campo.


L'uomo di mezz'età guardò Lin Ming e disse a bassa voce:"Lord Lin, se potrà uccidere un praticante di arti marziali con una serie di cento vittorie, otterrà l'Emblema della Fine."


A causa del cambiamento di temperamento e d'aura di Lin Ming, quest'uomo di mezz'età era diventato rispettoso. In confronto alla prima volta in cui aveva incontrato il ragazzo, sembrava una persona completamente diversa.


"Oh? È così che si guadagna l'Emblema della Fine?"


Quando era rimasto nel primo piano, Lin Ming aveva già sentito parlare dell'Emblema della Fine. Tra gli emblemi che si potevano ottenere, forniva uno dei premi più grandi.


Lin Ming si riempì di desiderio, in quel momento aveva davvero bisogno di punti massacro:"Quanti punti massacro riceverò per aver ottenuto l'Emblema della Fine?"


"50 punti massacro, inoltre dopo aver ottenuto l'Emblema della Fine riceverà un grado di autorità superiore che le permetterà di accedere a più aree di allenamento nella Pagoda del Cielo."


"Uh?" Gli occhi di Lin Ming brillarono:"Quali altre aree di allenamento ci sono nella Pagoda del Cielo?"
"Questo... quando otterrà l'Emblema della Fine, lo saprà. Per ora non posso dirglielo, mi scusi."


"Sì, capisco." Lin Ming annuì. Non dubitava di poter ottenere questo Emblema della fine. "Quando ci saranno i miei incontri?"


"Domani. Saranno entrambi nella stessa area. Auguro buona fortuna a Lord Lin."


.....


Ad ogni piano l'atmosfera diventava sempre più solitaria.


Al primo piano c'erano decine di migliaia di persone. C'erano clamori, grida e persone che si comportavano in modo folle.


Si poteva entrare finché si pagavano Cristalli di Sangue di di media qualità. Molti qui non erano sfidanti o giovani d'élite. Si erano radunati lì perché adoravano vedere incontri all'ultimo sangue.


Quindi si poteva dire che l'arena marziale al primo piano fosse un massacro continuo.


Per quanto riguarda il secondo piano, poteva contenere circa 8000 persone. Il pubblico era composto quasi tutto da sfidanti ed erano molto più composti delle persone al primo piano. Spesso avrebbero guardato con tranquillità l'incontro, non avrebbero gridato come pazzi.


Il terzo piano era ancora più desolato. L'arena marziale poteva contenere poche migliaia di persone. Il pubblico ogni giorno ammontava a sole poche decine di individui. In un solo giorno ci sarebbero stati pochi incontri, così la maggior parte delle volte l'arena era vuota.


Oggi tuttavia sorprendentemente c'erano oltre 100 persone oggi. Bisognava sapere che il terzo piano aveva solo 300-400 sfidanti. Questo significava che quasi un terzo dei praticanti di arti marziali del terzo piano erano arrivati nell'arena marziale. C'erano molti tra di loro che avevano perfino interrotto la loro coltivazione per affrettarsi qui.


Normalmente solo qualcuno di famoso come un demone sette stelle o una figura rinomata poteva destare così tanto interesse, tuttavia uno degli sfidanti era solo un singolo essere umano Lin Ming.


Nonostante il ragazzo fosse un talento incredibile, era comunque un nuovo arrivato; non c'erano molte persone che si preoccupavano molto di lui, ma durante il suo primo incontro aveva superato le aspettative di tutti e aveva ucciso Hong Zhong, qualcuno al 30-40esimo posto al terzo piano. Il talento che aveva rivelato aveva spaventato tutti i presenti.


Per un nuovo arrivato questo grado di successo era davvero anormale. Quindi Lin Ming naturalmente aveva attirato l'attenzione di tutti. Specialmente oggi! Avrebbe combattuto due incontri consecutivi senza fare una tregua.


Ma i due avversari di Lin Ming non erano persone comuni. Erano entrambi classificati tra i primi venti del terzo piano.


Oggi erano venuti molti maestri. Senza dubbio Lin Ming sarebbe diventato un loro potente rivale. Naturalmente dovevano essere cauti ed osservarlo.


Anche Muk Gu era nel gruppo. Gli esseri umani nel terzo piano non superavano i nove di numero. Muk Gu sembrava molto ordinario in mezzo alla folla.


Quando vide Lin Ming apparire sull'arena, sussultò senza sapere il perché. Ebbe la sensazione di capire sempre meno il ragazzo. Ripensando alla prima volta che lo aveva incontrato ai confini della Steppa del Massacro e lo aveva perfino minacciato un po', pensò che le sue azioni fossero state davvero ridicole.


Ma allora Lin Ming non era stato assolutamente potente come era ora. La velocità dei suoi progressi era terrificante. Muk Gu non poteva non meravigliarsi di questo fatto.


"Primo incontro, Lin Ming contro Yan Hu!"


Annunciò a gran voce l'arbitro.


Yan Hu era un barbaro, superava perfino Xue Man in altezza. Sembrava una gigantesca torre di ferro.


La sua arma era una grossa mazza che pesava 100.000 jin.


Con un ruggito, Yan Hu balzò sull'arena. Tutto il piano tremò per l'impatto!


Yan Hu non sottovalutava minimamente Lin Ming. Un ruggito del genere sembrava un comportamento rude, ma in realtà per un barbaro era una tecnica marziale da guerrra. Era usata per potenziare la propria aura e le proprie capacità combattive.


"Yan Hu fa sul serio. Considera Lin Ming un grande nemico."


"È normale. Lin Ming ha mostrato una forza che equivale ai primi trenta in classifica, ma chissà quanta forza sta nascondendo. Forse Yan Hu perderà!" Disse uno sfidante con tono sicuro. Degli sfidanti al terzo piano, nessuno osava sottovalutare Lin Ming. Il giovane probabilmente aveva circa vent'anni ed era già così formidabile. Tra poche decadi sarebbe diventato ancora più terrificante.


"Non sottovalutare nemmeno Yan Hu. Non è troppo male; la sua forza probabilmente può arrivare al 17-18esimo in classifica. I praticanti di arti marziali che possono entrare al terzo piano e raggiungere i primi venti posti non sono ordinari geni della loro generazione. Non solo, Yan Hu eccelle nella comprensione della terra. I suoi punti di forza risiedono nella sua abilità difensiva. La mossa finale di Lin Ming probabilmente è quel Fulmine Inseguitore. È un attacco dalla forza e dalla velocità incredibile. Sarà la lancia più affilata contro lo scudo più duro. È troppo presto per dire chi vincerà. Questo sarà uno scontro tra due avversari dello stesso livello!"


.....


Lin Ming strinse la sua lancia, la punta era rivolta verso Yan Hu. Anche se era fermo, l'aura che emanava era come quella di una maestosa lancia. Un'arma capace di trapassare ogni cosa, inarrestabile e invincibile!


Dopo aver raggiunto questo livello, la sua aura non si manifestava più attraverso la pressione, ma tramite un'energia affilata!


Quella di Yan hu invece era pesante e solenne come quella di una montagna. Mentre le loro due aure si scontravano, si poteva sentire il rumore dell'aura di Yan Hu che veniva trapassata. Una pressione invincibile schiacciò Yan Hu. La sua espressione era cupa e solenne; si trovava di fronte ad una situazione potenzialmente fatale.


"Ammetterò che sei molto potente, ma in questi anni sono morti molti guerrieri per mano mia! Lascia che ti mostri la mia forza!"


Mentre parlava, Yan Hu ruggì. Tutti i muscoli del suo corpo si gonfiarono, le sue vene si torsero come vermi blu. Proprio come l'elfo aveva il Fisico da Combattimento del Monarca Elfico, i barbari potevano trarre forza dal loro sangue e usarla a loro vantaggio, un modo unico di combattere che solo loro avevano.


Mentre Yan Hu usava la sua forza, la sua aura aumentò respingendo quella di Lin Ming.


"La Verità della Terra – Difesa Assoluta!"


Essenza demoniaca di tipo terra si radunò attorno a Yan Hu, sollevando ondate di terra ed emanando un'atmosfera opprimente.


"Eheh, in termini di forza posso arrivare solo al 17-18esimo posto, ma in quanto a difesa sono sicuro di essere impareggiabile! Mentre trascorrevi il tuo tempo a comprendere i tuoi concetti, non sono rimasto con le mani in mano. Anche io ho trascorso tre mesi a percepire il Concetto di Terra e ho speso nove punti massacro! Con questo prezzo, la comprensione del mio Concetto di Terra è aumentato di un altro passo e le mie capacità difensive hanno raggiunto il grado di Gran Successo! Con la mia velocità e i miei riflessi so che è impossibile per me schivare la tua mossa, ma se la bloccassi?"


Yan Hu sapeva già della mossa finale di Lin Ming: il Fulmine Inseguitore. Sapendo questo, aveva intenzione di concentrarsi sulla difesa fin dall'inizio, il Concetto di Terra era l'elemento più potente in quanto a difesa.


"Uh? Questa cosiddetta difesa assoluta sembra..." Nell'arena gli occhi dei praticanti di arti marziali primi in classifica brillarono. La difesa di Yan Hu non consisteva in un mero accumulo di energia Origin di tipo terra, ma conteneva fluttuazioni molto calme e stabili, questa era sicuramente un'applicazione della Legge della Terra. Queste fluttuazioni potevano attenuare gli attacchi.


"Sembra che Yan Hu abbia lavorato sodo sul Concetto di Terra in questi ultimi mesi! È piuttosto intelligente! Sa bene che la sua velocità non può essere paragonata a quella di Lin Ming, quindi non pensa nemmeno a schivare. Invece ha intenzione di usare il suo scudo per affrontare l'attacco di Lin Ming."


"Sì. Le abilità di Yan Hu non possono essere sottovalutate. Non so se il Fulmine Inseguitore potrà rompere le sue difese, ma se non potrà farlo, allora sarà in una situazione pericolosa. È vero che il Fulmine Inseguitore è potente, ma questa sorta di mossa assassina deve consumare una grande quantità di forza. Invece la difesa assoluta di Yan hu non usa molta energia. Se Lin Ming usasse in continuazione il Fulmine Inseguitore e non potesse rompere le sue difese, allora esaurirà le forze e alla fine Yan potrà contrattaccare!"


I praticanti di arti marziali nell'arena capirono velocemente il piano di Yan Hu. Questa tattica era intelligente. La maggior parte delle persone non avevano pensato che Yan Hu avrebbe vinto, ma non credevano che nel frattempo avrebbe fatto un avanzamento significativo nelle sue difese. Ora sembrava difficile capire come sarebbe finito l'incontro.
                                


                                



