---
title: Capitolo 576 – Combinazione di Colpi
pubDate: 2025-12-15T08:37:10.239Z
tags:
    - mw
---


<strong><em>Capitolo regolare</em></strong>
<em>100 Capitoli in coda, 0/5</em>
da editare
<em>-Schadenfreude</em>


Sull'arena marziale, di fronte a queste onde d'energia, Lin Ming scosse la mano facendo tremare la Lancia della Cometa Viola:"Vuoi usare la tua difesa per bloccare il mio attacco? Interessante! Sembri essere sicuro delle tue abilità difensive. È riconosciuto come una difesa assoluta?"


"Umpf! Perché non provi da te a verificarlo? Smettila di usare trucchi e affronta la mia mossa: Trappola!"


Yan Hu attaccò con la sua mazza. Un'ondata di vera essenza di tipo terra si sollevò per schiantarsi in ogni direzione, intrappolando Lin Ming all'interno di un'area limitata.


"Dì ciao al mio martello!"


Yan Hu sembrava un enorme orso mentre balzava. Stringeva la sua arma con le mani e caricò con tutta la sua potenza. Yan Hu non primeggiava in velocità, quindi aveva intrappolato Lin Ming prima di usare il suo colpo più potente. Anche questa mossa conteneva il Concetto di Terra. Combinato con la forza terrificante e l'enorme peso della mazza, avrebbe spazzato via perfino una montagna!


"Il Concetto di Terra, è così raro!" Normalmente l'essenza demoniaca dei barbari e dei demoni giganti non aveva questo attributo, ma inaspettatamente Yan Hu era abile nel Concetto di Terra; era davvero insolito.


Lin Ming brandì la sua Lancia della Cometa Viola e aprì il 60% della Forza del Dio Blasfemo. Sopra la sua arma iniziarono delle scariche elettriche iniziarono a danzare come serpenti viola.


Fulmine Inseguitore!


<em>Woosh!</em>


Lin Ming svanì istantaneamente. Dopo aver fatto progressi significativi nel Concetto di Fulmine, il Fulmine Inseguitore del ragazzo era differente rispetto alla volta in cui lo aveva usato per uccidere Hong Zhong.


Con uno schiocco, la Trappola esplose istantaneamente. L'attacco di Lin Ming continuò ininterrotto. La lancia sembrava una saetta mentre sfrecciava verso Yan Hu!


Questa velocità era davvero formidabile. La mazza di Yan Hu era ancora a metà della sua traiettoria, usare la sua arma per bloccare il colpo dell'avversario naturalmente era impossibile.


Le pupille di Yan Hu rimpicciolirono. Difesa Assoluta!


Le onde d'essenza color marrone scattarono nell'aria formando una barriera di fronte al barbaro.


<em>Crack!</em>


Il bagliore radioso di Fulmine Inseguitore trapassò la barriera. La lancia affilata superò strato dopo strato di energia Origin di tipo terra, indebolendosi finché solo un piccolo briciolo pizzicò il corpo di Yan hu.


Con un'esplosione, la barriera si ruppe a metà. Yan Hu fu respinto all'indietro volando come un'enorme palla di gomma.


<em>Bang!</em>


Yan Hu cadde a terra. I suoi organi erano feriti e il suo sangue ribolliva, il suo viso era arrossato.


"Era solo un briciolo di luce di lancia, eppure è così potente?" Yan Hu balzò da terra sconvolto. Dopo che quell'attacco era impattato sul corpo, aveva iniziato a distruggere i suoi meridiani e i suoi organi interni. Non solo, aveva anche una proprietà che gli permetteva di crescere all'infinito. Era riuscito a reprimerlo con grande difficoltà.


Tuttavia era riuscito a bloccare il colpo alla fine!


Yan Hu ansimò. Rinforzò la sua barriera assoluta e guardò Lin Ming.


Se poteva difendersi dal Fulmine Inseguitore, allora significava che poteva vincere.


Se Lin Ming non poteva rompere la sua difesa, era in una posizione invulnerabile!


"La difesa di Yan Hu è davvero incredibile. L'attacco di Lin Ming era ancora più potente di quando aveva lottato contro Hong Zhong, ma Yan Hu l'ha bloccato davvero. Le fluttuazione dell'essenza demoniaca dello scudo sono ingegnose. Ha usato molti strati per indebolire l'attacco di Lin Ming."


Il pubblico aveva una capacità di valutazione straordinaria. Avevano capito il mistero dietro questo scambio.


"Sì. L'utilizzo di Yan Hu del Concetto di Terra è eccellente. In quanto a difesa, ha davvero bisogno del Concetto di Terra. Un qualunque altro concetto sarebbe stato sconfitto da quel colpo."


"Non so se Lin Ming può usare il Fulmine Inseguitore o se ha qualche mossa disponibile. Una tecnica come Fulmine Inseguitore sembra causare un grande peso sul corpo e sulle riserve di vera essenza. Se Lin Ming usasse quella tecnica due o tre volte, ma non potesse rompere le difese di Yan Hu, allora sarebbe in pericolo."


Yan Hu si era già rialzato. Ondate di energia gialla lo aveva coperto mentre guardava Lin Ming da lontano.


"Se hai altre mosse, allora usale. So che stai nascondendo ancora delle mosse finali e le bloccherò tutte! Se continui a nasconderle allora non avrai la possibilità di usarle!" Gridò all'improvviso Yan Hu. In realtà non era troppo sicuro di sé, ma finché fosse riuscito a bloccare tutti gli attacchi, allora avrebbe vinto! Se non avesse potuto bloccarli, allora sarebbe stato spacciato!


"Altre mosse?" Lin Ming sorrise lievemente:"Non ne ho bisogno. Per affrontarti basta solo questo attacco!"


Toccò il Seme del Dio Blasfemo con la mente, la sua forza si aprì fino all'80%!


Fulmine Inseguitore!


Prima che Yan Hu avesse una possibilità di rispondere, Lin Ming era diventato tutt'uno con la sua lancia diventando un raggio di luce abbagliante!


Una luce viola squarciò lo spazio.Era come una divinità che scagliava la sua lancia!


<em>Crack!</em>


Questo colpo era ancora più violento di quello di prima. La difesa assoluta della terra fu infranta da questo fulmine facendo crollare tutte le fluttuazioni di energia Origin. Yan Hu gridò miserabilmente mentre veniva scaraventato all'indietro. Più luci di lancia si trasmisero al suo corpo facendolo tremare e sputare sangue.


Mentre Yan Hu era ancora a mezz'aria, Lin Ming apparì istantaneamente dall'altra parte del palco!


Questo improvviso cambiamento fece spalancare gli occhi a tutti i presenti. Tuttavia il pubblico non ebbe tempo per reagire. Lin Ming aveva fatto la sua mossa.


Forza del Dio Blasfemo - 100%!


Fulmine Inseguitore!


Con il suo terzo Fulmine Inseguitore, Lin Ming si trasformò di nuovo in un raggio luminoso. La luce di lancia si diffuse per tutta l'arena marziale!


<em>Bang!</em>


La difesa assoluta di Yan Hu si ruppe completamente! Il sangue piovve nell'aria e Yan Hu cadde pesantemente a terra con un tonfo.


La terza luce di lancia era penetrata completamente nel suo corpo. Tutti i suoi organi erano stati distrutti dal potere del fulmine, era morto sul posto.


Per arrivare al terzo piano della Pagoda del Cielo, era necessario tenere conto della possibilità di morire. Qui le persone si massacravano a vicenda in continuazione. Tutti avevano scelto la via della morte.


Finito.


Lin Ming era al centro dell'arena. Recuperò tutta la vera essenza compressa che gli era rimasta e trattenne la sua aura. dopo la violenta battaglia di un momento fa, era tornato alla calma, non sembrava avesse consumato troppa energia.


Tutti i praticanti di arti marziali che stavano discutendo dell'incontro rimasero di stucco. Guardarono Lin Ming esterrefatti senza dire una sola parola.


Aveva usato un totale di tre Fulmine Inseguitori consecutivi!


Ogni colpo era più potente dell'ultimo! Specialmente gli ultimi due. Erano collegati l'uno con l'altro. Il primo aveva trapassato le difese e il secondo aveva finito il lavoro, era accaduto tutto in un batter d'occhio!"


"Come può essere... è così... sbalorditivo. Questa mossa è così veloce, eppure può usarla quando vuole. Non ha usato vera essenza?"


Mormorò un praticante di arti marziali. Dal suo punto di vista, più era forte e veloce una mossa e più energia avrebbe dovuto consumare. Accelerare così tanto avrebbe dovuto sottoporre ad un grosso peso i muscoli e lo scheletro e avrebbe necessitato di un'enorme quantità di vera essenza, ma Lin Ming sembrava poter usare questa mossa quante volte voleva. Dopo averla usata era rimasto ancora così calmo, come se non avesse nemmeno combattuto.


"È una forza così grande, eppure l'energia che richiede è così poca. Può usarla in continuazione... questo Fulmine Inseguitore è così terrificante!"


"Ti sbagli. Non è che non richieda molta energia, ma è la forza di Lin Ming a fargli sopportare una velocità così estrema. Allo stesso tempo la sua resistenza e la quantità di vera essenza che possiede è allarmante. Tutti questi fattori insieme sono il motivo per cui può usare un attacco del genere. Se avessimo usato una mossa del genere, non riusciremmo nemmeno a sopportarne l'impatto!"


L'atmosfera dell'arena divenne di nuovo silenziosa.


Forza, velocità, potere d'attacco, erano tutti anormali. Non solo, la sua difesa era formidabile. Insieme alla sua resistenza e alla sua capacità di recupero, sembrava non avere alcuna debolezza questo ragazzo!


"La sua forza si avvicina o forse può anche rientrare tra i primi dieci del terzo piano. Yan Hu non è riuscito nemmeno a costringerlo ad usare tutta la sua forza!"


I primi dieci in classifica erano ad un altro livello, specialmente i demoni sette stelle, che erano ancora più abili. Ognuno di loro era un grande maestro stimato e ammirato dagli altri.


"Se continua così, questo Lin Ming diventerà uno dei demoni sette stelle!" Disse con invidia un praticante di arti marziali.


Al terzo piano della Pagoda del Cielo, un demone sette stelle era un simbolo di forza, ma anche di ricchezza.


Quando si raggiungeva il loro livello, allora non bisognava più preoccuparsi di combattere un incontro ogni due mesi. Non solo, si riceveva una quantità di punti massacro fissa ogni mese. Se fossero diventati i sottoposti di un Grande Lord, non solo avrebbero ricevuto più punti massacro, ma avrebbero potuto usare aree di allenamento con grossi sconti. Naturalmente molti praticanti di arti marziali erano invidiosi di questi benefici, ma i requisiti per essere scelti erano troppo alti. Bisognava essere molto potenti o avere un talento sbalorditivo, altrimenti sarebbe stato troppo difficile ottenere il favore di un Grande Lord.


"Vittoria per Lin Ming! Congratulazioni Lord Lin, ha ottenuto l'Emblema della Fine!" Disse l'arbitro vestito di nero con un tono rispettoso:"Per aver terminato la sua serie vincente, ha ottenuto 12 punti massacro. Da una serie di 65 vittorie è arrivato a 92, e il premio per questo sono altri tre punti massacro. L'Emblema della Fine è di 50 punti massacro, per un totale di 65 punti massacro!"


65 punti massacro potevano essere considerati una grande ricchezza. Naturalmente questo era principalmente grazie al contributo dell'Emblema della Fine. I punti massacro per questo emblema potevano essere dati una sola volta.


"Capisco." Lin Ming annuì e poi prese l'anello spaziale di Yan Hu. Mosse una mano con noncuranza e il Fulmine Malvagio Nemesi del Sangue volò nel cadavere di Yan Hu per poi fare scoppiare una foschia rossa e condensare un Sigillo Bevitore di Sangue.


Al suo attuale livello, Lin Ming non aveva più bisogno di usare l'Arte della Grande Alabarda Sanguigna. Per lui ora era un metodo di coltivazione. Naturalmente si riferiva al suo stile per padroneggiare meglio le sue tecniche.


Lin Ming guardò il sigillo di fronte a lui e ponderò per un momento. <em>'Se potessi fondere il Concetto di Fulmine e di Fuoco e combinarlo con i Sigilli Bevitori di Sangue e poi mischiarli con la mia lancia, che risultato otterrei...'</em>


Gli era venuta in mente all'improvviso questa idea, ma al momento era troppo difficile farlo. Era riuscito a stento a fondere i Concetti di Fulmine e Fuoco.


In quel momento un'enorme quantità di energia infernale volò dal corpo di Yan Hu e si precipitò su di lui. Dopo aver superato diversi battesimi di energia infernale, Lin Ming si era adattato completamente e non aveva più bisogno di usare l'intento marziale Samsara per resistere, si affidò solo alla sua determinazione.


Hisssss...


Sul braccio di Lin Ming sembrò prendere vita il Tatuaggio Demoniaco. L'espressione del demone feroce divenne sempre più chiara mentre si formava il quarto paio di ali. Lin Ming iniziò ad avvicinarsi al livello di un Demone a Otto Ali.


Ora era negli stadi avanzati di un Demone a Otto Ali, era quasi al picco. Se avesse continuato così, avrebbe avuto bisogno solo di fare due o tre incontri prima di diventare un Demone a Otto Ali.


E i Demoni a Otto Ali erano tutti tra i primi dieci posti in classifica al terzo piano.


"È arrivato il momento del secondo incontro! Lin Ming contro Ming Sun!"


Mentre l'arbitro lo annunciava, tutti puntarono gli occhi verso Ming Sun. Ming Sun era un elfo e anche un demone al picco delle sei ali. La sua serie di vittorie arrivava a 133. La sua forza era classificata al dodicesimo posto!


All'improvviso Ming Sun fece una smorfia.
                                


                                



