---
weight: 577
title: Capitolo 577 – 87 Punti Massacro
pubDate: 2025-12-15T08:37:10.239Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>99 Capitoli in coda, 0/5</em>
da editare
<em>-Schadenfreude</em>


L'incontro era stabilito dalla Pagoda del Cielo, non poteva rifiutare.


Lin Ming doveva affrontare degli scontri consecutivi e Ming Sun era il secondo. Credeva di aver avuto un colpo di fortuna e che sarebbe stato in grado di sconfiggere facilmente Lin Ming, ma ora sembrava che fosse spacciato.


Se Lin Ming avesse usato solo un Fulmine Inseguitore, allora Ming Sun sarebbe stato sicuro di poterlo affrontare, ma nelle condizioni attuali del ragazzo sembrava che il Fulmine Inseguitore fosse solo un'abilità minore, altrimenti non l'avrebbe usata non appena fosse sceso in campo. Era capace di utilizzarlo tre volte senza alcuna difficoltà.


Ming Sun sospettava che Lin Ming non avesse usato nemmeno metà della sua forza mentre combatteva contro Yan Hu.


In tal caso allora le sue possibilità di vittoria erano al massimo del 10-20%!


"Lord Ming Sun, per favore scenda in campo!" L'arbitro lo richiamò quando vide che Ming Sun era rimasto seduto con espressione cupa senza mostrare alcuna risposta.


Gli altri praticanti di arti marziali lo guardavano. Alcuni erano comprensibili, altri gonglanti e altri ancora pensavano perfino che Ming Sun avrebbe potuto sconfiggere Lin Ming.


"Capisco."


La voce di Ming Sun era tetra mentre saliva lentamente sul palco.


"Se siete pronti, allora iniziate." Disse l'arbitro mentre scendeva dal palco.


Lin Ming strinse la Lancia della Cometa Viola, nel suo corpo stava circolando la vera essenza. In questo momento la trasmissione del suono di Ming Sun riecheggiò nelle sue orecchie.


"Lin Ming! Non voglio combattere contro di te, ammetterò la sconfitta!"


"Uh?" Lin Ming ne fu sorpreso. Questo tipo si era arreso prima ancora che l'incontro iniziasse?


Nel terzo piano della Pagoda del Cielo, perdere significava perdere la propria serie di vittorie. Inoltre metà del Tatuaggio Demoniaco si sarebbe dissipata. Se uno avesse voluto condensarlo nuovamente sarebbe stato estremamente difficile. Se uno avesse dovuto lottare contro avversari dello stesso livello, allora vincere in continuazione sarebbe stato fin troppo difficile!


Ming Sun continuò:"Ammetto che le mie possibilità di batterti non sono più del 10-20%. Non voglio morire qui, quindi ammetto la sconfitta. Se non mi ucciderai, proporrò una scommessa di 10 punti massacro. Sono tutti quelli che mi rimangono."


Nella Pagoda del Cielo il modo migliore per ottenere punti massacro era fare una scommessa. Finché entrambe le parti avessero accettato, allora si poteva scommettere. Nel secondo piano, Quando Lan Xing aveva lottato contro Huyan Luo, avevano anche fatto una scommessa per i due punti massacro. Alla fine Lan Xing ne era uscito vincitore.


"Intendi donarmi dieci punti massacro?" Lin Ming era sorpreso. Nel terzo piano i punti massacro erano tutto. Senza di essi era impossibile usare le risorse disponibili.


"Sì. Se mi ucciderai potrai arrivare ad una serie di cento vittorie, ma se non mi ucciderai dovrai aspettare fino al prossimo incontro. Questi dieci punti massacro sono una compensazione. Dopo la mia sconfitta non ho più intenzione di rimanere nella Pagoda del Cielo. Iniziare di nuovo a radunare energia infernale è praticamente impossibile. Dato che me ne andrò dalla Pagoda del Cielo, questi punti massacro sono inutili. Li darò a te."


Sospirò Ming Yun mentre parlava con amarezza. Aveva pensato di andarsene già sei mesi fa, ma sapeva che se se ne fosse andato così non sarebbe mai diventato un imperatore elfico in futuro. Quindi era rimasto fino ad oggi.


Di fronte a Lin Ming le possibilità di vincere erano troppo basse. Diventare un imperatore elfico era senza dubbio un sogno allettante, ma non valeva la pena morire per una cosa del genere.


Avrebbe colto questa occasione per andarsene dalla Pagoda del Cielo. Nonostante avesse fallito, se non altro era ancora vivo. In confronto a tutti quelli morti e le cui ceneri erano state gettate dal precipizio, questo era un risultato molto più lieto e gratificante.


"Sicuro." Lin Ming non era una persona assetata di sangue, inoltre la condizione era molto favorevole per lui. Accettò subito.


.....


Dall'inizio dell'incontro all'ammissione della sconfitta, fu un risultato inaspettato.


Mentre Ming Sun lasciava il palco, nessuno nel pubblico lo derise.


C'era solo una traccia di tristezza e cinismo.


Il talento di Ming Sun era tra il livello Sacro e il livello Imperatore. Questo grazie all'aiuto della Pagoda del Cielo. In origine Ming Sun era stato un ordinario talento di livello Sacro.


Se se ne fosse andato, sarebbe stato come rinunciare a diventare imperatore. In un cero modo, forse era anche un sollievo.


Tuttavia non tutti i praticanti di arti marziali potevano andarsene con calma allo stesso modo, specialmente l'élite arrogante della Pagoda del Cielo. La tentazione di diventare un imperatore era troppo forte. Da un Rea ad un Imperatore, la durata della propria vita sarebbe aumentata di dieci volte. Figuriamoci un aumento di potere, si poteva anche stabilire la propria Terra Sacra e un'eredità che sarebbe durata diecimila anni. La propria fama sarebbe durata per centinaia di generazioni.


Tuttavia un vero imperatore poteva nascere dai cadaveri di un milione di guerrieri. Nessuno sapeva quanti giovani eroi erano morti in battaglia, le loro ceneri disperse dal precipizio e le loro vite diventavano le pietre che pavimentavano la strada di altri praticanti di arti marziali.


Questo valeva anche per un talento di livello Imperatore.


Non c'erano molti in grado di fare come Ming Sun e andarsene con calma dalla Pagoda del Cielo.


L'incontro così finì in modo sorprendente. Alla fine Lin Ming aveva ottenuto 12 punti massacro interrompendo la serie vincente di Ming Sun e 10 per scommessa. Questo faceva un totale di 22 insieme e sommati ai 65 di prima, in una sola volta Lin Ming aveva ottenuto 87 punti massacro. Sarebbero stati sufficienti per essere usati per molto, molto tempo.


Non solo, ma dopo la sconfitta di Ming Sun, una grande porzione di energia infernale si fuse con Lin Ming. Questo lo fece salire istantaneamente al picco di un demone a sei ali. Non era troppo lontano dal diventare un demone a otto ali.


"L'ascesa di Lin Ming è inarrestabile. Nel prossimo incontro probabilmente dovrà affrontare i migliori dieci del terzo piano. Quello è un livello completamente diverso."


"Sì... quei praticanti di arti marziali godono di risorse completamente diverse. Sono molto più potenti degli altri."


Al terzo piano, più un coltivatore era in alto in classifica, più risorse poteva godersi e più autorità avrebbe avuto. C'era un divario troppo grande tra ogni livello. Una volta arrivato al grado di un Demone Sette Stelle, allora sarebbero entrati in posti misteriosi come la leggendaria Strada dell'Imperatore.


Se uno avesse raggiunto la fine della strada dell'imperatore, allora si poteva diventare un guerriero di livello Imperatore. Un'area di allenamento del genere andava oltre l'immaginazione di chiunque altro. Il solo pensiero di potersi allenare un anno circa nella Strada dell'Imperatore era oltremodo terrificante.


"Giovane eroe Lin Ming! Rimanga per favore!"


Mentre stava per uscire, Lin Ming sentì una voce bassa e profonda nelle orecchie.


Quando si girò a guardare, vide che lo aveva chiamato un praticante di arti marziali demone gigante. Era alto un po' più di dieci piedi e portava una grande spada in spalla. Accanto a lui c'era una ragazzina che gli arrivava appena al tronco, aveva dei lineamenti delicati e le sue lunghe orecchie e le scaglie agli angoli dei suoi occhi mostrava che era un'elfa.


La differenza d'altezza tra i due era grande, ma dava la sensazione che fossero ben assortiti.


"Avete una questione di cui parlarmi?"


Lin Ming li guardò. Sembravano avere un aspetto comune, non diverso da delle persone normali, eppure in realtà la loro aura era molto trattenuta. Questo era uno stadio simile ad un ritorno alle origini.


Provare a stimare la loro forza dava la sensazione che fossero imperscrutabili.


"Sono Da Gu. Forse le piacerebbe andare in una sala da tè per una chiacchierata?" Disse con un sorriso allegro Da Gu.


Lin Ming sussultò.


Così era Da Gu. Da Gu era uno dei demoni sette stelle. Lin Ming aveva già sentito il suo nome quando era nella città del Grande Sole. Era riconosciuto come un'esistenza che poteva scuotere la Pagoda del Cielo. In origine Lin Ming pensava che Da Gu fosse una bestia assetata di sangue, ma vedendolo ora, nonostante avesse una lieve aura assassina, questo Da Gu non mostrava alcuna ostilità nei suoi confronti.


Bisognava sapere che nella Pagoda del Cielo i demoni giganti non avevano alcuna benevolenza nei confronti degli esseri umani. Fin dall'inizio Gu Yue aveva provato ad uccidere Lin Ming, questo poi era valso sia per Xing Tian che per Hong Zhong dopo.


Questo era ragionevole. L'umanità e i demoni giganti avevano gareggiato per le risorse nel Sacro Continente dei Demoni per fin troppo tempo. Le due razze spesso si sarebbero fatte la guerra e avrebbero iniziato estese campagne l'uno contro l'altro. Che fossero demoni giganti o umani, scorrevano fiumi di sangue, era comune che intere città o perfino paesi fossero sterminati.


"Accetto volentieri."


Lin Ming assentì con calma. Dato che questo tipo era molto cortese e lo stava trattando con rispetto, non c'era bisogno di rifiutare il suo invito.


Lo sguardo di Lin Ming cadde sulla ragazza accanto a Da Gu. Disse:"Se non sbaglio allora lei è la Signorina Xun Ji."


Tra i demoni sette stelle, Xun Ji era l'unica donna. Era la più debole, ma anche la più giovane, non era più grande di Lin Ming. In altre parole, era quella con il talento migliore tra i demoni sette stelle.


"Sono io! Piacere di conoscerla. Forse potremmo anche combattere dopo, ahahah."


La risata di Xun Ji era tintinnante. Era molto interessata a Lin Ming. Ai suoi occhi il ragazzo era l'unico individuo nella Pagoda del Cielo con un talento alla pari con il suo.


Solo quando c'era una competizione allora ci sarebbero stati dei progressi.


.....


La sala del tè Pietra Blu era molto famosa nel terzo piano. L'interno era decorato interamente di pietre blu. Le sedie e i tavoli erano fatti di pietra ed erano semplici ed eleganti. Questo locale dava una sensazione umile. Combinata con una tazza di tè sorseggiato con cura, si poteva sentire una sensazione piacevole.


Nel secondo piano della sala del tè Pietra Blu, tre persone erano sedute attorno ad un tavolo lussuoso.


"Potrei chiedere al fratello Da Gu perché mi ha cercato?" Chiese con calma Lin Ming mentre sorseggiava il tè che gli aveva passato una giovane domestica.


"Vorrei solo diventare amico del fratello Lin." Da Gu sorrise:"Il suo temperamento mi piace, quindi vorrei dare al Giovane Eroe Lin qualche consiglio."


"Oh? Parli pure fratello Da Gu." Lin Ming si incuriosì. Non sapeva davvero molto della Pagoda del Cielo. La forza di Muk Gu era limitata e la sua posizione nel terzo piano era in fondo, quindi non sapeva molto. Lin Ming era sempre stato confuso dai misteri di questo luogo.


"Fratello Lin, ciò di cui vorrei parlare prima è dei demoni sette stelle. La loro forza probabilmente è molto più formidabile di ciò che immagina il fratello Lin. Le mie capacità combattive possono arrivare al massimo al terzo o al quarto posto tra i demoni sette stelle e devo ammettere di essere inferiore a quelle due o tre persone. Specialmente al secondo in classifica Yan Chi e al primo, Feng Shen."


"Feng Shen? Un nome davvero orgoglioso." Feng Shen significava anche sigillo divino. Quando Lin Ming era entrato nella Pagoda del Cielo, aveva trascorso la maggior parte del suo tempo in isolamento, Non conosceva molti dei nomi dei demoni sette stelle. Sapeva solo di Da Gu, Xun Ji e Maha.


"Feng Shen è un elfo. La sua percezione e il suo talento nelle leggi può essere definito terrificante. Per quanto riguarda il terzo piano della Pagoda del Cielo, ci sono alcune aree di allenamento dove, se la propria percezione è sufficiente, si può coltivare raggiungendo un livello terrificante!"


"Oh? che sorta di posto?" Chiese Lin Ming.


Nella Pagoda del Cielo c'erano già voci riguardo ad ogni sorta di area di allenamento al quarto o al quinto piano. Tuttavia pochissimi individui sapevano davvero cosa ci fosse davvero.
                                


                                



