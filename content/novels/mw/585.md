---
weight: 585
title: Capitolo 585 - Campo di Forza Demoniaco
pubDate: 2025-12-15T08:37:10.240Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>91 Capitoli in coda, 0/5</em>
da editare
<em>-Schadenfreude</em>


"Arcobaleno Penetrante!"


Lin Ming gridò e aprì la Forza del Dio Blasfemo fino al limite. Sulla Lancia della Cometa Viola, i Concetti di Fulmine e di Fuoco si fusero insieme. L'uomo e la lancia divennero una cosa sola trasformandosi in una cometa che impattò sulla barriera nera.


<em>Bang!</em>


La barriera tremò violentemente. Sotto l'impatto di questa forza impareggiabile, la barriera si ruppe completamente.


Lin Ming uscì di nuovo dalla Gabbia del Re.


"Terza!"


Lin Ming aveva rotto tre barriere consecutivamente. Per lui non era troppo difficile.


In quel momento un pensiero emerse di nuovo nella sua mente passandogli un messaggio.


"Uh? Dopo aver superato le prime tre gabbie, questo supera la prova elementare per un Grande Asura e posso scegliere di andarmene dopo..."


Lin Ming vide che non troppo lontano era apparsa una luce dal nulla. Dopo un po' formò una formazione di trasmissione. Da ciò che aveva appreso, poteva andarsene dalla Gabbia del Re finché fosse entrato in quella formazione.


"Dovrei uscire dalla Gabbia del Re o continuare ad allenarmi?"


"Naturalmente continuerò!"


Lin Ming stimò che erano passate solo quattro ore circa da quando era entrato. Naturalmente non sarebbe uscito così in fretta.


<em>Xiu! Xiu! Xiu!</em>


Raggi di luce caddero come una pioggia, ma stavolta non erano più neri, erano colorati come un brillante arcobaleno di primavera.


Lin Ming sentiva che erano molto diversi rispetto a quelli di prima, ma non poteva dire di preciso come.


"Interessante!"


Mentre la luce dell'arcobaleno formò una nuova Gabbia del Re attorno a Lin Ming, la sua vera essenza circolò costantemente. La Forza del Dio Blasfemo iniziò a brillare...


....


Di notte, nell'area di allenamento speciale della Pagoda del Cielo, decine di sigilli dorati stavano fluttuando a mezz'aria. Un vecchio diavolo con un mantello stava disegnando delle rune con un pennello rosso. I simboli si connettevano l'un l'altro come se stessero isolando tutto lo spazio.


Dietro questo vecchio diavolo c'era il Grande Lord Heian. Stava guardando impassibile le azioni del vecchio diavolo, rimase in silenzio finché il vecchio diavolo non finì di disegnare la prima sezione di sigilli. Il Grande Lord Heian poi chiese:"Maestro Suo Ge, quanto tempo ci metterà per completare la grande formazione di chiusura dello spazio?"


"Circa due giorni." Rispose il vecchio diavolo.


Suo Ge era il più grande maestro di formazioni nella Steppa del Massacro. Era abile nelle formazioni attuali e aveva anche studiato quelle antiche.


Quando Suo Ge era giovane aveva subito una grave ferita che aveva rotto il suo cristallo demoniaco. Nonostante fosse riuscito a sopravvivere usando molte pillole di alta qualità, la sua lesione era stata troppo grave e aveva causato un danno irreparabile. Questo aveva bloccato per sempre la sua coltivazione al livello di un Re Demoniaco.
Dato che non sperava più di avanzare di grado, Suo Ge aveva usato il resto del suo tempo per fare ricerche e analizzare le formazioni.


Per coincidenza, aveva trovato un'opportunità fortunata, ottenendo una piccola porzione di un'eredità che riguardava le antiche formazioni. Dopo averla studiata, la sua comprensione delle antiche rune aveva raggiunto un livello altissimo.


"Sì, bene. Allora per questi due giorni chiuderò temporaneamente quest'area così potrà creare tranquillamente la formazione. Non dovrebbero esserci errori."


"Naturalmente." Disse Suo Ge mentre tornava a disegnare la formazione.


La dimensione della Gabbia del Re conduceva ad una formazione di trasmissione nella Pagoda del Cielo. Dopo aver finito la prova, un praticante di arti marziali avrebbe dovuto passarci attraverso per andarsene.


Questa era una formazione che apparteneva alla Pagoda del Cielo. Naturalmente Suo Ge non aveva l'abilità di alterarla.


Ma ciò che poteva fare era usare un metodo indiretto e bloccare lo spazio circostante, intrappolando Lin Ming nella Gabbia del Re.


"Maestro Suo Ge, per quanto tempo può essere mantenuta questa grande formazione di chiusura?" Chiese il Grande Lord Heian.


"Probabilmente per quattro mesi."


"Quattro mesi sono sufficienti." Il Grande Lord sorrise sinistramente. Se Lin Ming fosse rimasto intrappolato nella Gabbia del Re per quattro mesi, allora sicuramente non sarebbe riuscito a tornarne vivo.


Una volta che la Gabbia del Re superava il limite che poteva sopportare un praticante di arti marziali, sarebbe diventata letale. Altrimenti non sarebbero stati dati talismani di fuga ai praticanti di arti marziali.


Anche così molti guerrieri erano morti nella Gabbia del Re.


Un Grande Asura morto nella Gabbia del Re... sarebbe stata davvero una notizia divertente.


Nonostante questo avrebbe destato i sospetti di molte persone, il Grande Lord Heian non avrebbe potuto evitarlo.


Rifletté e disse:"Maestro Suo Ge, potrebbe tornare tra quattro mesi e rinforzare di nuovo la formazione."


"Posso farlo." Disse Suo Ge.


"Sarebbe un totale di otto mesi. anche se sei un Vero Drago, moriresti comunque all'interno della Gabbia del Re!"


....


Il tempo passò un giorno alla volta. Mentre era impegnato ad allenarsi, Lin Ming perse la nozione del tempo.


"Rompiti!"


La lancia di Lin Ming si precipitò verso il muro di luce. La parete color arcobaleno tremò, ma dopo aver sussultato si fermò senza mostrare la minima traccia di danno.


Quel colpo conteneva tutta la forza del ragazzo, eppure non era riuscito ad intaccarla minimamente. Comunque Lin Ming non era impaziente. Iniziò a preparare il suo prossimo attacco.


Dopo molto tempo finalmente aveva scoperto le regole della Gabbia del Re.


Per romperla non bisognava usare un colpo abbastanza potente da romperla, invece sembrava che contasse il danno totale accumulato.


Pareva che la prigione avesse una specie di barra dei danni invisibile. Ogni attacco contro questa barriera avrebbe consumato parte di questo valore e quando si fosse esaurito tutto, la prigione si sarebbe rotta.


Una volta arrivata al punto critico, perfino un pugno qualunque avrebbe infranto la barriera.


In altre parole, finché si avesse avuto abbastanza tempo, si poteva rompere la gabbia.


Al momento Lin Ming era già bloccato dentro le mura color arcobaleno da due o tre giorni.


Tuttavia mentre il tempo passava, iniziò a scoprire che stava accadendo qualcosa di strano. La barriera stava iniziando a riempirsi di un campo invisibile di energia.


All'inizio aveva solo disturbato un po' la sua vera essenza, tuttavia col passare del tempo era diventato sempre più potente al punto da influenzare tutto il suo corpo, sottoponendo Lin Ming ad una grande pressione.


Dalla sua carne, ai suoi organi, i meridiani, il dantian era tutto avvolto da questa pressione. Il suo battito cardiaco divenne più intenso e il sangue nelle sue vene sembrava essere diventato più viscoso. Perfino la sua circolazione di vera essenza non era più scorrevole. Perfino respirare aveva richiesto più sforzi del normale.


Dopo un po' di tempo perfino la sua anima ne subì gli effetti.


Lin Ming sussultò. Sentì che questo campo di energia invisibile era penetrato nelle profondità del suo mare spirituale dove aveva iniziato a scontrarsi intensamente con il vortice nero dell'intento marziale Samsara.


"Cos'è questo?"


Lin Ming non aveva mai sperimentato un'energia strana come questa.


In quel momento sentì una voce nella sua mente:"Questo è l'intento marziale Demoniaco."


Cosa?


L'intento marziale demoniaco!


Il ragazzo ne fu scioccato. Dopo che si diventava un demone a dodici ali, si poteva ottenere l'intento marziale demoniaco. Una volta attivato, si poteva formare un 'dominio' attorno al possessore. Era un cosiddetto ' campo di forza'.


Ogni volta che qualcuno entrava in questo dominio, si sarebbe stati sotto l'influenza di questa energia e si poteva usare solo il 50-60% della propria forza.


Più deboli si era, più grande sarebbe stato l'effetto dell'intento marziale demoniaco.


"Capisco. Allora è così. L'intento marziale mette sotto pressione il corpo e lo spirito di una persona. Quindi questo influenzerebbe la forza di un praticante di arti marziali. Se una persona fosse particolarmente debole, allora non riuscirebbe a sopportare questo campo d'energia e vomiterebbe sangue o morirebbe."


"Se qualcuno fosse avvolto da questa energia e dovesse attaccare costantemente, allora si può immaginare quanto sarebbe grande il peso sui suoi muscoli, i meridiani e gli organi. Non c'è da meravigliarsi che alcuni praticanti di arti marziali potessero resistere solo per diversi giorni."


Lin Ming capì. In tal caso, se un praticante di arti marziali avesse usato tutto il suo potenziale fino al limite, allora avrebbe ottenuto dei grandi risultati una volta che l'avesse sopportato. Comunque non sarebbe stato sorprendente se fossero morti.


Mentre resisteva, Lin Ming attaccò ancora la gabbia color arcobaleno.


A causa dell'ostacolo al suo flusso di vera essenza, ogni attacco consumava molta più energia rispetto a prima.


Con l'aumento costante del campo di forza, sentì il suo corpo diventare pesante e si sentiva a disagio dalla testa ai piedi.


<em>Bang! Bang! Bang! Bang!</em>


Sulla barriera la luce del fuoco e del fulmine brillò.


Ma durante questi attacchi continui, il ragazzo scoprì che stava ricevendo dei benefici incredibili.


Se si poteva paragonare i meridiani di un praticante di arti marziali ad un canale e il dantian alla fonte dell'acqua, allora i muscoli, lo scheletro e gli organi erano la terra che doveva essere irrigata.


Dopo aver raggiunto lo stadio Xiantian, i punti di agopuntura avrebbero assorbito costantemente l'energia Origin Heaven Earth, si sarebbero radunati nel dantian per poi passare dai meridiani e diffondersi per il corpo.


Questa sorta di metodo passivo di trasporto aveva una limitazione considerevole ed era difficile che l'energia Origin Heaven Earth penetrasse in ogni parte del corpo.


Normalmente, sia in combattimento che durante la pratica, anche se una persona consumasse la sua energia fino al limite, non avrebbe usato comunque alcuni punti di agopuntura e meridiani.


Se non fosse passato per tutto il corpo, avrebbe influenzato le proprie fondamenta, interferendo con la crescita della propria forza.


Ma questo campo d'energia dell'intento marziale demoniaco era diverso. Era meraviglioso. Non solo era senza forma ed invisibile, ma poteva penetrare facilmente in ogni piccola cellula del corpo; non avrebbe tralasciato nemmeno un capello.


Il battito cardiaco, il flusso sanguigno, i muscoli, lo scheletro, il midollo, i meridiani, ogni parte del corpo avrebbe dovuto sopportare questo campo energetico. Avrebbero avuto bisogno di assorbire autonomamente la vera essenza ed usarla.


Questo processo era un'ottima esperienza.


Anche rimanere fermi sarebbe stata una forma di allenamento qui, figuriamoci quando bisognava fare ogni sorta di attacco ad alta densità in condizioni così estreme.


I benefici per il corpo erano enormi.


Non temprava solo il sistema di accumulo di essenza, ma anche quello della trasformazione del corpo.


Per una persona come Lin Ming che coltivava sia l'energia che il corpo, questo era un paradiso.


Dopo essersene reso conto, il ragazzo si entusiasmò. I suoi attacchi divennero sempre più abili e potenti.


Mentre le luci di lancia continuarono a mirare verso un solo punto, Lin Ming aprì la Forza del Dio Blasfemo mentre bruciava il sangue dell'Antica Fenice!


Dato che il suo corpo doveva sopportare questa pressione enorme e una quantità incredibile di assorbimento di vera essenza, questo cambiamento improvviso fece scoppiare alcuni vasi sanguigni vicino alla superficie della sua pelle!


"Non mi fermo qui!"


<em>Bang!</em>


Con un'esplosione tonante, l'intera gabbia color arcobaleno si infranse come vetro!


Lin Ming ansimò. Alcuni dei suoi muscoli nelle braccia si erano strappati e stavano colando sangue.


Aveva consumato il 70-80% della sua vera essenza ed era terribilmente stanco. Tuttavia i vantaggi che aveva ottenuto erano stati incredibili. Aveva scoperto che la sua coltivazione negli stadi avanzati dello Xiantian si stava stabilizzando. Aveva iniziato ad progredire fino al picco dello Xiantian!
                                


                                



