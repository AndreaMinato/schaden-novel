---
weight: 5870
title: Capitolo 587 - Forse, il solo a farlo nell'arco di diecimila anni
pubDate: 2025-12-15T08:37:10.241Z
tags:
    - mw
---


<strong><em>Capitolo regolare,</em></strong>
<em>90 Capitoli in coda, 0/5</em>
da editare
<em>-Schadenfreude</em>


Due mesi e ancora Lin Ming non era uscito!


Mentre passavano 61 giorni, le notizie si diffusero rapidamente per la Pagoda del Cielo. Il tempo in cui Lin Ming era rimasto nella Gabbia del Re aveva già superato il record dell'Imperatore della Guerra delle Otto Distruzioni!


Stava nascendo una nuova leggenda! Il solo a farlo in diecimila anni!


Presto, lo vennero a sapere anche i praticanti di arti marziali del primo e del secondo piano. Nonostante queste persone non sapessero cosa significava rimanere nella Gabbia del Re per due mesi, sapevano che Lin Ming era il primo a farlo negli ultimi diecimila anni. Perfino i mortali nella Pagoda del Cielo ne sarebbero rimasti impressionati.


"Il primo nell'arco di diecimila anni, non avrei mai pensato che potesse accadere!"


In una semplice sala da tè, Muk Gu stava sorseggiando del tè mentre ascoltava le discussioni dei praticanti di arti marziali attorno. Era rimasto nel secondo piano per diversi giorni per porgere visita a sua sorella e ora che aveva appreso questa notizia, rimase incredulo.


"Forse tra qualche decina di anni, il Sacro Continente dei Demoni avrà un altro Imperatore della Guerra delle Otto Distruzioni!"


Di fronte a lui, Muk Qing stava mangiando una torta. Rifletté per un momento e disse:"È passato un anno e mezzo dall'ultima volta che l'ho visto. Non avrei mai pensato che sarebbe stato così potente... Apprendista Senior, credi che potremo attirarlo dalla nostra parte?"


"Attirarlo dalla nostra parte? Con cosa? Siamo solo un normale Sect di quinto livello. Non sappiamo nemmeno quale siano le sue origini. È impossibile che un talento del genere provenga dal nulla. Potrebbe avere qualche grande guerriero come suo maestro."


Muk Gu scosse la testa e continuò a mescolare il suo tè. Bevve un altro sorso e disse:"Non possiamo attirare una persona del genere dalla nostra parte; sarebbe già una fortuna rimanere in buoni termini con lui. Nonostante la prima volta che ci siamo incontrati avessi lasciato un'impressione relativamente cattiva, dopo credo di aver eliminato ogni eventuale problema. Potrei perfino considerarlo un rapporto un po' amichevole."


Nel Sacro Continente dei Demoni, gli umani erano da tempo in una posizione miserabile. Muk Gu era contento di assistere alla nascita di un grande guerriero.


Naturalmente se fosse riuscito a rimanere in buoni termini con lui, allora sarebbe stato di grande beneficio per il suo Sect.


.....


Il tempo passò lentamente. Presto passarono 70 giorni!


Nel terzo piano le dicerie si stavano diffondendo all'impazzata. Ogni giorno ci sarebbe stata un'enorme quantità di praticanti di arti marziali che si precipitavano nell'area di allenamento speciale che avrebbero voluto vedere se Lin Ming fosse uscito.


Era rimasto per dieci giorni in più rispetto all'Imperatore della Guerra delle Otto Distruzioni. Che sorta di mostruoso talento era questo?


"70 giorni..."


Feng Shen guardò in silenzio la porta di luce che conduceva alla Gabbia del Re, i suoi occhi brillavano di luce fredda. Prima d'ora non avrebbe mai pensato che Lin Ming sarebbe riuscito ad arrivare a questo punto. Feng Shen una volta era stato immensamente orgoglioso del suo talento, ma ora era stato superato di molto da Lin Ming.


"Eheh, Feng Shen, questa è la prima volta che vedo un'espressione del genere sul tuo volto." Risuonò una voce all'improvviso.


Feng Shen si girò e vide Kai Yang.


Il diavolo si sfregò il mento sorridendo mentre guardava verso la porta di luce con uno sguardo indifferente. "Feng Shen, non è da te. Di solito non sei così arrogante? Da quando sei così impressionabile?"


Feng Shen si accigliò. Dato il suo atteggiamento orgoglioso, di solito non interagiva mai con nessuno, provava sdegno nel parlare a persone del genere.


Ai suoi occhi, Kai Yang non era nient'altro che un cane che lavorava per le sue risorse. Una persona del genere poteva fare un po' di progressi, ma la sua volontà e la sua mente non erano forti. Era impossibile che una persona del genere diventasse potente!


Senza dire una parola, Feng Shen si girò e se ne andò.


Vedendo questa risposta, Kai Yang divenne un po' contrariato. Sbuffò freddamente e disse:"Credi che Lin Ming si stia ancora allenando all'interno? Credi davvero che abbia il talento per superare l'Imperatore della Guerra delle Otto Distruzioni? Eheh, forse è già morto all'interno."


Nella Gabbia del Re c'era sempre il rischio di morire.


Prima della creazione dei talismani di fuga, c'era sempre stato un altissimo rischio che un praticante di arti marziali perisse nella Gabbia del Re. Una grande quantità di praticanti di arti marziali avevano creduto di poter sopportare la pressione del campo di forza demoniaco. Per tirare fuori tutto il loro potenziale e migliorare ulteriormente avrebbero superato sempre più gabbie finché la pressione del campo di forza non fosse aumentata troppo. Allora, visto che attaccare diventava sempre più difficile, alla fine non sarebbero riusciti a rompere la gabbia, morendo all'interno.


Era come un mortale che faceva un lavoro di fatica senza dormire per diversi giorni, uno sforzo eccessivo avrebbe potuto causare la morte. Un praticante di arti marziali che rimaneva sotto l'enorme pressione del campo di forza demoniaco avrebbe subito un enorme impatto sul suo cuore, sul dantian e la sua anima. Se questi danni si fossero accumulati per un tempo abbastanza lungo, allora si poteva perfino rischiare di morire all'improvviso.


"Morire all'interno?" Feng Shen ridacchiò:"Come potrebbe un talento al livello di un Vero Drago morire all'interno della Gabbia del Re?!"


"C***o! Che c'è di così grandioso in questo Feng Shen! Solo perché le sue origini sono buone e ha un alto talento non ci considera nemmeno. Se il mio Sect fosse potente quanto il suo allora non avrei bisogno di essere così umile di fronte a lui! Me**a, aspetta e vedrai se potrai dire ancora che Lin Ming creerà un miracolo una volta che rimarrà all'interno per 100, 120 giorni! Un talento al livello di un Vero Drago, ma fottiti!"


Mormorò tra sé e sé Kai Yang, invidioso di Lin Ming.


<em>'Mi chiedo che sorta di espressione avrai una volta che saprai che Lin Ming è morto all'interno della Gabbia del Re. Un grande talento di livello Imperatore è morto all'interno di un'area di allenamento, ahahahah! Troppo ironico, troppo divertente e interessante!'</em>


Pensando questo, Kai Yang sorrise con crudeltà, si sentiva molto meglio. Voleva che il tempo passasse più velocemente, così quando fossero passati i 100 giorni, avrebbe visto se questi praticanti di arti marziali avessero ancora strepitato per Lin Ming.


75 giorni...


80 giorni...


85 giorni...


.....


Il tempo passò giorno per giorno. Quando arrivò l'80esimo giorno alcuni sospettarono già che Lin Ming potesse essere morto nella Gabbia del Re, ma questo dubbio non condiviso dalla maggioranza. Dopotutto era un talento al picco del livello Imperatore, se fosse morto in un'area di allenamento non sarebbe stato ridicolo?


Tuttavia questa diceria iniziò lentamente a diffondersi. All'85esimo giorno sempre più persone iniziarono a credere che Lin Ming era morto!


"Che scherzo, un Grande Asura il cui nome è stato inciso sulla Targa del Re è davvero morto nella Gabbia del Re. Chi ci avrebbe creduto!"


In un ristorante nel terzo piano, alcuni stavano discutendo di Lin Ming. In questi giorni tutti stavano parlando di lui, era l'argomento preferito in ogni ristorante e sala del tè vicino.


"Anche se non voglio crederci, questa è la realtà. Forse Lin Ming era troppo sicuro di sé e ha sopravvalutato i suoi limiti, facendo alla fine qualcosa di stupido."


"Molto probabilmente è morto. Altrimenti, 85 giorni sono quasi tre mesi. Supererebbe di un mese l'Imperatore della Guerra delle Otto Distruzioni. Non è un po' troppo esagerato? Come sarebbe possibile?"


"Ahah! Sto morendo dal ridere, è troppo divertente, troppo divertente!" Disse un praticante di arti marziali della razza dei demoni giganti mentre batteva il tavolo. "In questi ultimi giorni quei pagliacci umani del terzo piano sono stati troppo arroganti. Erano così orgogliosi e contenti che qualcuno della loro razza avesse dei tali risultati e guardate, alla fine Lin Ming è morto nella Gabbia del Re. Non ho mai visto qualcosa di così ridicolo!"


"È scemo. E pensare che sarebbe morto perfino con un talismano di fuga. Non puoi nemmeno inventarti una storia del genere, ma è perfino un Grande Asura. Non posso smettere di ridere, è davvero la storia più divertente degli ultimi 1000 anni!"


I demoni giganti erano i nemici mortali dell'umanità. Quando Lin Ming era arrivato al picco del suo potere, questi praticanti di arti marziali naturalmente non avevano detto una parola, ma ora che il ragazzo era morto, tutta la loro invidia e il loro odio che avevano accumulato era esploso all'improvviso.


Un genio umano faceva parte della loro competizione. Se fosse morto, allora ne sarebbero stati tutti incredibilmente contenti.


C'era anche Muk Gu in questo ristorante. Mentre sentiva questa conversazione, mostrò un'espressione molto, molto scontenta.


Bevve meccanicamente un'altra coppa di vino e poi si alzò per andarsene.


"Ehi, non è quel tipo? Qual è il suo nome?" Il demone gigante che stava parlando vide Muk Gu. Nel terzo piano, la forza di Muk Gu era nella sezione più inferiore della classifica, quindi molti non sapevano nemmeno quale fosse il suo nome.


"Credo si chiami Muk Gu." Ricordò un diavolo lì vicino.


"Oh. Muk Gu. Ora ricordo, ahah. Muk Gu, vieni a bere un po' di vino con noi. Regalaci un po' delle storie gloriose di Lin Ming, il grandissimo talento della vostra razza umana!"


Il demone gigante sorrise spudoratamente. Dopo essere stato messo alle strette da questi umani nelle ultime settimane, finalmente riusciva a rilasciare tutta la sua rabbia.


Muk Gu trattenne la sua furia e disse freddamente:"Sono passati solo 85 giorni e sei già così sicuro che Lin Ming non possa sopportarlo? Solo perché non puoi comprendere i suoi limiti non significa che li puoi decidere tu!"


"Non posso capire i suoi limiti? Ahahah! Le tue parole mi ricordano di quando ero bambino. C'era sempre un altro bambino che picchiavo e ogni volta che gli spaccavo i denti, diceva sempre che sarebbe andato a chiamare suo padre per riempirmi di pugni! Divertente!"


Il praticante di arti marziali sbatté il tavolo mentre derideva Muk Gu.


L'uomo fece una smorfia ma non c'era alcun motivo per ribattere. Anzi perfino lui in quel momento stava iniziando a dubitare; Lin Ming era davvero morto?


<em>'Lin Ming, Lin Ming, sbrigati... un'esistenza come te è già destinata a raggiungere il picco di questo continente in futuro... come potresti morire nella Gabbia del Re?'</em>


Muk Gu sospirò. Il destino dell'umanità era davvero così scarso? Non potevano davvero fare nascere un guerriero potente?


.....


Nella Gabbia del Re, il terreno era bianco come la neve e coperto da nuvole scure.


Erano nuvole molto dense e appiccicose, al punto da poterle tagliare con una sciabola. Parevano essere composte dal più nero degli inchiostri.


Le nuvole scure ondeggiarono. In quel momento ci fu un suono soffocato mentre un piccolo pezzi di nuvola si squarciò e dalla fessura apparì un bagliore dorato.


Poi silenzio. Non c'era altro se non quelle nuvole oscure.


Dopo un altro bastoncino di incenso di tempo, brillò un'altro bagliore. Stavolta durò per più tempo prima di scomparire.


Il tempo che ci metteva per svanire era molto più lungo, come se la luce dorata stesse diventando sempre più potente. Circa un'ora dopo risuonò il ruggito di un drago mentre un raggio spesso come una coscia esplose dalle nuvole oscure. Sembrava la spada di un dio, squarciava direttamente l'orizzonte!


Nel momento in cui le nuvole si ruppero, una persona si precipitò fuori dal buco creato dal raggio di luce.


Questa figura cadde a terra con un potente tonfo.


"Finalmente sono uscito!"


Lin Ming si accasciò a terra senza nemmeno avere la forza di muovere le dita. Era rimasto bloccato nella prigione oscura per quasi un mese intero!


Questa era stata davvero un'esperienza terrificante e dolorosa!


La prigione era incredibilmente spessa. Anche se Lin Ming aveva usato tutta la sua forza per avanzare, era stato lento come una tartaruga.


Non aveva avuto altra scelta se non usare attacchi per rompere questa gabbia, avvantaggiandosi del momento in cui l'oscurità veniva strappata via per fare un po' di passi avanti.


Così era diventato più rapido, ma aveva consumato tantissima vera essenza.


Anche se Lin Ming usava Arcobaleno Penetrante, riusciva solo ad aprire un canale lungo qualche decina di piedi.


Ma quanto era grande questa prigione oscura?


Lin Ming non lo sapeva!
                                


                                



