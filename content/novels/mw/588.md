---
weight: 5880
title: Capitolo 588 – Gabbia del Re, 100 giorni
pubDate: 2025-12-15T08:37:10.241Z
tags:
    - mw
---


<strong><em>Capitolo regolare,</em></strong>
<em>90 Capitoli in coda, 0/5</em>
da editare
<em>-Schadenfreude</em>


Lin Ming era rimasto intrappolato nell'oscurità per un intero mese. Perfino respirare era diventato incredibilmente difficile. Tutti i suoi organi erano sotto pressione e ogni piccolo passo che faceva richiedeva un enorme quantità di energia. Quello stato costante di fatica e dolore faceva preferire la morte.


La spossatezza era diventata ancora più insopportabile del dolore. Il dolore si poteva ignorare dopo molto tempo una volta che raggiungeva il limite, mentre era impossibile sbarazzarsi della sensazione di stanchezza.


Non solo, Lin Ming aveva dovuto sopportare un'incredibile solitudine in questo spazio vuoto. Dopotutto gli esseri umani erano creature sociali. I praticanti di arti marziali potevano sopportare la solitudine mentre coltivavano, ma erano anche in un ambiente relativamente confortevole invece che questo spazio che faceva impazzire. Non c'era alcun suono, né luce, bisognava camminare costantemente e c'era solo una spossatezza infinita.


E ciò che era ancora più terribile era che non si poteva vedere la fine del percorso! Non si poteva vedere dove si andava! Non si poteva nemmeno sapere se il metodo per uscire da questa prigione oscura fosse corretto.


Anche se Lin Ming aveva una determinazione salda come il ferro, era stato sull'orlo del collasso dopo 20 giorni.


Negli ultimi giorni non poteva nemmeno capire se fosse vivo o morto; la realtà e l'illusione non erano diversi ai suoi occhi. Tutto i suoi movimenti erano completamente meccanici e istintivi mentre prendeva un ultimo respiro e alla fine usciva fuori dalla gabbia!


Durante questo periodo di tempo non sapeva quante volte avesse superato i limiti del suo corpo. Bisognava sapere che la resistenza di Lin Ming era paragonabile ad un esperto della Distruzione. Anche così era stato spinto fino a questo punto.


Questa prigione era mortale per un essere umano.


Con le dita tremanti, Lin Ming prese una pillola di recupero dal suo anello spaziale e la inghiottì. Poi andò a meditare immediatamente e regolò il suo respiro.


In quel momento la Porta del Riposo fece la sua parte importante. Anche se aveva appena toccato la sua soglia, i benefici erano immensi.


Un turbine di energia Origin si formò tra le clavicole di Lin Ming, continuando a sostenerlo con l'energia Origin e facendo rivitalizzare i suoi meridiani prosciugati.


Dopo aver recuperato le forze, Lin Ming prese diversi Cristalli di Sangue di di alta qualità, risucchiando tutta l'energia Origin interna e la loro vitalità in un solo respiro.


Il colore tornò nel suo volto.


Un'ora dopo tornò alle sue normali condizioni. Quando guardò il suo dantian, rimase sorpreso nel vedere che in un solo mese aveva già raggiunto il picco degli stadi avanzati dello Xiantian!


Era solo ad un passo dal grado successivo!


Era solo arrivato negli stadi avanzati dello Xiantian diversi mesi fa. Non c'era molta distanza tra i due livelli, ma era evidente quanto fossero terrificanti gli effetti della prigione oscura visto che era riuscito a migliorare in così poco tempo!


Pensandoci, anche questo era normale. Aveva mantenuto il suo corpo al limite della sua sopportazione e stava stimolando il suo potenziale più che poteva, insieme alla funzione aggiunta del campo di forza demoniaco, ogni cellula del suo corpo era stata temprata attentamente!


Tuttavia questa sorta di esperienza inumana era insopportabile per una persona normale. Perfino Lin Ming non voleva sperimentare più la pressione di questa oscurità, se non altro per il momento.


Alzandosi, notò qualcosa. Dopo essersi adattato alla prigione oscura e aver sopportato il campo di forza, nonostante sentisse una sensazione di pesantezza, non era a disagio come prima.


Solo da questo aveva capito che aveva fatto moltissimi progressi nell'ultimo mese.


Si poteva dire che le sue fondamenta non potevano essere più solide di così.


Non c'era bisogno di menzionare il sistema di accumulo dell'essenza. Il ciclone nel suo dantian si era condensato al punto di trasformarsi in essenza e perfino il suo midollo sembrava ringiovanito. Il suo sistema di trasformazione del corpo era estremamente solido.


"Mi chiedo chi abbia creato questa Gabbia del Re. Sembra che ci sia stata una persona formidabile nel Sacro Continente dei Demoni. Sono nati molti talenti ed eroi impareggiabili, ma per qualche motivo in questa era, è stato perduto tutto, inclusa la storia che risale a 100.000 anni fa..."


Lin Ming era contento dei suoi progressi, ma all'improvviso sentì un'enorme pressione. Il suo sangue ribollì e quasi sputò una boccata di sangue!


Questo...!


Lin Ming cadde in ginocchio sorreggendosi con la Lancia della Cometa Viola. Questo colpo improvviso aveva rotto diversi punti dei suoi meridiani!


"È troppo forte..."


Lin Ming quasi imprecò. La Gabbia del Re non ti dava respiro!


La persona che aveva creato questa terra probabilmente si aspettava che un praticante di arti marziali che aveva superato la Gabbia del Re avrebbe fatto dei progressi, così il campo di forza demoniaco era aumentato di un altro livello!


<em>Ka ka ka!</em>


Attorno a Lin Ming, lo spazio sembrò torcersi. Poi di fronte ai suoi occhi iniziò a collassare!


Questa rottura dello spazio creò una vasta quantità di frammenti che lo bloccarono!


In questo spazio limitato, c'erano delle terribili fessure dello spazio. Lin Ming poteva vederne alcune, ma non poteva scorgerle tutte, la sua percezione non le notava nemmeno.


Erano come le fauci di una gigantesca bestia che aspettava che la sua preda arrivasse.


"Anche questa è una gabbia!"


Lin Ming sussultò!


Stava sperimentando il vero orrore della Gabbia del Re!


Erano passati oltre tre mesi. Se avesse continuato, allora cos'avrebbe incontrato qui?


L'esperto che aveva creato questa gabbia era un genio anormale? Non solo era spaventosamente potente, ma la sua creatività e la sua immaginazione erano illimitate ed era davvero ambizioso!


"La dodicesima gabbia, frammenti dimensionali. Vorresti provare a superarla?"


La strana voce apparì di nuovo nel mare spirituale di Lin Ming. Mentre appariva, comparì anche una formazione di trasmissione nella gabbia.


"Dopo la prigione oscura ci sono i frammenti dimensionali. Mi chiedo cosa ci sia dopo..."


Lin Ming non esitò.


La formazione di trasmissione scomparì.


Ben presto, nello spazio racchiuso, i frammenti dello spazio iniziarono a torcersi. Le fessure comunicarono a muoversi come dei serpenti allarmando Lin Ming!


Senza dubbio i frammenti potevano ucciderlo facilmente!


Se fosse stato tagliato a metà da un briciolo di queste fessure, sarebbe stato troppo tardi per attivare un talismano di fuga!


Le fessure spaziali si muovevano in continuazione e i frammenti dello spazio tracciavano i confini di questa gabbia, che tipo di prova era questa? Solo pensarci faceva inorridire!


.....


In quel momento, al di fuori della Gabbia del Re, erano passati 95 giorni!


95 giorni.


Perfino Muk Gu si sentì disperare.


Nonostante non desiderasse crederci, la logica gli suggeriva che Lin Ming molto probabilmente era morto dentro la Gabbia del Re.


Più si rimaneva al suo interno, più difficile sarebbe diventata. L'Imperatore della Guerra delle Otto Distruzioni ci era rimasto solo per 60 giorni, ma Lin Ming era lì dentro da 95.


Era possibile?


Nell'area di allenamento speciale, Feng Shen stava guardando la porta di luce che conduceva alla Gabbia del Re. Sospirò.


"Inimmaginabile."


Feng Shen scosse la testa e poi si girò per andarsene.


Sentiva solo tristezza e amarezza per il fatto che Lin Ming fosse morto qui. Nonostante avesse ammesso che il suo talento era inferiore a quello del ragazzo, in realtà non provava invidia nei suoi confronti. Sapeva che qualche grande talento avrebbe considerato una disgrazia nascere nella stessa era di qualcuno come Lin Ming, ma Feng Shen non l'aveva mai pensato.


Per lui questo era un obiettivo da perseguire, un sogno a cui poteva ispirarsi per potenziare la sua coltivazione.


Se uno non avesse visto un picco più alto, non saprebbe mai quanto sono alte le montagne. Questo avrebbe influenzato inevitabilmente il proprio punto di vista e i propri risultati.


Ora però Lin Ming era morto qui e il suo obiettivo insieme a lui. Feng Shen aveva la sensazione insopportabile di essere arrivato sulla cima della Pagoda del Cielo.
                                


                                



