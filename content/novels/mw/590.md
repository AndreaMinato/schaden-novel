---
weight: 5900
title: Capitolo 590 – Scommettere Tutto
pubDate: 2025-12-15T08:37:10.241Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>89 Capitoli in coda, 0/5</em>
da editare
<em>-Schadenfreude</em>


La formazione di trasmissione sarebbe apparsa solo una volta che la gabbia fosse stata rotta e sarebbe apparsa per poco tempo. Era impossibile per Lin Ming superare la formazione di chiusura dello spazio durante quel breve periodo di tempo!


Pensando questo, il ragazzo si raggelò.


I frammenti dello spazio erano nascosti attorno a lui, apparivano e scomparivano; non poteva evitarli. Se avesse continuato così, sarebbe senza dubbio morto!


<em>Chi!</em>


Dopo un lieve tonfo, Lin Ming sentì un lieve tocco freddo sul suo orecchio. Un frammento di spazio aveva sfiorato il suo orecchio!


Colpito da un vortice spaziale, il sangue schizzò dal suo orecchio!


Non si era accorto di questo piccolo frammento. Fortunatamente aveva solo sfregato appena il suo orecchio senza diffondere il potere dello spazio. Se fosse sfrecciato nei suoi occhi allora le conseguenze sarebbero state disastrose!


"Cosa posso fare?"


Lin Ming entrò in piena allerta.


Mentre notava che diversi frammenti spaziali stavano scomparendo dal suo campo percettivo, a Lin Ming venne in mente un'idea: la Fornace Universale del Sole!


Ecco! La Fornace Universale del Sole aveva un suo mondo interno. Poteva entrarci!


Il tesoro del Palazzo Imperiale del Dio Demone era inestimabile; era almeno un tesoro di grado Heaven.


Lin Ming poteva solo aprire il primo strato della Fornace Universale del Sole, ma... era sufficiente!


Il ragazzo evocò la Fornace Universale del Sole il più presto possibile. Aprì il coperchio e si precipitò dentro!


Ora poteva solo dipendere da questa fornace.


<em>Bang!</em>


La Fornace Universale del Sole tremò gentilmente. Un frammento spaziale colpì la superficie del tesoro rompendosi in pezzi più piccoli!


Ma la Fornace Universale del Sole si limitò a vibrare, non era rimasto un solo marchio su di essa.


Poteva essere definita un vero e proprio artefatto. Naturalmente non era qualcosa che un frammento dello spazio poteva rompere.


Lin Ming sospirò di sollievo. Ora era nascosto nel primo strato della Fornace Universale del Sole. Con il coperchio chiuso, ora si trovava in una dimensione completamente sperata. In passato aveva assorbito la Radice Draconica del Nirvana qui.


"Nonostante non possa usare questa Fornace Universale del Sole per attaccare, può essere usata per difendersi."


Fino ad ora non aveva davvero usato la Fornace Universale del Sole. Non credeva che avrebbe potuto usarla così.


"La pressione del campo di forza demoniaco si è indebolita un po'..."


Nonostante Lin Ming al momento fosse nella Fornace Universale del Sole, poteva sentire chiaramente la pressione del campo demoniaco anche se la maggior parte di essa era stata isolata.


Era davvero pervasiva!


Pensandoci, i dodici Padiglioni del Cielo, la Steppa del Massacro e l'Antico Abisso Demoniaco erano molto più delle reliquie molto più terrificanti rispetto a quelle del Palazzo Imperiale del Dio Demone. Altrimenti dodici guerrieri di livello Imperatore non sarebbero morti istantaneamente qui. L'elfo dalle sei dita che aveva ottenuto il titolo di demone a dodici ali ed era diventato il più potente del Sacro Continente dei Demoni era andato nell'Antico Abisso Demoniaco dopo aver incontrato un blocco dopo seimila di anni di coltivazione. Voleva cercare le sue opportunità fortunate, ma anche lui era morto all'interno come tutti gli altri, non era rimasto nemmeno il suo cadavere.


Il Palazzo Imperiale del Dio Demone invece era molto più calmo. Se un guerriero della Distruzione fosse entrato, allora avrebbe avuto il 90% di possibilità di uscirne vivo.


Dopotutto in passato quando l'Imperatore Demoniaco aveva creato il Palazzo Imperiale del Dio Demone, non era ancora asceso al Regno Divino. Non importava quanto fosse potente, non sarebbe stato più formidabile della mistica forza che esisteva nell'Antico Abisso Demoniaco.


Dalla descrizione di Da Gu, un'enorme artiglio nero era emerso dal terreno e aveva ucciso dodici guerrieri di livello Imperatore, uno di loro era il leggendario Venerabile Lord. Solo pensare a questo era terrificante!


Sentendo i frammenti dello spazio colpire la Fornace Universale del Sole, Lin Ming si accigliò.


Nonostante potesse nascondersi nella Fornace Universale del Sole, non poteva farlo per sempre.


Se non avesse infranto la sua gabbia dimensionale, allora non sarebbe potuto tornare. Non solo, ma la pressione del campo di forza sarebbe aumentata costantemente. Se si fosse ritirato in questa fornace e avesse sprecato tempo, sarebbe stato come bere veleno per spegnere la sete!


Quando la pressione fosse diventata più potente, sarebbe diventata molto più difficile superare la gabbia dello spazio.


Cosa poteva fare?


Lin Ming rimase in silenzio per un momento, poi strinse i denti. Prese la pillola nera dal suo anello spaziale.


Era il Divino Osso Demoniaco!


Secondo Da Gu, questi erano i resti di un guerriero di livello Imperatore. Quando un esperto moriva nell'Antico Abisso Demoniaco, l'energia nel suo corpo si sarebbe condensata!


Come resina di pino che diventava ambra dopo essere stata sepolta nel terreno per centinaia di migliaia di anni, la ricca energia dell'Antico Abisso Demoniaco si sarebbe condensata fino a cristallizzarsi.


Questo cristallo, se fosse stato fuso con la sua energia vitale e fosse stato usato per nutrire il fuoco della sua vita, figuriamoci aumentare la sua forza, sarebbe stato sufficiente per fare diventare Imperatori Demoniaci. Questo era un tesoro incredibile per cui impazzirebbe perfino un Re Demoniaco!


Naturalmente poteva usarlo anche per temprare il suo corpo, ma sarebbe stato uno spreco. Perfino un demone gigante non l'avrebbe usato in modo così stravagante.


Temprare il corpo...


Lin Ming mormorò tra sé e sé. Aveva capito un po' il metodo di utilizzo del Divino Osso Demoniaco da Da Gu e da Maha. Bisognava integrare l'energia di questo tesoro nella fonte della propria forza vitale.


Per un praticante di arti marziali umano, sarebbe stato un dantian, mentre per un demone gigante sarebbe stato il cristallo demoniaco.


Lin Ming usava il sistema di accumulo dell'essenza. Logicamente, se avesse assorbito un Divino Osso Demoniaco, avrebbe dovuto assimilarlo nel suo dantian, ma non voleva fare così. Aveva intenzione di usarlo per temprare il corpo, il metodo definito uno spreco.


Voleva usare l'energia del Divino Osso Demoniaco e fonderla con la Porta del Riposo, usandola per superare l'ultimo ostacolo nella sua apertura!


Questo era il metodo più veloce a cui potesse pensare per diventare più potente in breve tempo.


"Non dovrebbe essere un problema inghiottire questo Divino Osso Demoniaco con la mia forza."


Lin Ming aveva qualche informazioni al riguardo, dato che i demoni sette stelle potevano usarlo, nemmeno lui avrebbe dovuto avere qualche problema.


Naturalmente poteva inghiottire il Divino Osso Demoniaco, ma non sapeva se avrebbe potuto usare il suo potere per aprire una delle Otto Porte Nascoste. Dalla Tempra del Midollo alle Otto Porte Nascoste, sarebbe stato un aumento di stadio. C'era un divario quasi insormontabile tra i due.


A giudicare dalla difficoltà con cui aveva completato la Tempra del Midollo, era evidente che sarebbe stato arduo aprire la Porta del Riposo.


Nonostante avesse sfiorato appena la soglia, era come essere ad un passo dallo stadio delle Otto Porte Nascoste. Anche se era solo un piccolo passo, la differenza tra lo Xiantian e il del Nucleo era enorme.


Successo o sconfitta, sarebbe tutto dipeso da questa scommessa!


A denti stretti, Lin Ming riversò la sua vera essenza nel Divino Osso Demoniaco. Mentre fluiva all'interno, il tesoro si ammorbidì gradualmente. Diventò una sfera viscida e oblunga per poi diventare completamente liquida.


Questo fluido nero sembrava inchiostro, ma aveva una lucentezza simile a quella del vetro.


Lin Ming divise il liquido a metà. Ne inghiottì la metà mentre l'altra la pose tra le sue clavicole dov'era la Porta del Riposo.


Mentre beveva il liquido nero, lo sentì gelido, ma quando arrivò nel suo stomaco, diventò subito un fuoco ardente.


Anche il liquido nero che aveva spalmato tra le sue clavicole sembrò iniziare a bruciare. Con uno sfrigolio, questo mercurio nero si infiltrò velocemente nella sua pelle.
Permeò tra i suoi pori dove risiedeva la Porta del Riposo.


Il Divino Osso Demoniaco era una medicina tirannica. Nonostante fosse potente, Xing Tian non era in grado di usarla.


Lin Ming era molto più forte di lui in questo momento, logicamente non sarebbe dovuto essere un problema usarlo per lui.


Tuttavia ciò che accadde andò oltre le aspettative di Lin Ming. Era ancora nel campo di forza demoniaco e ogni cellula nel suo corpo stava resistendo al campo di forza. Era impossibile che il ragazzo fosse al picco delle sue condizioni.


Mentre resisteva a questa pressione, il potere impazzito del Divino Osso Demoniaco fluì freneticamente nel suo corpo!


Queste due forze provenivano dalla stessa fonte. Quando l'energia del Divino Osso Demoniaco entrò in Lin Ming, si fuse con il campo d'energia. Istantaneamente il ragazzo si sentì la gola fumante, come se ci fosse un fuoco demoniaco che lo stesse bruciando!


Era già sotto pressione, ora che la forza era aumentata, alcune delle sue cellule scoppiarono direttamente!


<em>Puff!</em>


Lin Ming sputò una boccata di sangue. Era il sangue che proveniva dalle giunture del suo corpo che esplodevano!


"Dannazione!"


Usare il Divino Osso Demoniaco per aprire la Porta del Riposo all'inizio era stata un'improvvisa ispirazione, ma ciò che sarebbe accaduto dopo averlo inghiottito sarebbe stato imprevedibile.


Non avrebbe mai pensato che il Divino Osso Demoniaco si sarebbe fuso così bene con il campo di forza demoniaco. Entrambi provenivano dall'Antico Abisso Demoniaco; si erano uniti perfettamente creando una forza devastante.


Ora Lin Ming doveva sopportare il doppio della pressione.


Troppo caldo!


Questo era ciò a cui stava pensando. Si sentiva come se avesse preso fuoco. I suoi meridiani, il suo dantian, i suoi organi, tutto era colto da un bruciore agonizzante.


Si sentiva come se stesse scorrendo magma per il suo corpo. Lin Ming voleva usare il 'Chaotic Virtues Combat Meridian' per sopportare questa sensazione e assorbire l'energia, ma aveva già consumato oltre la metà della sua vera essenza e ora non poteva più farlo.


<em>Puff!</em>


Una nebbia di sangue uscì dal braccio di Lin Ming. Dopo che il suo sangue lasciava la protezione della sua vera essenza, sarebbe evaporato istantaneamente. Le interiora di Lin Ming erano diventate una fornace.


L'energia divenne sempre più calda come un inferno. Nel frattempo Lin Ming stava consumando velocemente vera essenza. Presto sarebbe andato tutto fuori controllo. Quando fosse accaduto, probabilmente il suo corpo sarebbe stato bruciato completamente da questa energia impazzita!


<em>Chi chi chi...</em>


Questo era lo sfrigolio dei suoi meridiani che venivano bruciati.


"Troppo caldo... troppa sete..."


Afferrandosi la gola, Lin Ming sentì che le sue clavicole si stavano carbonizzando e questo calore si era già diffuso per la sua gola.


Con grande sforzo, brancolò verso il suo anello spaziale sperando di prendere un po' d'acqua, ma quando lo toccò, sentì qualcosa di freddo.


<em>Questa era...</em>


Lin Ming tirò fuori un oggetto e sussultò quando vide una scatola di giada. Attorno c'era dell'aria fredda e uno strato di ghiaccio condensato.


Aprendola, ne trasse un bozzolo di elettricità. In esso c'era la Misteriosa Pillola Divina raffinata con la Radice Draconica del Nirvana!


Quando aveva tentato di aprire le Otto Porte Nascoste, aveva sciolto una piccola parte di questa pillola e l'aveva inghiottita. Aveva preso ciò che era rimasto e l'aveva sigillato in questa scatola.


La Misteriosa Pillola Divina era ricoperta da uno strato blu di ghiaccio. Anche da dentro la scatola si poteva sentire la terrificante energia di ghiacchio. Quest'aura antica che emetteva sembrava avere un'esperienza di diecimila anni e faceva soffocare.


Lin Ming ricordava chiaramente che quando aveva messo questa pillola nell'acqua dell'origine solare, il liquido si era trasformato immediatamente in ghiaccio.


Un gelo assoluto. Un gelo agghiacciante che sembrava poter congelare l'anima.


Quando si avvicinò, i suoi muscoli iniziarono a tremare e quando la toccò il suo corpo si ghiacciò e quasi si ruppe!


Freddo estremo! Caldo estremo!


Due estremi!


Lin Ming strinse i denti all'improvviso, alzò la Misteriosa Pillola Divina e si preparò ad inghiottirla!
                                


                                



