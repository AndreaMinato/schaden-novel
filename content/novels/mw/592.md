---
weight: 592
title: Capitolo 592 – []
pubDate: 2025-12-15T08:37:10.241Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>87 Capitoli in coda, 0/5</em>
da editare
<em>-Schadenfreude</em>


<em>Bang! Bang! Bang!</em>


Colpo dopo colpo, la carica implacabile di Lin Ming continuò.


All'inizio la barriera spaziale sarebbe tremata, apparivano delle fessure che poi scomparivano istantaneamente. Poi, dopo diversi attacchi sarebbero rimaste per diversi respiri di tempo e alla fine, prima che le vecchie fessure scomparissero, si sarebbero formate altre crepe!


C'erano sempre più spaccature!


Durante questo sbarramento, la comprensione del Concetto di Spazio di Lin Ming stava diventando sempre più approfondita!


Quando le fessure nella barriera dello spazio raggiunsero un punto critico,la barriera esplose infrangendosi come un pannello di vetro. Sotto gli attacchi del ragazzo finalmente la gabbia era crollata!


Mentre collassava, emerse un'enorme quantità di spazio caotico. I frammenti non scomparirono, invece furono spazzati via da un flusso di spazio turbolento, formando un'immensa tempesta.


Le tempeste spaziali che Lin Ming aveva incontrato in passato erano state delle semplici formazioni fatte dal potere dello spazio. Nonostante fossero violente e potenti, uno abbastanza forte e con una comprensione abbastanza profonda del Concetto di Spazio poteva sopravvivere ad una tempesta spaziale.


Ora invece data la grandezza dei frammenti spaziali di queste tempeste, si poteva immaginare il loro potere distruttivo!


E non solo, Lin Ming sentiva anche che c'era una debole distorsione del tempo all'interno. Se non fosse riuscito ad adattare il potere del tempo e avesse un solo passo falso, non sarebbero rimaste nemmeno le ossa di lui!


Di fronte ad una tale tempesta spaziale, l'espressione di Lin Ming diventò solenne, ma i suoi occhi brillarono con entusiasmo!


Se non avesse aperto una delle Otto Porte Nascoste, allora non avrebbe osato affrontare questa tempesta spaziale. Sarebbe stato un suicidio.


Ma ora che ne aveva sbloccata una ed era avanzato al picco dello Xiantian, stava ardendo di spirito combattivo! Rompere quella gabbia dello spazio di prima non era stato abbastanza soddisfacente!


Dopo aver controllato il cambiamento del tempo, Lin Ming aprì la Forza del Dio Blasfemo senza esitare. Strinse la Lancia della Cometa Viola e si precipitò verso la tempesta spaziale.


Era una tempesta che conteneva la Legge del Tempo, ovviamente era una nuova gabbia. Se non fosse riuscito a superarla, allora non avrebbe potuto lasciare la Gabbia del Re.


Dopo essere entrato nella tempesta spaziale, Lin Ming sentì una forza terrificante, si sentiva come se stesse per essere fatto a pezzi. Era la forza più violenta che avesse incontrato fino ad ora!


<em>Woosh! Woosh!</em>


I due frammenti dello spazio sfrecciarono in avanti. Lin Ming avanzò e il suo corpo sembrò distorcersi in modo incredibile, superando una fessura ampia mezzo piede tra due frammenti spaziali.


<em>Crack!</em>


I due frammenti spaziali si scontrarono a vicenda, esplodendo e creando frammenti ancora più piccoli!


Quando Lin Ming lo vide, si raggelò. In questa tempesta spaziale, i frammenti sarebbero impattati l'uno contro l'altro in continuazione. Di questo passo sarebbero diventati sempre più piccoli mentre il loro numero aumentava.


Una volta che fosse accaduto, la sua comprensione del Concetto di Spazio non sarebbe importata, anche se avesse potuto percepire ogni frammento, non avrebbe potuto schivarli tutti.


Doveva andarsene da questa gabbia il prima possibile, prima che il suo tempo scadesse!


Lin Ming non osò tardare ulteriormente. Usò il Roc Dorato che Squarcia il Vuoto mentre si precipitava nelle profondità della tempesta spaziale.


Nonostante la tempesta fosse brutale, non era una barriera impenetrabile. Lin Ming poteva usare la sua comprensione del Concetto di Spazio per strisciare attraverso i frammenti che sarebbero potuti penetrare nelle difese più dure.


Per lui questa tempesta spaziale era un grande impedimento, ma era comunque veloce. In un solo bastoncino di incenso di tempo aveva corso per diverse chilometri.


"Uh? È come se..."


Lin Ming si raggelò all'improvviso. Aveva la sensazione che ci fosse qualcosa di strano, ma non riusciva a capire cosa fosse.


Mise da parte i suoi dubbi e continuò ad avanzare. Dopo un altro bastoncino di incenso di tempo, questa sensazione di disagio aumentò.


Aveva scoperto che... stava girando in tondo!


La tempesta spaziale attorno sembrava tutta uguale. Il solo modo in cui Lin Ming poteva intuire che si era perso era affidandosi puramente al suo intuito.


Fin dall'inizio non aveva fatto nemmeno un passo verso l'esterno della gabbia.


Era una curva dello spazio?


Se lo spazio era lineare, allora una distorsione avrebbe potuto costringerlo a percorrere un cerchio chiuso. Nonostante pensasse di stare viaggiando dritto, in realtà stava girando ed era tornato all'inizio.


Ora però aveva un'ottima comprensione del Concetto di Spazio. Poteva sentire che, nonostante il potere dello spazio attorno fosse violento, non c'era alcun segno di distorsione.


<em>Cosa... cosa stava succedendo?</em>


<em>Che sia...</em>


Lin Ming ne fu sorpreso. <em>Che sia il tempo...?</em>


Quando era entrato nella tempesta spaziale, aveva avuto la sensazione che ci fosse qualcosa di sbagliato nel flusso del tempo. Dopo essersi adattato un po', pensava di essersi adeguato alla torsione del tempo, ma era stato davvero così facile?


Era la gabbia davanti ai frammenti dimensionali. Senza dubbio doveva essere molto più difficile da rompere. Che il Concetto di Tempo qui fosse davvero così semplice?


Mentre ci pensava, Lin Ming rabbrividì. Il tempo era ancora più strano dello spazio.


Questa sorta di strano fenomeno strano e sconosciuto suscitava sempre paura; perfino Lin Ming non faceva eccezione.


Per anni la comprensione di Lin Ming riguardo al Concetto di Spazio era aumentata costantemente, ma il Concetto di Tempo era rimasto indietro.


"Così a quanto parte non è una gabbia di spazio, ma di tempo. La tempesta spaziale è solo un'illusione. Il vero pericolo mortale è la trappola temporale all'interno!


"Cosa sta succedendo? Perché sento di essermi già adattato al tempo, ma sta accadendo qualcosa di così strano? È come se..."


Lin Ming rifletté. Continuò a muoversi in avanti, ma ogni volta che lo faceva, sarebbe tornato al punto di partenza.


Tornare al punto di partenza...


Gli venne un'ispirazione. Si girò e guardò tutti i frammenti dietro di lui. Si stavano scontrando in continuazione, ma anche se era passato così tanto tempo, erano comunque della stessa dimensione; nessuno di essi si era rotto!


<em>Questa era...</em>


<em>Un'inversione del flusso temporale?</em>


Non era una distorsione dello spazio, ma un ritorno al punto di partenza?


"Che strano! I miei pensieri non sono sotto l'influenza del riavvolgimento temporale, è solo la mia posizione che torna all'inizio..."


Lin Ming era confuso. Senza dubbio era in una gabbia, una gabbia in cui lo spazio e il tempo erano mischiati insieme. La comprensione del Concetto di Spazio del ragazzo era sufficiente, ma quella del Concetto di Tempo era carente.


Smise di muoversi, si calmò completamente e si concentrò nel percepire la gabbia del tempo intangibile attorno a lui.


Il tempo era più astratto in confronto allo spazio. Si poteva percepire lo spazio, ma il tempo era privo di sostanza. Era impossibile da sentire con la sua percezione o da vedere.


Mentre stava calmando il suo cuore e stava percependo il suo ambiente, Lin Ming stava anche schivando i frammenti dello spazio.


Così passò un giorno...


All'inizio Lin Ming doveva usare le tecniche di movimento per evitare i frammenti spaziali, ma in seguito si era quasi fuso completamente con l'ambiente circostante.


Lin Ming aveva già fuso completamente il potere dello spazio.


Immagini caotiche attraversarono la sua mente.


Il tempo rappresentava solo il cambiamento di ogni cosa, un'illusione della coscienza. Quando il flusso temporale era cambiato, questa modifica riguardava solo la percezione.


<em>'Non ero in una dimensione temporale diversa che mi faceva tornare al punto di partenza, ma era invece la mia mente a perdersi nel labirinto del tempo rendendomi incapace di capire quale fosse la direzione in cui stavo andando.'</em>


<em>'Pensavo di stare andando avanti, ma in realtà tutti i miei sforzi erano solo un'illusione. Quindi non importa dove andavo... stavo solo correndo nello stesso posto!'</em>


Il tempo poteva invertirsi, poteva essere confondente, ma non poteva alterare il cuore di un praticante di arti marziali.


<em>'Userò il mio cuore delle arti marziali per rompere questo labirinto!'</em>


In quel momento, Lin Ming sembrò percepire la fonte del tempo stesso. Nonostante fosse solo per un breve momento, aveva raggiunto questo punto. Lin Ming aprì gli occhi, non erano più annebbiati dalla confusione. Non si era ancora mosso e la tempesta spaziale si stava ancora torcendo attorno a lui, il flusso temporale era in disordine.


Il tempo in origine era l'illusione del cambiamento. Per rompere questo labirinto, Lin Ming non aveva bisogno di muoversi, doveva rimuovere l'illusioni e i demoni nel suo cuore.


Facendo circolare l'intento marziale Samsara, il mare spirituale del ragazzo iniziò a brillare. In quel momento vide la via giusta attraverso questo labirinto caotico.


Senza alcuna esitazione, Lin Ming usò il Roc Dorato che Squarcia il Vuoto e avanzò velocemente!


Il ragazzo superò rapidamente e agilmente la tempesta spaziale in cui danzavano i frammenti. Era flessibile come un pesce come se tutti questi pericoli fatali sul suo cammino fossero lì per fare da contrasto alla sua grazia e al suo splendore!


I suoi passi divennero sempre più veloci e la sua mente sempre più limpida. Dopo un po' vide il mondo illuminarsi mentre la luce della tempesta spaziale si aprì di fronte a lui. Un momento dopo vide un mondo bianco puro e tranquillo.


Stavolta il tempo attorno a lui fluiva normalmente.


Mentre la gabbia dello spazio e del tempo collassava, i frammenti tornarono nelle fessure spaziali, riaggiustandosi completamente.


Erano svanite così tutte le fessure, questa dimensione era tornata serena.


Lin Ming vide questa scena inorridito.


Il potere dello spazio poteva essere usato in modo così ingegnoso e terrificante? Che sorta di comprensione del Concetto di Spazio bisognava avere per raggiungere questo livello? Era difficile da immaginare.


In quel momento una voce risuonò nella sua mente. "Mi congratulo con te per aver superato l'ultima gabbia, la gabbia dello spazio e del tempo. Sei riuscito a superare tutte e 13 le gabbie. Rimane una sola via... la Strada dell'Imperatore!"


Lin Ming fu sorpreso nel sentirlo. La Strada dell'Imperatore faceva parte della Gabbia del Re?


<em>Woosh!</em>


Una porta di luce apparì dal nulla, scintillava come mercurio. "Questa è la conclusione della Gabbia del Re. Il tempo in cui hai concluso la prova è di 108 giorni. Non hai ancora l'abilità per superare la Strada dell'Imperatore. Ora ti darò il premio per aver superato con successo la Gabbia del Re..."


"Premio?"


Lin Ming era scioccato. C'era anche un premio?


Mentre era assorto, sentì all'improvviso il campo di forza demoniaco collassare attorno a lui, travolgendo il suo corpo come un'onda anomala!


Ebbe la sensazione che il suo corpo stesse per esplodere all'improvviso. Lin Ming quasi sputò una boccata di sangue!



