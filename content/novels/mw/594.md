---
title: Capitolo 594 – Restituire un Sacrificio di Sangue a questa Lancia
pubDate: 2025-12-15T08:37:10.242Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>85 Capitoli in coda, 0/5</em>
da editare
<em>-Schadenfreude</em>


La formazione di luce nell'area di allenamento era solo per ingannare gli occhi e le orecchie degli altri. In questi giorni in realtà il vecchio diavolo era dentro la barriera di luce.


Era un maestro di formazioni che il Grande Lord Heian aveva invitato personalmente: Suo Ge.


Suo Ge aveva familiarità con le antiche formazioni, questa barriera di chiusura dello spazio naturalmente era opera sua.


La grande formazione poteva durare solo per quattro mesi, ma il Grande Lord Heian lo aveva invitato per rinforzarla prima che esaurisse la sua energia.


Per i due interventi che aveva fatto, il Grande Lord Heian aveva dato a Suo Ge 6000 Cristalli di Sangue!


Erano sei grandi casse ricolme di cristalli; era una grandissima ricchezza!


Pensando a questo, Suo Ge si entusiasmò. Essere un maestro di formazioni era una carriera proficua, ma allo stesso tempo necessitava di una grande quantità di soldi. Tutti i dischi, le bandiere, i materiali e le tavolette di giada avevano un prezzo astronomico?


Visto che Suo Ge era stato ferito durante la sua giovinezza, la sua coltivazione non era troppo alta. Questo era anche il motivo per cui non era facile guadagnare Cristalli di Sangue per lui.


Con la sua ricchezza, aveva di che da vivere contento per molto tempo.


Mentre ci pensava, Suo Ge ridacchiò, il suo viso rugoso si contrasse come della pelle di maiale nera.


Le sue azioni divennero sempre più vigorose. I simboli volarono dalle sue mani come foglie dorate che fluttuavano nell'aria.


"Il Grande Lord Heian sta davvero prendendo sul serio questo Lin Ming. Non è soddisfatto di mantenere la mia formazione per quattro mesi, vuole perfino che duri per otto mesi."


Nonostante il Grande Lord Heian non avesse detto chiaramente perché voleva una formazione di chiusura dello spazio qui, Suo Ge non era un idiota, né era sordo. Naturalmente aveva sentito i praticanti di arti marziali del terzo piano discutere di Lin Ming e così era riuscito a capire la situazione. Il motivo per cui il Grande Lord Heian gli aveva chiesto di venire a creare questa formazione era per bloccare Lin Ming nella Gabbia del Re.


Questo era un provvedimento incredibilmente serio. Un Grande Lord aveva decretato personalmente questo ordine e aveva usato un metodo così indiretto per eseguirlo. Ovviamente questo Lin Ming non doveva essere una persona ordinaria!


Suo Ge poi aveva saputo che il ragazzo era un Grande Asura!


Questo era il quarto Grande Asura nell'arco di 10.000 anni! Questa era davvero un'esistenza leggendaria!


"Ragazzo, non biasimare me. Le mie formazioni sono basate su principi antichi. Dovresti poter morire in pace visto che anche il Grande Lord Heian si è preoccupato così tanto per te da essere disposto a spendere 6000 Cristalli di Sangue di di alta qualità. Tutto ciò che posso fare è rendere la tua bara un po' più raffinata."


Suo Ge si leccò le labbra. Sarebbe riuscito ad usare le sue formazioni per uccidere un Grande Asura, una persona che in futuro sarebbe diventata un Imperatore umano, un prodigio nella sua generazione. Solo pensare a questo riempiva Suo Ge di soddisfazione. Forse la sua impresa sarebbe finita nella storia dei diavoli e dei maestri di formazioni.


A causa delle sue ferite non era riuscito ad avanzare di livello, ma se avesse potuto lasciare una reputazione del genere insieme al suo Dao delle formazioni, allora sarebbe stato un motivo sufficiente per esserne orgogliosi.


Pieno di soddisfazione, iniziò a disegnare un altro simbolo dorato. Mentre stava per completarlo, la formazione tremò all'improvviso. Questo fu seguito da un'improvviso crollo di un simbolo!


<em>Peng!</em>


"Uh?"


Suo Ge ne fu sorpreso. Se questo simbolo si era rotto, allora ci sarebbero stati dei problemi. Questo significava che si sarebbe formato un enorme buco in questa parte della barriera.


"Cos'è successo?"


Suo Ge si accigliò. Possibile che ci fosse qualche problema nella Gabbia del Re?


Se qualche turbolenza spaziale uscisse dalla Gabbia del Re, allora non sarebbe stato sorprendente che influenzasse questa formazione di chiusura dello spazio.


Suo Ge scosse la testa. Alzò il capo e iniziò a disegnare un altro simbolo per rimpiazzare quello rotto, ma proprio quando stava per finire, risuonarono dei tintinnii nell'aria.


<em>Peng! Peng! Peng!</em>
Tre simboli si disintegrarono.


Suo Ge rimase fermo sul posto sbigottito. Sembrava che questa turbolenza spaziale non fosse così marginale!


Stava per ridisegnare i simboli rotti, quando all'improvviso...


<em>Peng! Peng! Peng! Peng! Peng! Peng! Peng! Peng! Peng!</em>


Riecheggiarono dei picchiettii. I simboli iniziarono ad esplodere uno dopo l'altro. Presto l'intera sezione di simboli sarebbe collassata completamente.


"Che sfortuna!"


Suo Ge imprecò.


Aveva trascorso la maggior parte del giorno a disegnare questo gruppo di rune.


Avrebbe dovuto disegnarli nuovamente?


Questo avrebbe richiesto più materiali e un'enorme quantità di energia.


Mentre si stava irritando, sentì una serie di esplosioni. Vicino si stava rompendo anche una seconda sezione di simboli!


Poi, mentre il rumore delle esplosioni stava continuando, l'intera formazione si infranse. Il potere dello spazio sigillato tornò alla normalità. L'intera barriera era stata distrutta!


Suo Ge rimase interdetto.


La grande formazione si era rotta?


Che diavolo...


Era stato davvero causato da una corrente caotica?


Suo Ge sentì una sensazione di gelo inspiegabile. Rabbrividì dalla testa ai piedi!


Erano passati quasi quattro mesi. Anche la grande formazione era caduta, quel Lin Ming... sarebbe dovuto essere già morto!


Suo Ge si spaventò. Esitò per un momento per considerare se avesse dovuto riferirlo al Grande Lord Heian, quando apparì un portale blu nel vuoto!


Portale di trasmissione!


In quel momento la fronte di Suo Ge si imperlò di sudore!


Che fosse...


"Calma, calma, potrebbe non riuscire ad affrontarmi!"


Mentre ci pensava, si girò per scappare. Voleva fuggire fuori dall'area di allenamento e informare il Grande Lord Heian di questo cambiamento improvviso e inaspettato.


Ma in quel momento si sentì come se stesse rallentando. Stava correndo disperatamente, eppure non riusciva a fare un solo passo avanti!


Questa strana sensazione terrorizzò Suo Ge!


"Questo è...!"


Suo Ge si sentì afflosciare le ginocchia. Si sentì come un mortale di fronte ad una gabbia di tigri che era stata appena aperta!


"Bastardo!"


Gli occhi di Suo Ge si arrossarono. Si girò e mosse le braccia. Scagliò un disco di formazioni verso la porta di luce brillante!


Tuttavia, prima che si avvicinasse risuonò un'esplosione, il disco esplose riducendosi in polvere!


Subito dopo una luce radiosa sfrecciò dalla porta di luce verso Suo Ge.


"Ahh!"


Il diavolo ruggì ed estrasse una spada affilata dal suo anello spaziale con l'intenzione di tagliare a metà quella luce di lancia.


Ma... era troppo lento.


Era caduto nel turbine del tempo. Era impossibile per lui sfuggirgli.


In quell'istante Suo Ge si disperò. Aveva appena sollevato la spada quando la luce di lancia lo raggiunse, scagliandosi proprio tra le sue sopracciglia.


"Ahhhhhhhhhhh!"


Di fronte allo sguardo terrorizzato di Suo Ge, la luce di lancia trapassò la sua vera essenza. Penetrò tra le sue sopracciglia infrangendosi contro il suo mare spirituale e distruggendo il suo cervello per poi uscire dall'altra parte portando con sé una pioggia di sangue e fluido cerebrale mentre impattava direttamente contro la barriera lucente!


<em>Chi-la!</em>


La barriera quasi si squarciò a metà!


Lo sguardo del diavolo si appannò e poi si spense. Negli ultimi momenti della sua vita vide un giovane dai capelli lunghi e con un abito blu a brandelli che usciva dal portale di trasmissione.


Il suo sguardo era intenso come un fulmine e la sua aura era gelida come i nove livelli dell'inferno!


Vedendo questo giovane, lo spirito di Suo Ge congelò come un mortale nudo durante una bufera di neve, non sentiva altro che freddo!


Questo fu anche l'ultimo pensiero di Suo Ge...


.....


"Ahah, finalmente la Gabbia del Re si è aperta! Finalmente ci posso andare. Eheh, state a guardare come sono invincibile! Rimarrò per venti-trenta giorni in un solo colpo!" Al di fuori della barriera, quattro demoni giganti e un diavolo stavano discutendo contenti degli eventi riguardo Lin Ming e la Gabbia del Re, deridendo gli umani della Pagoda del Cielo come se non fossero nient'altro che pagliacci indegni.


Non sapevano cosa stava accadendo in questa formazione. Questa barriera di luce era stata messa appositamente per isolare i sensi degli altri così che non potessero capire cosa stesse avvenendo all'interno. Naturalmente un Grande Lord della Pagoda del Cielo non avrebbe voluto fare sapere che stava uccidendo deliberatamente eroi della giovane generazione.


Ora quando questi cinque avevano visto un grande pezzo della barriera squarciarsi, avevano pensato che la Gabbia del Re si stesse aprendo di nuovo.


"Finalmente è finita! Ca**o abbiamo aspettato per così tanto tempo!"


"Che sfortuna. Si può entrare nella Gabbia del Re una volta in tutta la vita. Una persona normale può rimanerci per diversi giorni e perfino quel mostro di Feng Shen ci è rimasto solo 28 giorni prima di essere costretto ad uscirne. Ma quell'idiota di Lin Ming è morto non appena ci è entrato. Non mi importa se è morto, ma ci ha fatto tardare così a lungo, ca**o, non ho mai visto qualcuno di così stupido finora! È davvero eccezionale quanto fosse idiota."


Imprecò un diavolo.


Un altro praticante di arti marziali rise:"Ahah, era davvero stupido, ma ehi, almeno ci ha fatto divertire..."


Mentre parlava, gli si bloccarono le parole in gola.


Guardò stordito la barriera di luce di fronte a lui.


Fece una smorfia come se avesse visto un fantasma.


Poi mostrò sorpresa, incredulità, confusione e paura, tutte queste emozioni si rivelarono sul suo volto. Fissò stordito un giovane dai vestiti blu a brandelli che usciva con calma dalla formazione distrutta.


La formazione fu spazzata via facilmente come se fosse una tela di ragno.


Il diavolo mostrò un'espressione sconvolta!


"Lin Ming!!"


In un istante tutti e quattro i praticanti di arti marziali rimasero esterrefatti, rimasero immobili come statue per lo spavento!


"Questo... com'è possibile?!?!"


Erano passati quasi quattro mesi. 108 giorni.


E Lin Ming... era ancora vivo!!!!


Cielo! L'Imperatore della Guerra delle Otto Distruzioni era rimasto nella Gabbia del Re per 60 giorni e questo era già un record millenario! Come poteva qualcuno rimanere davvero per più di 100 giorni?!


Mentre dava un'occhiata ai quattro praticanti di arti marziali, Lin Ming sporse una mano con noncuranza. Sopra il suo palmo i Sigilli Bevitori di Sangue danzavano nell'aria!


Ondate di intento omicida si scatenarono!


"Tu... cosa vuoi fare?!" Disse agitato il diavolo.


"Non temere! Questa è un'area in cui non si può combattere! Non oserebbe farci nulla qui!" Disse il demone gigante che sembrava il capo del gruppo. Secondo le regole della Pagoda del Cielo, combattere era proibito nell'area di allenamento speciale. La violazione di questa disposizione sarebbe stata inseguita ed uccisa dalla squadra di esecuzione!


Lin Ming non parlò. Mentre si avvicinava un passo alla volta, il suo intento marziale Asura si diffuse nell'ambiente circostante!


L'intento marziale demoniaco, forma Asura. Il suo aspetto più potente consisteva nella pressione del suo campo di forza.


I quattro praticanti di arti marziali si sentirono come se una catena montuosa si stesse schiantando su di loro. Tutta la vera essenza nei loro corpi fu repressa all'improvviso!


"Tu... cosa stai facendo?! Se osi farci qualcosa, allora i Grandi Lord ti condanneranno a morte!" Le parole del demone gigante erano coraggiose, ma in realtà era sull'orlo dello svenimento.


"Grande Lord?" Lin Ming sorrise in modo un po' feroce e sinistro.


"Stai... stai sfidando i Grandi Lord, tu..." Il praticante di arti marziali parlò finché all'improvviso non sentì un sibilo. Brillò una luce sanguigna, i Sigilli Bevitori di Sangue sfrecciarono in avanti!


"Uhkk!"


Il suo grido sbalordito fu soffocato. Si sentì stordito e poi vide il terreno avvicinarsi mentre il suo corpo si allontanava. La sua testa rotolò a terra come una palla di gomma!
                                


                                



