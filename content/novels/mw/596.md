---
weight: 596
title: Capitolo 596 – Usare le dita come una lancia
pubDate: 2025-12-15T08:37:10.242Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>83 Capitoli in coda, 0/5</em>
da editare
<em>-Schadenfreude</em>


Kai Yang si riprese dallo shock. Nonostante il talento di Lin Ming fosse alto, non era sufficiente per farlo spaventare.


La Gabbia del Re sarebbe stata meno efficace per aumentare il potenziale di un praticante di arti marziali rispetto alla Strada dell'Imperatore.


Lin Ming era indubbiamente diventato più potente, ma nemmeno loro avevano perso tempo, erano entrati nella Strada dell'Imperatore negli ultimi mesi!


Erano aree di allenamento di livello completamente diverse. Come potevano i loro profitti essere inferiori a quelli del ragazzo!


<em>'Bene! Allora prima del mio incontro con Feng Shen, combatterò contro Lin Ming per riscaldarmi, eheh'</em> Yan Chi si leccò le labbra, i suoi occhi brillavano con voracità. Anche lui stava pensando di potersi scontrare con lui.


Yan Chi aveva fiducia nella sua potenza. Inoltre era più potente di Lin Ming già da prima. Sia lui che Maha erano tra i primi tre dei demoni sette stelle.


Quando Lin Ming aveva ucciso facilmente Hong Zhong, poi Yan Hu per poi costringere Ming Sun ad ammettere la sconfitta, la forza del ragazzo era stata considerata tra i primi dieci del terzo piano.


Questa stima aveva anche incluso fino ad un certo punto le sue tecniche segrete.


Uccidere facilmente Hong Zhong e Yan Hu era qualcosa che nemmeno Kai Yang poteva fare senza rivelare la sua vera forza.


Nella Pagoda del Cielo, la differenza di potenza tra i demoni sette stelle e gli altri praticanti di arti marziali era enorme.


Consapevole di questo, anche Kai Yang si era entusiasmato. Ora che Lin Ming era tornato, sarebbe stato all'altezza della sua fama e del suo potere. Se avesse potuto sconfiggere il ragazzo, allora sarebbe riuscito ad aumentare grandemente la sua reputazione. Avrebbe potuto ottenere l'attenzione e il rispetto dei Grandi Lord per poi ottenere altre risorse!


Inoltre Lin Ming era rimasto nella Gabbia del Re per quattro mesi. Questo significava che sarebbe stato in debito di due incontri!


Kai Yang si entusiasmò sempre di più. Il ragazzo era appena uscito dalla Gabbia del Re rompendo ogni record negli ultimi 10.000 anni. Sarebbe stato incredibilmente sicuro di sé in questo momento, ma Lin Ming non avrebbe saputo che era entrato nella Strada dell'Imperatore e che la sua forza era aumentata così tanto. Se avesse potuto affrontare il ragazzo e ucciderlo, distruggendo questo talento che sarebbe apparso una volta ogni diecimila anni, allora ne sarebbe stato incredibilmente contento.


.....


Il terzo piano della Pagoda del Cielo, ristorante del giorno oscuro.


Lin Ming era seduto in una sala aperta e arieggiata. Aveva ordinato un piatto di carne di bestia feroce di alto livello, del pesce affumicato e un po' di vino vecchio di mille anni.


Stava mangiando tutto rapidamente.


Durante i suoi 108 giorni nella Gabbia del Re, Lin Ming non aveva mangiato altro che razioni secche e pillole del digiuno. Nonostante fossero state in grado di riempire il suo stomaco, avevano un sapore insipido come quello della cera.


Al di fuori di questo ristorante, le strade si erano già riempite fino all'orlo. Una grande quantità di persone non aveva creduto alle dicerie e aveva voluto andare a vederlo con i suoi occhi.


Quando videro Lin Ming seduto con calma nel ristorante, si era già cambiato e aveva l'aspetto di uno scolaro raffinato ed elegante.


Tuttavia emetteva una strana energia dal suo corpo che ricordava a tutti quanto fosse spaventoso questo giovane.


"Quest'aura è..." Un praticante di arti marziali tra i primi cinquanta in classifica del terzo piano guardò Lin Ming e spalancò gli occhi. Il ragazzo ovviamente aveva trattenuto tutta la sua vera essenza, ma stava ancora emettendo un'aura vasta. Che fosse intenzionale o meno, era comunque scioccante! Mentre era seduto lì, Lin Ming sembrava una lancia impareggiabile e incredibilmente affilata!


"Da dove proviene quest'aura?"


Un'aura di un praticante di arti marziali sembrava illusoria, ma in effetti esisteva. In realtà questa cosiddetta aura era un campo di energia.


L'Origin Heaven Earth era un tipo di energia. Quando si fosse radunata, avrebbe prodotto un campo d'energia.


Quando un normale praticante di arti marziali combatteva, il suo corpo avrebbe scatenato la sua aura e la sua vera essenza, tuttavia, nonostante la stesse reprimendo, l'aura di Lin Ming era ancora così potente.


Cos'era?


Tutti i praticanti di arti marziali del terzo piano avevano una vista acuta. Avevano già scoperto questo fenomeno e ne erano rimasti sorpresi.


"Lin Ming dev'essere davvero diventato molto più potente negli ultimi quattro mesi!"


"Ha davvero un talento superiore a quello dell'Imperatore della Guerra delle Otto Distruzioni..."


"Terrificante! Temo che perfino i demoni sette stelle di basso livello potrebbero rivaleggiare con lui!"


Stavano tutti parlando. I praticanti di arti marziali che prima avevano parlato gioiosamente della morte di Lin Ming e lo avevano deriso erano rimasti tutti ammutoliti.


In origine avevano detto con convinzione che il ragazzo doveva essere morto nella Gabbia del Re, ma ora, dopo 108 giorni, Lin Ming era uscito sano e salvo. Questo era uno schiaffo in faccia a tutti questi praticanti di arti marziali.


In questo momento, un demone gigante fece una smorfia e disse:"Lin Ming è davvero potente, ma è esagerato dire che può sconfiggere uno dei demoni sette stelle. La loro forza è di gran lunga superiore a quella di tutti i praticanti di arti marziali del terzo piano e ho sentito che Yan Chi e gli altri sono entrati nella Strada dell'Imperatore. Dopo che ne usciranno, la loro forza dovrebbe essere aumentata di molto! Credo che nemmeno Feng Shen potrebbe rivaleggiare con Yan Chi!


Quando si arrivava alla fine della Strada dell'Imperatore, si diventava un guerriero di livello Imperatore.


Non era un'esagerazione.


Naturalmente non c'era mai stato nessuno che avesse raggiunto la fine di questa via. Comunque anche così la Gabbia del Re non era paragonabile alla Strada dell'Imperatore.


Mentre veniva citato il nome di Yan Chi, i praticanti di arti marziali presenti si spaventarono un po'. La fama di Yan Chi era davvero grande; era inferiore solo a Feng Shen. Inoltre Yan Chi aveva giurato fedeltà alla Pagoda del Cielo, quindi aveva ottenuto sicuramente più risorse di Feng Shen.


In quel momento risuonò il suono brusco di passi affrettati. Un gruppo di praticanti di arti marziali corazzati si precipitò di fronte al ristorante, spingendo via la folla. Questi praticanti di arti marziali avevano tutti la stessa divisa e avevano una piccola pagoda ricamato sul pettorale destro.


"La squadra di esecuzione?"


Vedendo la squadra apparire all'improvviso, i praticanti di arti marziali divennero confusi.


I membri della squadra non erano grandi talenti in confronto agli sfidanti del terzo piano, ma anche se il loro talento era ordinario, erano tutti della vecchia generazione. Quindi la loro forza equivaleva al livelli superiori del terzo piano.


Lin Ming continuò a bere tranquillamente senza nemmeno disturbarsi a guardarli.


"Sei Lin Ming!"


Il capitano della squadra fissò il ragazzo con una luce fredda negli occhi:"All'entrata della Gabbia del Re nell'area di allenamento speciale, dopo che te ne sei andato, Wan Shu, Lin Fen e altri due praticanti di arti marziali sono scomparsi. Inoltre il Maestro Suo Ge è stato trovato con un buco in mezzo alle sopracciglia. Questi cinque sono stati uccisi da te?"


Lin Ming posò la sua coppa di vino e si alzò. Disse impassibile:"Esatto."


Non aveva intenzione di nasconderlo, né avrebbe potuto.


"Bene! Hai combattuto e ucciso in una zona proibita. Sembra che tu non abbia idea di cos'hai fatto! Fratelli, prendetelo e distruggete le sue arti marziali! Che sia sottoposto al giudizio dei Grandi Lord!"


Il capitano della squadra di esecuzione gridò e presto diversi praticanti di arti marziali iniziarono ad avanzare!


Lin Ming allungò le dita verso di loro come se fossero una lancia.


Un momento dopo una luce di lancia illuminò tutta la sala.


<em>Peng!</em>


Le porte e le finestre del ristorante volarono via e ogni pezzo di mobilio di fronte a Lin Ming esplose. Onde terrificanti di pressione costrinsero ogni praticante di arti marziali presente a fare un passo indietro. Per quanto riguarda la squadra di esecuzione, tossì e vomitò boccate di sangue mentre veniva scaraventata all'indietro.


All'improvviso l'intera area divenne silenziosa.


Lin Ming era impazzito! Aveva davvero osato attaccare la squadra d'esecuzione?!?!
                                


                                



