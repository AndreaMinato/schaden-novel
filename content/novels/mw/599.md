---
weight: 5990
title: Capitolo 599 – Combattere contro Kai Yang
pubDate: 2025-12-15T08:37:10.242Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>80 Capitoli in coda, 0/5</em>
da editare
<em>-Schadenfreude</em>


Nel giorno della battaglia decisiva, in un ristorante raffinato vicino all'arena marziale.


In quel momento mancavano solo un po' di minuti prima dell'inizio dell'incontro.


"Lin Ming, il Grande Lord Heian ha mostrato chiaramente che vuole ucciderti. Perché hai comunque accettato di fare tre incontri consecutivi! Questa sorta di incontro non è nemmeno giusta. Nemmeno Feng Shen oserebbe essere così imprudente!"


C'era Muk Gu seduto davanti a Lin Ming. Stava guardando una grossa clessidra ad un lato della stanza mentre scuoteva la testa.


Questa clessidra aveva cento tacche. Ogni divisione aveva un quarto d'ora. Un giorno equivaleva a circa un giro completo. Mentre la sabbia fluiva giù, si stava avvicinando al marchio che segnava la metà. Quello sarebbe stato anche il momento in cui l'incontro sarebbe iniziato.


Lin Ming bevve lentamente da una coppa di vino e poi disse:"Il motivo per cui ho accettato è perché volevo fare crescere il mio Tatuaggio Demoniaco."


Lin Ming ora era un demone a otto ali agli inizi del suo stadio. Se avesse voluto formarne uno a dieci ali, allora naturalmente avrebbe dovuto lottare contro i demoni sette stelle. Questi incontri erano proprio ciò che desiderava.


"Stai anche pensando a formare il tuo Tatuaggio Demoniaco?" Muk Gu era senza parole. Lin Ming non sembrava affatto preoccupato per questo incontro, anzi stava pensando a come condensare il Tatuaggio Demoniaco.


Tutto ciò che poteva dire era...


"È l'ora."


Lin Ming svuotò la coppa, si alzò lentamente e se ne andò.


Muk Gu scosse la testa e lo seguì.


.....


In quel momento c'era già una grande folla vociante al di fuori dell'arena marziale. L'arena del terzo piano normalmente era un posto solitario e desolato, ma ora c'era un'enorme fila serpeggiante all'entrata. Erano arrivati molti praticanti di arti marziali del secondo piano, ma naturalmente queste persone erano riuscite ad entrare temporaneamente lì grazie a dei metodi e degli agganci particolari.


Certamente avevano dovuto pagare un caro prezzo per farlo.


L'arena marziale del terzo piano non era troppo grande e il pubblico la riempiva fino a farla strabordare. Non era esagerato dire che l'incontro di oggi sarebbe stato quello più importante ed entusiasmante negli ultimi cento anni!


"Guardate laggiù! Feng Shen! È venuto anche Feng Shen!"


Alcuni praticanti di arti marziali avevano la vista acuta. Avevano visto un giovane elfo vestito di bianco che portava una lunga spada e che aveva lo sguardo indifferente. Gettò un'occhiata a Kai Yang e poi andò verso l'area per gli ospiti speciali. Questo giovane era il famigerato Feng Shen del terzo piano.


Quando Lin Ming aveva combattuto contro Yan Hu e Ming Sun, Feng Shen non era apparso. Questo perché il livello di Lin Ming era ben lontano dal suo allora.


Non pensava che in pochi mesi il ragazzo sarebbe arrivato già al suo livello!


Questa sorta di ritmo di crescita era terrificante!


"Il Grande Lord! Il Grande Lord Heian!"


"Oh cielo! È venuto perfino un Grande Lord!"


Dopo Feng Shen, era arrivato davvero... il Grande Lord Heian.


I Grandi Lord apparivano raramente in pubblico. Non era accaduto da anni che uno di loro venisse personalmente ad assistere ad un incontro di praticanti di arti marziali.


Così, solo da questo punto, era evidente quanto fosse grandioso questo incontro!


Da una parte c'era un talento che capitava una volta ogni diecimila anni e che si era allenato per 108 giorni nella Gabbia del Re rompendo ogni record precedente, dall'altra c'erano tre maestri, ognuno di essi era un demone sette stelle. Si erano anche allenate nella Strada dell'Imperatore per mesi e la loro forza era aumentata in modo incredibile. Yan Chi e Maha avevano entrambi i requisiti per lottare per il posto di maestro numero uno del terzo piano!


Una formazione di combattenti così potente.


Tre contro uno!


Tutti sapevano che i demoni sette stelle erano le persone più potenti. Era vero che Lin Ming doveva essere avanzato di livello nella Gabbia del Re, ma non importava quanti progressi avesse fatto, come avrebbe potuto confrontarsi con i demoni sette stelle?


Dopotutto erano entrati nella Strada dell'Imperatore.


"Credo che Lin Ming possa sconfiggere Kai Yang, ma avrà fin troppe difficoltà con Maha. Probabilmente perderà contro di lui!"


"Forse non perderà, ma sarà impossibile che vinca. Kai Yang non è mai stato debole per cominciare. Dopo essere entrato nella Strada dell'Imperatore, non importava quanto fosse incredibile il talento di Lin Ming, sconfiggere Kai Yang molto probabilmente esaurirà tutte le sue forze. Come potrebbe continuare a battersi contro Maha dopo? Questo Maha potrebbe non essere inferiore a Feng Shen!"


Il pubblico stava discutendo animatamente.


Kai Yang era ad un lato dell'arena. Dato che era un diavolo, la sua forza dell'anima e la sua percezione erano particolarmente sensibili. Sentì tutte le discussioni di queste persone.


<em>'Umpf, pensano che Lin Ming mi sconfiggerà, ma perderà contro Maha? Credono che sia carne da cannone o cosa?'</em> Sogghignò Kai Yang. Questi idioti non sapevano proprio nulla. Parlavano dei maestri del terzo piano come se capissero tutto quanto nonostante fossero dei perdenti!


<em>'Sono rimasto nella Strada dell'Imperatore per un intero mese. La sofferenza che ho sopportato lì è qualcosa che non si possono nemmeno immaginare! Credete che perderò contro Lin Ming? Eheh, aspettate e vedrete!'</em>


Mentre ricordava la sua esperienza nella Strada dell'Imperatore, Kai Yang sentì un po' di paura. Ma durante quelle sofferenze, aveva ottenuto un grande profitto. Dopo essere migliorato, si era trattenuto aspettando il momento giusto per mostrare la sua forza.


E in quel momento all'improvviso apparve Lin Ming.


Indossava abiti blu e stringeva la sua Lancia della Cometa Viola mentre saliva sul palco. La sua andatura era tranquilla e aveva un'aria calma.


"Lin Ming! Finalmente ti sei mostrato!"


Kai Yang mostrò un sorriso crudele e feroce. Era arrivato il momento di dimostrare le sue capacità!


<em>'Ti distruggerò con la mia abilità più potente. Farò strabuzzare gli occhi a tutti per lo stupore! Li farò rendere conto che le loro valutazioni erano errate e stupide!'</em>


<em>Ca!</em>


Kai Yang tirò fuori una sciabola. Questa lama era completamente nera e non emanava il minimo scintillio. Solo guardandola faceva sentire come se il proprio spirito fosse impantanato in una palude.


"La sciabola nera: il Divoratore di Anime!"


Quando gli spettatori videro quest'arma, si raggelarono. Si diceva che il Divoratore di Anime di Kai Yang provenisse dalle rovine di un antico campo da battaglia, la sciabola di un antica divinità della morte. Innumerevoli guerrieri erano morti a causa di questa lama, i loro spiriti erano stati intrappolati in quest'arma.


Una volta che si fosse stati colpiti da questa sciabola, la propria anima sarebbe stata tagliata a metà!


Inoltre Kai Yang era un diavolo, una razza che aveva una familiarità incredibile con gli attacchi dell'anima. Questi fattori rendevano formidabili i suoi colpi!


Quando videro il Divoratore di Anime e l'aura profonda e sinistra che emanava Kai Yang, tutti i presenti che avevano detto che il diavolo avrebbe perso, si zittirono all'improvviso.


La forza di Kai Yang era arrivata ad un livello anormale! Solo che la sua fama era stata messa in ombra da Maha e Yan Chi, così gli altri lo avevano ignorato.


Lin Ming strinse la sua Lancia della Cometa Viola e rimase con calma di fronte al suo avversario. La sua aura era trattenuta. Sembrava una lancia impareggiabile e orgogliosa. L'aura di Kai Yang che si era avvicinata a lui si spaccò a metà senza avere alcun effetto su Lin Ming.


I due rimasero uno di fronte all'altro!


Il pubblico trattenne il respiro.


Feng Shen aveva incrociato le braccia al petto, aveva lo sguardo fisso su Lin Ming.


Il Grande Lord Heian stava sogghignando, aspettava che il ragazzo morisse.


Il pubblico non fece un solo movimento. Una strana immobilità aveva avvolto tutta l'arena, l'atmosfera divenne incredibilmente pesante.


Tutti erano concentrati su Lin Ming e Kai Yang.


"Lin Ming, sembri molto fiducioso nelle tue capacità, ma nella Pagoda del Cielo quelli troppo sicuri di sé di solito muoiono. Non capisci le profondità della mia potenza, eppure hai accettato di sfidarmi. Quanto è stato stupido da parte tua! Ora muori!"


Gridò Kai Yang mentre faceva un passo avanti. Il Divoratore di Anime formò un'enorme tempesta di essenza demoniaca. Una sciabola menò un fendente verso Lin Ming!


Tempesta della Nuvola Demoniaca!


Le nuvole demoniache si trasformarono in un vento violento e crudele, che si avventò su Lin Ming, era una foschia così scura che ai praticanti di arti marziali si offuscò la vista. Il pubblico attorno si sentì rabbrividire, come se un vento gelido fosse penetrato nelle loro ossa!


Lin Ming ignorò tutto questo come se non ne fosse influenzato minimamente e colpì con noncuranza!


<em>Bang!</em>


La tempesta nera fu strappata dalla lancia di Lin Ming e scomparì nel nulla. Ma il ragazzo era rimasto sul posto, non gli era stato torto nemmeno un capello. Si erano solo sollevati un po' gli orli del suo abito.


"Se non usi il tuo attacco più potente, allora non avrai più l'occasione di farl."


"Umpf! Quanto sei arrogante!"


Kai Yang strinse i denti. Fece circolare tutta la sua vera essenza fino al limite e poi formò un arco di luce nera, sembrava un fulmine oscuro.


"Uh? Kai Yang non ha mai usato questa mossa prima d'ora!" Kai Yang era rimasto nel terzo piano per diversi anni. Tutti i praticanti di arti marziali lì pensavano di avere una buona comprensione riguardo ai metodi di coltivazione di Kai Yang, ma non aveva mai mostrato questa mossa.


"Sembra che sia una mossa che combina un attacco materiale con uno spirituale, fondendoli insieme. Usata insieme al Divoratore di Anime, dev'essere l'asso nella manica di Kai Yang!"


"Attacco spirituale, uh? ...Ho sentito che le difese spirituali di Lin Ming sono incredibili!"


Quando il ragazzo aveva combattuto nella Pagoda del Cielo, aveva lottato contro un po' di diavoli dal primo al terzo piano, ma non era mai stato ferito dai loro attacchi dell'anima, non aveva mostrato la minima difficoltà. I praticanti di arti marziali presenti si erano già procurati ogni informazione disponibile su Lin Ming.


Un attacco spirituale sarebbe stato molto meno efficace con lui, ma Kai Yang lo stava usando lo stesso. Era davvero così sicuro dei suoi metodi?


In quel momento un bagliore avvolse Kai Yang. Al di fuori di questa copertura lucente c'erano scariche elettriche nere.


Il diavolo rimase fermo mentre sorrideva in modo scaltro e feroce. Nessuno sapeva che aveva compreso questa mossa dalla Strada dell'Imperatore. Sembrava un normale attacco dell'anima, ma in realtà conteneva una debole Volontà Imperiale.


Questo era anche il suo più grande asso nella manica.


"Andiamo. Userò il mio attacco più potente per sconfiggerti. D'ora in avanti mostrerò al mondo quanto sono forte. Diventerò famoso!" Gridò Kai Yang. La sua espressione era diventata un po' folle.


Distruzione dell'Anima!


Kai Yang avanzò, il suo corpo si era fuso insieme alla sua sciabola mentre diventava un raggio nero.


Non appena lo vide, Lin Ming alzò le sopracciglia. Questo è...


Mentre accarezzava la sua Lancia della Cometa Viola, lo sguardo del ragazzo divenne serio, ma solo un po'. Agitò la sua vera essenza, rilasciò il 30% della Forza del Dio Blasfemo!


Una lancia scattò. Una luce ampia tre piedi trapassò l'aria, schiantandosi contro la sciabola di Kai Yang come una meteora.


Il potere assoluto si scatenò. Attorno alla luce sibilarono innumerevoli scariche elettriche!


<em>Bang!</em>


La sciabola si ruppe a metà. La luce di lancia colpì Kai Yang.


<em>Puff!</em>


Kai Yang sputò una boccata di sangue e cadde a terra rompendo le piastrelle del pavimento.


Ma allo stesso tempo un filo di una strana sostanza illusoria penetrò nel corpo di Lin Ming come una vipera precipitandosi direttamente verso il suo mare spirituale!


Questo non era un normale attacco spirituale, ma una strana forza che il ragazzo non aveva mai incontrato prima. Questa strana energia voleva fare a pezzi il suo mare spirituale!


Il pubblico non ebbe tempo per reagire a questo cambiamento improvviso. Kai Yang usò la sua sciabola per rialzarsi a stento, nonostante il suo viso fosse cosparso di sangue, aveva un'espressione folle e orribile.


"Ahahahah! Sei finito! Ora che la mia Volontà Imperiale ti ha colpito, morirai assolutamente!"
                                


                                



