---
weight: 600
title: Capitolo 600 – Morte Istantanea
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>79 Capitoli in coda, 0/5</em>
da editare
<em>-Schadenfreude</em>


Lin Ming rimase fermo sull'arena, stava tenendo la Lancia della Cometa Viola rigidamente come se fosse una scultura di pietra.


Kai Yang stava ridendo:"Ahah! Com'è? Ti piace la mia Volontà Imperiale?!"


Questa scena fece sbalordire il pubblico. Kai Yang aveva trascorso molto tempo per accumulare slancio e sferrare questo attacco, ma era stato lui ad essere respinto. Pensavano che il diavolo fosse spacciato, ma non si sarebbero mai aspettati un ribaltamento istantaneo della situazione. Sembrava che qualcuno avesse lanciato un incantesimo su Lin Ming. Senza dubbio questo era il mistero che era stato aggiunto al colpo di Kai Yang.


"Volontà Imperiale... cos'è?" Sembra pericolosa!"


"Lin Ming... lui... sembra che non possa muoversi!"


"Quella Volontà Imperiale è sicuramente qualche tipo di attacco spirituale. Kai Yang è davvero degno di essere uno dei demoni sette stelle. In quanto genio della razza dei diavoli abili negli attacchi spirituali, anche se le difese di Lin Ming sono formidabili, non possono bloccare questa mossa! È troppo terrificante!"


Lin Ming sembrava una statua e la sua vera essenza protettiva stava scomparendo. Finché Kai Yang l'avesse attaccato con il suo Divoratore di Anime, allora il ragazzo sarebbe morto!


Il combattimento è finito così?


Gli occhi di Kai Yang brillarono con entusiasmo. Il momento per mostrare il suo valore era arrivato! Il talento numero uno degli ultimi 10.000 anni era morto per mano sua. Da questo punto in avanti avrebbe ottenuto tutta la fortuna di Lin Ming!


Aveva sopportato così tanto dolore e sofferenza nella Strada dell'Imperatore, tutto per ottenere questa Volontà Imperiale. Questa Volontà Imperiale proveniva da un guerriero di livello Imperatore. Non era qualcosa che un comune praticante di arti marziali potesse sopportare. Anche un solo filo di volontà avrebbe avuto un enorme impatto sul mare spirituale!


"È un peccato che tu non possa sentire cosa sto dicendo. Che importa quanto sei forte? Morirai comunque per mano mai!" Ruggì Kai Yang. Fece un passo avanti e poi si precipitò verso Lin Ming!


I praticanti di arti marziali attorno fissarono l'incontro senza nemmeno battere ciglio. Le mani di Muk Gu sudarono, Feng Shen rimase in silenzio e il Grande Lord Heian sorrise sinistramente. In quanto Grande Lord, certamente sapeva quanto era terrificante una Volontà Imperiale. Non credeva che Kai Yang sarebbe riuscito a catturarne un filo da usare. Per questo tipo non esisteva un metodo di coltivazione migliore!


"Muori! La mia strada per diventare un Imperatore Demoniaco verrà tinta con il sangue del miglior talento negli ultimi diecimila anni!"


Kai Yang sorrise selvaggiamente. Brandì la sua sciabola puntando dritto verso la gola di Lin Ming!


Ma in quel momento risuonò una voce indifferente nelle orecchie di Kai Yang...


"Che peccato... stavo quasi per capire cosa fosse questa volontà. Se avessi potuto aspettare solo un momento..."


Era una voce gentile e lieve, ma lo spirito di Kai Yang si raggelò, il freddo penetrava nelle profondità della sua anima.


"Cosa?" Chiese stordito il diavolo.


Un secondo dopo!


Un fulmine viola accecò tutti quanti. Una luce brillante avvolse tutta l'arena, era così abbagliante che le persone non riuscivano ad aprire gli occhi, pareva che le loro stesse anime fossero state infilzate da questa luce!


<em>Bang!!</em>


Un raggio di luce penetrò nel petto di Kai Yang facendo schizzare sangue in tutte le direzioni. Il diavolo strabuzzò gli occhi mentre sputava una boccata di sangue e veniva scagliato all'indietro come una bambola di pezza.


<em>Puff!</em>


Kai Yang si schiantò sul pavimento come un cane morto rompendo tutte le piastrelle sotto. Il suo petto aveva un grosso buco. Il suo cuore era stato fatto a pezzi e il sangue schizzava formando una fontana cremisi!


"...Cosa?"


Questo cambiamento era avvenuto così velocemente che nessuno dei presenti riuscì a reagire in tempo!


Proprio un momento prima tutti avevano pensato che Lin Ming sarebbe morto per mano di Kai Yang, ma in un attimo di secondo la situazione si era ribaltata!


Lin Ming che prima sembrava congelato, aveva infilzato il cuore del diavolo con la sua lancia!


Lo aveva ucciso con un semplice colpo! Nonostante ci fosse il fattore sorpresa, era sufficiente a dimostrare quanto fosse vasta la differenza tra Lin Ming e Kai Yang!


"Ha ignorato il colpo di Kai Yang e lo ha ucciso..."


Mormorò tra sé e sé Muk Gu. La forza del ragazzo aveva superato ogni sua immaginazione.


Perfino Feng Shen aveva perso un po' la calma. Sospirò e scosse lentamente. Non si sapeva cosa gli stesse passando per la mente.


A decine di piedi di distanza, anche se il suo cuore era stato distrutto, Kai Yang non era ancora morto. Affondò la mano nel suolo, le sue unghie nere scavavano nel pavimento ricoperte di sangue.


"Perché... perché, come... perché così..."


L'espressione di Kai Yang era contratta. Il suo sguardo era pieno di incredulità.


Non voleva rassegnarsi! Aveva sopportato pazientemente un dolore straziante nella Strada dell'Imperatore per un mese intero. Era stata una tortura inumana, ma alla fine aveva ottenuto un filo di Volontà Imperiale da poter usare.


Pensava di aver trovato il modo per diventare un Imperatore Demoniaco. Credeva che così sarebbe riuscito a diventare famoso e ad ottenere una gloria imperitura! Ma era morto così al primo incontro!


La Volontà Imperiale aveva infilzato il corpo di Lin Ming, come poteva essere accaduto questo?


"Tu..."


Kai Yang si rialzò a stento per lanciare uno sguardo truce verso il suo nemico. Mentre parlava, sempre più sangue colava dalla sua bocca. Il sangue in circolo si fermò lentamente. Voleva dire qualcos'altro, ma prima che potesse dire le sue ultime parole, il suo sguardo si appannò.


<em>Pa!</em>


Kai Yang cadde a terra, morto con i suoi rimpianti.


Per un momento, il silenzio avvolse tutta l'arena. La vittoria di Lin Ming rientrava nelle aspettative del pubblico, ma la battaglia era stata così sorprendente che non avevano il tempo di reagire.


Tuttavia, nessuno dubitava che la forza del ragazzo superasse di gran lunga quella di Kai Yang.


Nell'area speciale degli ospiti, il Grande Lord Heian si incupì. La Volontà Imperiale era inutile contro Lin Ming?


Anche Maha sembrava solenne. Era il suo turno di affrontare Lin Ming. Nonostante non considerasse Kai Yang, per lui non sarebbe stato possibile batterlo senza rivelare gran parte della sua forza!


"Questo ragazzo!" Maha toccò l'impugnatura della sua sciabola, i suoi occhi erano pieni di intento omicida!


<em>Huuu!</em>


Nel palco, l'energia infernale del corpo di Kai Yang aveva formato un demone che si avventò su Lin Ming. Il Tatuaggio Demoniaco di Kai Yang era negli stadi avanzati di un demone a otto ali!


Il ragazzo allungò le dita e fece brillare una luce di lancia. La figura fu distrutta, trasformandosi in pura energia che si riversò nel suo corpo. Sul suo braccio il quarto paio di ali si stava formando lentamente...


Era ad un passo dal raggiungere gli stadi avanzati di un demone a otto ali!


Dopo aver assorbito metà dell'energia infernale di Kai Yang, Lin Ming si stava avvicinando sempre di più allo stadio delle dieci ali!


Il ragazzo fece un respiro profondo per calmarsi. Un momento fa, quando era stato colpito dalla Volontà Imperiale, aveva davvero subito un grande impatto!


Anche se aveva l'intento marziale Samsara, la sua mente era quasi caduta nelle illusioni.


Così Lin Ming aveva lasciato che l'intento marziale Demoniaco si scatenasse nel suo corpo. Dato che poteva anche sopprimere la forza dell'anima oltre che quella del corpo, aveva soppresso la Volontà Imperiale!


In origine aveva cercato di cogliere questa opportunità per ottenere qualche ispirazione riguardo a questa Volontà Imperiale, ma appena aveva dato una breve occhiata, Kai Yang stava già attaccando. Così Lin Ming non aveva avuto altra scelta che fermarsi e attivare il 50% della Forza del Dio Blasfemo, uccidendo istantaneamente Kai Yang!


Lin Ming prese l'anello spaziale di Kai Yang e poi scagliò il Fulmine Malvagio Nemesi del Sangue su di lui, risucchiando tutta la sua essenza di sangue.


Ora le tecniche dell'Arte della Grande Alabarda Sanguigna non erano più le sue mosse più forti, ma questo non significava che avesse rinunciato a coltivarla. Questo metodo usava la via del massacro, quindi gli dava una grande quantità di ispirazioni.


Il Fulmine Inseguitore, il Sole Inseguitore, Arcobaleno Penetrante, queste tre mosse erano tutte nate dell'Arte della Grande Alabarda Sanguigna.


Senza accorgersene Lin Ming si era imbarcato sulla strada della fusione delle arti marziali, arrivando a creare la sua eredità come un grande maestro di arti marziali.


Usando la mano destra per tenere la Lancia della Cometa Viola, la puntò verso il pavimento e disegnò una luna crescente.


Poi guardò verso Yan Chi e Maha che erano seduti e chiese con calma:"Quindi chi è il prossimo?"


