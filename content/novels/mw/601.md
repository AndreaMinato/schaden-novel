---
weight: 6010
title: Capitolo 601 – Dominio della Sciabola
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>78 Capitoli in coda, 0/5</em>
da editare
<em>-Schadenfreude</em>


Tutti i praticanti di arti marziali puntarono gli occhi su Maha!


Il demone gigante sbuffò freddamente:"Sembra che tu creda di essere invincibile!"


Si mosse. Attraversando cento passi con un solo movimento, Maha arrivò direttamente sul palco.


"Hai ucciso Kai Yang, ora credi di aver già vinto contro di me?" Maha fece una smorfia. Non poteva che riconoscere le difese spirituali di Lin Ming. aveva perfino resistito alla Volontà Imperiale!


Tuttavia non gli importava. Era un demone gigante. Il suo punto di forza sarebbe stato sempre uno scontro diretto. Gli attacchi spirituali sarebbero stati il dominio dei diavoli.


Estrasse una lunga sciabola dalla schiena. La lama era lunga sette piedi e, insieme all'impugnatura, raggiungeva la lunghezza di un uomo adulto. Era spessa tre piedi e pesava almeno diverse decine di migliaia di jin. I demoni giganti generalmente adoravano usare armi pesanti come questa.


"Le parole sono inutili, combattiamo!"


Lin Ming fece scattare la sua Lancia della Cometa Viola. Sulla punta dell'arma crepitarono delle scariche elettriche.


Maha strinse la sciabola con entrambe le mani. Nuvole di essenza demoniaca iniziarono a radunarsi attorno a lui. Con un fendente, l'energia dell'arma si scatenò e, ovunque andasse, le piastrelle si sarebbero ridotte in cenere per poi svanire nel nulla!


Concetto di Annientamento!


In confronto a Xing Tian, il Concetto di Annientamento di Maha era molto più potente. Le piastrelle del palco furono distrutte dall'onda d'urto provocata dalla sciabola e il metallo di una grande area del pavimento sostenuta dalle formazioni fu strappato via!


Il vento di sciabola soffiò per tutta l'arena. Fortunatamente tutti i praticanti di arti marziali attorno erano maestri. Attivarono velocemente la loro essenza demoniaca per resistere al contraccolpo, ma non appena toccava l'energia della sciabola, si sarebbe sciolta rapidamente!


"Terrificante!"


"Anche le onde d'urto sono così intense. Un colpo diretto dev'essere terrificante!"


Anche Lin Ming sentì la pressione del Concetto di Annientamento. Non era la prima volta che lo vedeva. Senza dubbio la Pagoda del Cielo aveva delle aree in cui si poteva percepire il Concetto di Annientamento. Xing Tian e Maha dovevano averlo compreso lì.


Forza del Dio Blasfemo - apertura!


Rotazione Assassina dei Sigilli di Sangue!


Sfrecciò in avanti e i Sigilli Bevitori di Sangue vorticarono mentre volavano verso il Concetto di Annientamento, si scontrarono con violenza mentre rilasciavano dei suoni stridenti e assordanti.


<em>Crack!</em>


Le luci di sciabola e di lancia esplosero simultaneamente. Lin Ming fluttuò agilmente verso l'alto a causa dell'impatto.


Non aveva avuto difficoltà nemmeno a distruggere questa mossa. La sua espressione e il suo respiro erano calmi. Nonostante tutti si fossero aspettati che il colpo di sciabola di Maha non lo avrebbe messo in difficoltà, era comunque scioccante vederlo bloccare l'attacco così facilmente.


Il Concetto di Annientamento non era ordinario, era di massimo livello.


"Non c'è bisogno di saggiare il terreno. Avanti!"


Lin Ming atterrò e puntò la lancia verso Maha.


"Che insolenza!" Gli occhi del demone gigante brillarono freddamente:"Dato che è questo che vuoi, allora ti accontenterò!"


Maha tenne la sciabola contro il petto mentre scatenava fino al limite la sua essenza demoniaca. Avvolto da questa luce, tutti i muscoli del suo corpo iniziarono a sporgere, le sue vene sembravano vermi blu. Un bagliore nero avvolse Maha e poi si espanse fino a 100 piedi. Le innumerevoli luci di sciabola brillavano. Ognuna di esse conteneva il Concetto di Annientamento.


"Questo è il Dominio della Sciabola!"


"La mossa speciale di Maha!"


Il Dominio della Sciabola era uno stile che era emerso nelle regioni occidentali del Sacro Continente dei Demoni. Era un attacco che usava una densissima vera essenza per creare innumerevoli energie di sciabola. Normalmente quando un praticante di arti marziali avesse creato dei colpi del genere, avrebbe dovuto usarle per attaccare. Indipendentemente dalla situazione, un'energia del genere doveva essere liberata per poi trasformarsi in potere distruttivo.


Ma il Dominio di Sciabola di Maha era in grado di radunare queste energie e assicurarsi che non si disperdessero avvolgendo il suo corpo. Questa era una tecnica sia difensiva che offensiva. Se un praticante di arti marziali fosse entrato in questo dominio, allora sarebbe stato fatto a pezzi!


Inoltre ogni volta che Maha avesse attaccato, il colpo si sarebbe fuso nel Dominio della Sciabola. Questo significava che il potere di questa mossa sarebbe cresciuto sempre di più!


Vedendo Maha scatenare tutta la sua potenza, tutti i praticanti di arti marziali presenti si sfregarono gli occhi.


Questa era una vera battaglia!


Una grande quantità di demoni giganti iniziarono a tifare per Maha. Quando usava il suo dominio era praticamente un tritacarne vivente.Ogni attacco che entrasse nella sua area di influenza sarebbe stato fatto a pezzi!


"Oh!"


Maha menò un fendente. Vicino a lui, innumerevoli luci di sciabola furono influenzate dalla forza di questo colpo. Mentre sferrava questo attacco, le energie iniziarono a scattare!


Questo Dominio di Sciabola si era fuso con il Concetto di Annientamento. Il punto essenziale di esso era che poteva tagliare qualsiasi cosa. Ora che era stato aggiunto il Concetto di Annientamento, si poteva immaginare quale fosse il suo potere distruttivo!


L'espressione di Lin Ming divenne concentrata. Tutti coloro che detenevano il famoso titolo di demoni sette stelle erano abili. Perfino il più debole Kai Yang non faceva eccezione. Se non fosse stato così sfortunato da incontrare qualcuno dalla difesa spirituale così anormale, allora le cose sarebbero andate diversamente per lui.


Tuttavia Maha era ancora più potente di Kai Yang!


Lin Ming attivò il 90% della Forza del Dio Blasfemo. Strinse la Lancia della Cometa Viola, la sua punta brillava mentre delle scariche elettriche si intrecciavano sull'asta come pitoni danzanti.


Fulmine Inseguitore!


Riversando tutta la sua volontà e il suo slancio nella Lancia della Cometa Viola, questo era il colpo assassino creato dalla fusione del Concetto di Fulmine con l'Arte della Grande Alabarda Sanguigna!


Lin Ming era diventato una cosa sola con la sua arma, trasformandosi in una saetta che impattò direttamente sul Dominio della Sciabola!


Collisione frontale!


Non furono solo gli spettatori a rimanere scioccati, ma anche Maha. Il Dominio della Sciabola poteva distruggere ogni cosa! Quando una persona normale affrontava questa abilità, si sarebbe ritirata e avrebbe usato attacchi a lunga distanza, consumando lentamente la forza di questo dominio poco a poco.


Come si poteva pensare di poterlo attaccare direttamente?!


<em>Chi-la!</em>


La luce del fulmine riempì l'intera arena. Anche l'inespugnabile Dominio della Sciabola era stato trapassato da questa luce di lancia estremamente affilata!


Poi, le innumerevoli luci di sciabola si intrecciarono a quelle della lancia crepitando. Le luci della sciabola venivano distrutte dal potere del fulmine, ma anche il potere del fulmine si stava indebolendo!


In questo attimo di secondo, prima che il pubblico avesse il tempo di rispondere, Lin Ming era arrivato di fronte a Maha!


"Umpf! Vuoi morire!"


Maha ruggì. Strinse la sciabola con entrambe le mani mentre menava un fendente verso l'avversario!


"Colpo Spacca Montagne!"


Il Colpo Spacca Montagne di Maha aveva davvero l'abilità di tagliare in due il picco di una montagna. Ora questa energia di sciabola si era trasformata in una luce di sciabola ampia diverse decine di piedi che sfrecciò verso Lin Ming!


Tutti si spaventarono vedendo un colpo così magnifico e maestoso.


<em>Crack!</em>


Innumerevoli luci di sciabola si ruppero. La scarica elettrica viola in cui si era tramutato Lin Ming aveva superato il Dominio di Maha per arrivare dall'altra parte!


Allo stesso tempo, l'arma di Maha cadde pesantemente a terra.


Quando entrarono a contatto con la lama, tutte le piastrelle sotto si ridussero in polvere per poi scomparire senza lasciare traccia.


La luce della sciabola aveva impattato sul terreno di metallo, creando un'enorme crepa lunga 300 piedi nell'arena. L'intero palco era stato diviso a metà con un solo colpo!


Il pubblico si sentì gelare il sangue nelle vene. Questo attacco era troppo terrificante!


Nell'arena, una regione ampia 100 piedi e lunga 300 era stata distrutta. Le piastrelle del pavimento erano scomparse completamente sotto l'impatto del Concetto di Annientamento e nei posti più lontani si erano ridotte in sabbia. Anche il suolo metallico che sosteneva le formazioni era stato tagliato, lasciando degli squarci profondi.


Tutti puntarono gli occhi su Lin Ming quasi allo stesso tempo. Dopo che il ragazzo era penetrato nel Dominio della Sciabola, si era limitato a guardarsi attorno con calma, non gli era stato torto nemmeno un capello.


Maha invece era pallido e un rivolo di sangue stava colando lentamente lungo la sua spalla.


"Maha è stato ferito!"


"Oh cielo! Anche se ero così lontano da quella luce di sciabola terrificante, ho quasi rischiato di venirne ferito, ma... in realtà è stato Maha a rimanere ferito!"


"Quello dev'essere stato l'attacco finale di Lin Ming. Se continua così allora potrebbe davvero riuscire a vincere due incontri consecutivi per poi sfidare Yan Chi! Lin Ming è davvero degno di essere chiamato il talento numero uno degli ultimi 10.000 anni!"


"Senza dubbio Lin Ming è potente, ma non capisco perché non sembra così terrificante la sua luce di lancia anche se è così veloce. Gli attacchi di Maha invece contengono il Concetto di Annientamento. Devi solo guardare le condizioni dell'arena per vedere quanto è spaventoso. Come può essere finita così?"


Il pubblico non era riuscito a capire cos'era accaduto. Il Concetto di Annientamento era conosciuto come uno di quelli di più alto livello e la sua reputazione non era immeritata. Maha aveva approfondito la sua comprensione fino a questo punto, eppure, quando affrontava Lin Ming, sembrava che il suo Concetto di Annientamento fosse inutile.


Il demone gigante mostrò una smorfia. Il pubblico non poteva capire, ma lui sì. In realtà il suo colpo di prima non aveva nemmeno toccato Lin Ming!


Quando aveva attaccato, aveva sentito una strana sensazione attorno a lui. Poi Lin Ming era riuscito incredibilmente a sfuggire alla traiettoria della sua energia. Il ragazzo era stato solo sfiorato da qualche onda d'urto che era stata insufficiente a rompere la sua vera essenza protettiva.


Il suo Colpo Spacca Montagne era andato a vuoto!


"Lin Ming, se ne sei davvero capace, allora vieni a rompere il mio Dominio della Sciabola!" Maha strappò un pezzo dei suoi abiti che era stato danneggiato dalla sua luce di lancia, i suoi occhi brillavano con ferocia.


"Rompere il tuo Dominio della Sciabola?" Lin Ming sorrise lievemente. L'essenza demoniaca di Maha era condensata in un modo incredibile e il Dominio della Sciabola poteva crescere infinitamente perché conteneva un potere terrificante. Distruggerlo non sarebbe stato facile.


La coltivazione di Lin Ming era di gran lunga inferiore a quella di Maha. Inoltre il demone gigante stava difendendo. La luce di sciabola del suo dominio non si sarebbe dispersa. Dopo che Lin Ming fosse avanzato, sarebbe stato attaccato in continuazione. Allora sarebbe stato in svantaggio, se avesse voluto distruggere queste luci di sciabola allora molto probabilmente avrebbe dovuto usare il potere delle Otto Porte Nascoste.


Lin Ming non voleva farlo. Erano il suo più grande asso nella manica.


Dopo quello scambio di mosse, Maha iniziò a temere gli strani movimenti di Lin Ming e proseguì scagliando diverse luci di sciabola creando una barriera più ampia. In questo modo avrebbe aumentato al massimo le sue difese.


Il Dominio della Sciabola era sempre stata un'abilità difensiva incredibile. Ora che le sue capacità difensive avevano raggiunto il limite, era come se si trovasse in una campana dorata indistruttibile.


Maha aveva già deciso. Alla peggio, avrebbe fatto una battaglia d'attrito. Era sicuro della sua quantità di essenza demoniaca e della sua abilità nel rigenerarla.


Lin Ming aveva già capito le sue intenzioni. Battaglia d'attrito? Non la temeva, ma non aveva intenzione di assecondarlo. Il terzo piano della Pagoda del Cielo era pieno di nemici. Voleva mantenere il picco delle sue condizioni più tempo che poteva.


Non voleva aprire le Otto Porte Nascoste, né voleva iniziare una battaglia d'attrito. Iniziò a muoversi e camminò lentamente verso Maha, avvicinandosi al Dominio della Sciabola passo dopo passo.
Cosa stava cercando di fare?


Il pubblico non ne aveva idea.


Non c'era troppa vera essenza protettiva condensata sul suo corpo, ma pareva che volesse entrare direttamente nel Dominio della Sciabola...
                                


                                



