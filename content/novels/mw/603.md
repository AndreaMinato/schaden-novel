---
weight: 6030
title: Capitolo 603 – Spirito di Battaglia
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>76 Capitoli in coda, 0/5</em>
da editare
<em>-Schadenfreude</em>


Lin Ming sentì una strana sensazione provenire da Yan Chi. Il suo avversario sembrava noncurante, ma stava emanando una strana energia invisibile. Era un'atmosfera diversa dal campo d'energia di un'aura di un praticante di arti marziali che poteva essere usata direttamente per mettere sotto pressione gli avversari. Se ci fosse stato un grande divario tra due persone, non era insolito che un'aura potesse fare vomitare sangue o uccidere il nemico.


Ma l'atmosfera che circondava Yan Chi era molto più elusiva. Ovviamente non aveva alcun potere dietro di sé, ma faceva comunque palpitare il cuore.


"Gli attacchi spirituali sembrano essere inutili contro di te..." Yan Chi sorrise sinistramente mentre accarezzava la sua spada:"Solo che... la potenza che proviene dalla volontà non è qualcosa di semplice come un attacco spirituale! Assaggia i miei colpi di spada!"


Dopo aver parlato, Yan Chi si mosse di scatto. Il suo corpo minuto divenne estremamente leggero e agile lasciando solo una serie di immagini residue dietro di lui. Era praticamente impossibile per gli altri determinare quale fosse quello vero.


<em>Cha cha cha cha cha cha!</em>


Mentre si muoveva rapidamente, la spada di Yan Chi lasciò delle scie sul palco. Quando si raggiungeva il picco della velocità, non era strano che la luce di un'arma lasciasse delle immagini residue, ma stranamente queste figure non scomparivano. Anzi rimasero e si trasformarono in luci di spada.


Ne apparirono sempre di più, le luci danzavano nell'aria e intrecciavano una rete che discese verso Lin Ming. Molti praticanti di arti marziali potevano intessere una rete di luci, ma Yan Chi lo stava facendo in modo diverso rispetto agli altri. Su queste luci c'era una debole fiamme grigia. Questo fuoco non bruciava, ma emanava una sensazione gelida, un freddo che proveniva dalle profondità dell'anima.


"Che mossa intensa. Ho la sensazione che queste luci mi abbiano già infilzato il cuore; solo guardarle mi provoca orrore. Com'è possibile?"


Non importava quanto fosse potente una mossa, se avesse mancato il bersaglio sarebbe stato inutile. Ma al momento la mossa usata da Yan Chi dava l'illusione di essere trapassati.


"Ha ricoperto tutta l'arena di luci, se dovessi affrontare io questa mossa allora verrei sconfitto istantaneamente!"


Mentre i praticanti di arti marziali nel pubblico iniziarono a discutere animatamente, nella sezione speciale degli ospiti, Feng Shen si limitò a guardare in silenzio. I suoi occhi brillavano mentre osservava quelle fiamme pallide sulle luci di spada di Yan Chi.


Yan Chi... era già arrivato a questo punto?


"Diecimila frecce che infilzano il cuore!"


<em>Nota traduzione: o "sopraffazione visto che significa anche "fare a pezzi/essere sopraffatti dal dolore" (万箭穿心).</em>


<em>Woosh!</em>


Ogni singola luce di spada girò intorno a Lin Ming per poi sfrecciare verso di lui!


Mentre le fiamme grigie bruciavano, sembrava potessero incenerire l'anima.


In quel momento, di fronte alle innumerevoli luci di spada, Lin Ming era ancora tranquillo come la superficie di un lago.


Roc Dorato che Squarcia il Vuoto!


Dopo che il Concetto di Spazio di Lin Ming era migliorato di un grande margine, il suo Roc Dorato che Squarcia il Vuoto aveva raggiunto il Gran Successo del secondo strato. Ora, con un solo passo sembrava che potesse attraversare il vuoto. Con il potere dello spazio che si contorceva sotto i piedi di Lin Ming, si muoveva sfidando le leggi della fisica e schivava i colpi delle luci della spada.


<em>Bang bang bang!</em>


La luce della spada si abbatté sul pavimento di metallo come una tempesta. Centinaia di migliaia di luci di spada detonarono mostrando uno spettacolo incredibile, facendo esplodere completamente il pavimento metallico che sosteneva le formazioni.


Ma in quel momento nessuno badò all'esplosione delle luci della spada. I loro occhi erano concentrati completamente su Lin Ming e Yan Chi!


Nell'istante in cui il ragazzo schivò tutte le luci di spada, Yan Chi apparì di fronte a lui!


Aveva la sensazione che Yan Chi fosse arrivato lì in anticipo pronto a colpire l'avversario!


"Ha calcolato la direzione in cui Lin Ming avrebbe schivato?"


"Yan Chi non stava perdendo tempo durante gli incontri di Maha e Kai Yang, ha pensato alle tattiche che avrebbe potuto usare! Certamente avrà paura dello strano Concetto di Spazio di Lin Ming."


"I passi di Lin Ming sono fuggevoli e imprevedibili come quelli di un fantasma. Yan Chi era già pronto. È difficile dire chi sarà il vincitore di questa battaglia!"


In effetti il diavolo si era avvicinato fino a lì già da prima. Aveva calcolato ogni passo e attacco per arrivare fino a questo punto, tutto per poter prendere l'iniziativa.


Spada della Distruzione dell'Anima!


Yan Chi ruggì e una fiamma grigia divampò sulla sua spada nera. Questo fuoco bruciava almeno dieci volte rispetto a prima!


"Muori!"


Il diavolo menò un fendente mentre scatenava la sua essenza demoniaca. Questo colpo sembrava poter distruggere una montagna.


<em>'Così era questo il tuo piano... che peccato, la tua forza d'attacco è insufficiente. Di fronte alla forza assoluta, ogni calcolo è inutile.'</em>


Pensò Lin Ming. Tra le sue sopracciglia, il sangue dell'Antica Fenice iniziò a bruciare. Sopra la Lancia della Cometa Viola iniziarono ad intrecciarsi il fulmine e il fuoco!


Arcobaleno Penetrante!


Riversò tutta la sua determinazione e il suo slancio in questo colpo, fondendo insieme i Concetti di Fuoco e di Fulmine. Questa era la mossa finale che Lin Ming aveva creato per rimpiazzare l'Annientamento Thunderfire!


Questo era la prima volta che usava questa tecnica in pubblico.


<em>Bang!</em>


La luce di lancia si intrecciò con gli elementi che si scontrarono con il fuoco grigio. Si scatenò una terrificante onda di pressione che sollevò completamente il palco. Il pavimento di metallo si rialzò dall'epicentro della collisione come un'onda anomala per poi distruggere ogni cosa che incontrava sul suo cammino.


Questa parte dell'arena era stata completamente distrutta!


I praticanti di arti marziali attorno furono respinti all'indietro a causa dell'esplosione terrificante!


"Che attacco spaventoso, se fossimo stati travolti dalle onde d'urto allora tempo che saremmo stati gravemente feriti!"


"Dopo che Yan Chi è entrato nella Strada dell'Imperatore, è vero che la sua forza è aumentata di molto. Ho la sensazione che se avessi ricevuto quel colpo avrebbe tagliato a metà il mio cuore, ma ciò che è ancora più terrificante è che Lin Ming ha fatto ancora più progressi di lui ed è solo entrato nella Gabbia del Re!"


"Un talento del genere va oltre la nostra immaginazione."


Yan Chi volò all'indietro e cercò di fare presa sul palco infilzando la spada a terra! Anche se era riuscito a rallentare, aveva lasciato una scia lunga diverse centinaia di piedi. Cadde in ginocchio, il suo sangue stava ribollendo nel suo corpo.


Lin Ming invece aveva fatto solo un po' di passi all'indietro prima di fermarsi.


"L'ha bloccato?"


Lin Ming era sorpreso. La potenza dell'Arcobaleno Penetrante superava di gran lunga quella del Sole Inseguitore. Un momento fa aveva effettuato la sua mossa in uno scontro ravvicinato, ma non era riuscito comunque a ferire gravemente Yan Chi. Quando i loro attacchi si erano scontrati, Lin Ming aveva sentito un'atmosfera peculiare squarciare il suo Concetto di Thunderfire, facendo sì che il suo potere d'attacco diminuisse di molto.


Cos'era quell'atmosfera?


Mentre Lin Ming era sorpreso, Yan Chi era stato colto dal panico!


Il diavolo non si sarebbe mai aspettato che questa mossa sarebbe stata bloccata così facilmente da Lin Ming!


Com'era possibile?!


Yan Chi sentì un brivido.


Nell'area speciale degli ospiti, l'espressione di Feng Shen divenne solenne:"È vero... quella fiamma grigia è uno spirito di battaglia. Non credevo che Yan Chi avrebbe già ottenuto uno spirito di battaglia. Nonostante non sia il suo, ne ha comunque ottenuto uno. Solo per questo punto mi ha già superato..."


Yan Chi aveva detto che il potere che proveniva dalla volontà non consisteva solo in attacchi spirituali, la volontà poteva assumere forme uniche.


Quando la propria forza avesse raggiunto un certo livello, poteva diventare un attacco vero e proprio.


Questa era la formazione di uno spirito da battaglia.


Il motivo per cui qualcosa come una Volontà Imperiale poteva essere nella Strada dell'Imperatore era che quei grandi combattenti del passato avevano formato i loro spiriti da battaglia prima della loro morte. Dopo non essersi dispersi per decine di migliaia di anni, questi spiriti si sarebbero condensati nella Strada dell'Imperatore e potevano essere catturati e raffinati dalle future generazioni, diventando così una Volontà Imperiale.


Uno spirito da battaglia era il vero volto della Volontà Imperiale!


Gli spiriti da battaglia e gli intenti marziali, entrambi erano di grande supporto per un praticante di arti marziali. Solo che gli spiriti da battaglia avevano requisiti ancora più stringenti di un intento marziale.


Feng Shen doveva ammettere che nella comprensione dell'anima e della volontà, i diavoli avevano un vantaggio naturale.


Questo era il motivo per cui Maha non era riuscito a comprendere una Volontà Imperiale e, invece, era stato Kai Yang a farlo. Il talento e la forza di Kai Yang erano stati limitati quindi aveva potuto usare la Volontà Imperiale solo per degli attacchi spirituali, che poi erano stati completamente inutili di fronte a Lin Ming.


Tuttavia Yan Chi poteva fondere la Volontà Imperiale nei suoi attacchi, facendole recuperare la sua vera forma di spirito da battaglia. Non era suo, era lo spirito da battaglia di qualche grande imperatore e c'era solo una piccola traccia di esso. Anche così questo briciolo aveva un potere sovrannaturale!


Uno spirito da battaglia poteva essere fuso con ogni cosa, trasformandolo in un'arma incredibilmente affilata.


Perfino una foglia rinsecchita infusa con uno spirito da battaglia sarebbe riuscita a distruggere dei tesori. Più potente era lo spirito da battaglia e più potente sarebbe stata la folla. Nel Regno Divino non era difficile per un esperto fare a pezzi così un tesoro di grado Heaven di alta qualità!


Se uno spirito da battaglia fosse stato infuso nell'aria, allora il vento stesso si sarebbe trasformato in una corrente che poteva uccidere le persone.


Uno spirito da battaglia poteva essere fuso perfino con l'aura di un praticante di arti marziali e l'avrebbe potenziata di molto. Si poteva uccidere anche solo usando questo spirito intangibile!


Questi esempi dimostravano quanto era formidabile, ma usare una foglia secca o l'aria per uccidere sarebbe stato fattibile solo se ci fosse stato un enorme divario di coltivazione.


In una situazione alla pari, allora lo spirito da battaglia sarebbe stato infuso in tesori e in tecniche.


La spada di Yan Chi in origine era un tesoro di grado Earth alta qualità, ma dopo che si era fuso con uno spirito da battaglia, si poteva immaginare quanto fosse potente. Inoltre aveva usato anche il suo asso nella manica; la Spada della Distruzione dell'Anima. Con questi tre fattori combinati, aveva formato una mossa soverchiante!


Tuttavia, Lin Ming aveva bloccato un colpo del genere, era stato soltanto costretto ad arretrare di un po' di passi. Yan Chi invece era stato scaraventato all'indietro per centinaia di piedi e aveva subito lievi ferite!


Si poteva vedere con una sola occhiata che differenza c'era tra di loro!


Era difficile immaginare fino a che punto era aumentata la potenza di Lin Ming!


Questa era la prima volta che Feng Shen provava paura nei confronti di qualcuno della sua stessa generazione. Vivere nella stessa era di Lin Ming... poteva fare provare rimpianto.


Mentre tutti i praticanti di arti marziali stavano discutendo entusiasti, la maggior parte parlava come era stata distrutta una grande porzione dell'arena, nemmeno le fondamenta dorate che sostenevano le formazioni erano rimaste intatte. Si poteva immaginare quanto fossero stati potenti questi attacchi.


In effetti avevano sottovalutato di gran lunga il livello di quelle mosse perché non sapevano degli spiriti da battaglia.


Uno spirito da battaglia era qualcosa che solo i guerrieri di livello Imperatore o almeno una persona negli stadi avanzati della Distruzione avrebbero toccato. Era un limite fin troppo distante dai normali praticanti di arti marziali.


Riuscire a comprendere uno spirito da battaglia variava da persona a persona. I praticanti di arti marziali dal talento straordinario negli aspetti dell'anima e della volontà potevano comprendere uno spirito da battaglia al quarto stadio della Distruzione.


D'altra parte, molti individui non potevano comprendere uno spirito da battaglia anche dopo essere diventati Imperatori Impareggiabili. Ad esempio, le razze dei demoni giganti, degli uominibestia e dei barbari. Anche quando raggiungevano il livello di Imperatore, potevano non formare uno spirito da battaglia a causa della loro mancanza di talento nell'aspetto dell'anima.


Il cosiddetto spirito da battaglia di Yan Chi era stato raffinato solo da un briciolo di Volontà Imperiale lasciato da un guerriero; non era qualcosa che aveva compreso da solo. Non poteva crescere, né migliorare, ma anche così era qualcosa che apparteneva ad un combattente di livello Imperatore, il suo potere era evidente.


Tuttavia, un attacco calcolato con così tanta cautela non era riuscito ad influenzare minimamente Lin Ming. Questo stava incutendo paura in Yan Chi.


"Ha perfino bloccato lo spirito da battaglia!"


In quel momento Lin Ming strinse la Lancia della Cometa Viola e la puntò verso Yan Chi.


Il diavolo impallidì all'improvviso.
                                


                                



