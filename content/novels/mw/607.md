---
weight: 6070
title: Capitolo 607 – Una Splendida Lancia
pubDate: 2025-12-15T08:37:10.243Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>72 Capitoli in coda, 0/5</em>
da editare
<em>-Schadenfreude</em>


Mentre il pitone mezzo morto uscì allo scoperto, gli occhi di Lin Ming brillarono di intento omicida. Schioccò le dita e oltre cento Sigilli Bevitori di Sangue sfrecciarono verso la creatura ferita come uno sciame di locuste!


Il pubblico ne fu completamente scioccato. Quelle decine di praticanti di arti marziali che pensavano di stare per morire a causa della lancia di Lin Ming rimasero terrorizzati. In quell'istante, prima che avessero abbastanza tempo per rendersi conto di ciò che era accaduto, il Grande Lord Heian era già arrivato.


Gli occhi del diavolo si erano iniettati di sangue vedendo la sua bestia da contratto ridotta in queste condizioni.


"Muori!"


Una spada squarciò lo spazio portando tutta la vera essenza del Grande Lord Heian mentre sfrecciava verso Lin Ming!


La velocità di spada aveva raggiunto il limite. In quel momento, visto che Lin Ming aveva attaccato il Drago del Sigillo, aveva scoperto la schiena di fronte al Grande Lord Heian!


La spada del Grande Lord Heian era già arrivata alle spalle del ragazzo. L'energia di spada squarciò la protezione di vera essenza di Lin Ming.


Il ragazzo sorrise. Dato che il potere dello spazio era stato liberato, la vera essenza iniziò a muoversi sotto i suoi piedi.


Roc Dorato che Squarcia il Vuoto!


<em>Ca!</em>


La spada del Grande Lord Heian trapassò la schiena di Lin Ming. Tuttavia il ragazzo svanì come fumo. Non era rimasto niente se non un'immagine residua!


Nel frattempo, a poche centinaia di piedi di distanza, il Drago del Sigillo era stato fatto a pezzi dai Sigilli Bevitori di Sangue, il suo corpo stava schizzando sangue ovunque. La creatura non aveva nemmeno la forza di gridare, era già sull'orlo della morte!


Vedendo questo pitone nero riversare sangue a mezz'aria, i praticanti di arti marziali attorno rimasero senza parole. Nonostante nessuno di loro avesse compreso il Concetto di Spazio, potevano comunque capire cos'era successo.


La lancia di Lin Ming aveva infilzato la fessura dello spazio in cui si stava nascondendo il Drago del Sigillo, distruggendo quindi la chiusura dello spazio.


"Troppo forte! Durante una battaglia così intensa, Lin Ming è riuscito a dividere la sua attenzione per trovare il posto in cui si nascondeva quel pitone nero!"


"Percezione? Non dire stupidaggini. Il pitone nero si era nascosto in una fessura dello spazio. È uno spazio completamente diverso tagliato fuori da ogni percezione. Come si può percepire?"


"Allora come ha scoperto il pitone nero?"


"Che diavolo ne so? Se sapessi il modo per farlo allora avrei compreso il Concetto di Spazio." Disse con sdegno il praticante di arti marziali che aveva appena parlato senza disturbarsi a dire altro.


La fessura nello spazio era davvero capace di isolarsi da ogni percezione. Nemmeno Lin Ming faceva eccezione. Tuttavia aveva percepito le fluttuazioni nel potere dello spazio e aveva trovato un punto in cui sembrava difforme dal resto dell'ambiente. Se il potere dello spazio poteva essere paragonato a delle onde, allora la posizione in cui il pitone si era nascosto aveva prodotto delle piccole increspature. Queste increspature avevano rivelato la posizione della creatura.


Lin Ming era molto sensibile al potere dello spazio. Una volta che aveva trovato la posizione del pitone, aveva infuso la sua lancia con il Concetto di Spazio. Quando la sua arma aveva infilzato il vuoto, aveva spinto fuori il pitone dalla fessura.


Se Lin Ming non fosse entrato nella Gabbia del Re, la sua comprensione del Concetto di Spazio non sarebbe mai arrivata a questo punto.


<em>Xiu!</em>
Il Grande Lord Heian sporse la mano, trasformando il pitone nero morente in una scia di luce che si fuse con il suo corpo.


Quando esaminò le condizioni della creatura, il Grande Lord si incupì.


Il pitone nero era rovinato. Le ferite non erano così importanti e i danni agli organi e ai meridiani potevano essere riparati, ma il suo nucleo era stato rotto. Questo significava che la creatura non aveva più alcun valore. Una volta rotto il nucleo, non sarebbe più riuscito a crescere.


L'ipotesi di Lin Ming era corretta. Questo pitone nero era davvero un'antica bestia portata dall'Antico Abisso Demoniaco dal Grande Lord Heian, aveva l'abilità innata nella Legge dello Spazio.


Tuttavia era cresciuta per meno di dieci anni e la sua forza era limitata. Questa era la prima volta che Heian l'aveva fatta combattere, ma non si sarebbe mai immaginato che Lin Ming sarebbe riuscito ad attaccarla rovinandola per sempre.


Il Drago del Sigillo era una bestia feroce estremamente rara. La sua forza combattiva non era molto grande, ma le sue abilità di supporto erano meravigliose. Il Grande Lord l'aveva allevata con cautela per dieci anni e aveva investito un'enorme quantità di risorse in essa, ma non appena l'aveva schierata in battaglia, era stata ridotta in questo modo. Il Grande Lord provò un'enorme amarezza. I suoi occhi ardevano di intento omicida!


"Lin Ming! Ti ucciderò!"


"Le parole sono inutili. Se hai altre mosse da usare sono qui." Lin Ming rimase impassibile.


Non aveva nemmeno usato completamente il potere della Porta del Riposo. Dato che questa era la prima volta che usava le Otto Porte Nascoste in combattimento, il suo corpo si stava ancora adattando.


E cosa più importante, ora Lin Ming si era reso conto che, anche se avesse scatenato tutto il suo potere, non sarebbe riuscito ad uccidere il Grande Lord Heian. Al massimo avrebbe potuto batterlo a stento. Se voleva ucciderlo, allora avrebbe dovuto creare un'opportunità per farlo.


.....


<em>Woosh!</em>


Il Grande Lord svanì all'istante e riapparì accanto a Lin Ming:"Non credere che solo tu sia veloce! Anche io sono sicuro della mia velocità! Terminerò presto questo combattimento. Dato che vuoi gareggiare in rapidità, allora fatti avanti!"


<em>Ca!</em>


La spada del Grande Lord avanzò.


La figura di Lin Ming svanì di nuovo come una voluta di fumo. La luce di lancia intrecciò una rete che cadde sul suo nemico!


"Vuoi fare un incontro d'attrito? Allora vediamo chi consumerà tutta la sua energia per primo!" Il Grande Lord mostrò un sorriso folle. Usò il suo Serpente Cremisi Rubino, squarciando la luce di lancia.


L'essenza demoniaca e la vera essenza si scontrarono con forza. L'arena rovinata aveva già cessato di esistere.


<em>Bang bang bang!</em>


I due gareggiarono in velocità. Sia per movimenti, che per schivate o confronti ravvicinati, sollevarono grandi onde d'urto di vera essenza, costringendo tutti gli spettatori negli spalti a ritirarsi ancora una volta!


"Questo è sbalorditivo! Sta combattendo alla pari con il Grande Lord Heian!"


"Se questa battaglia continuerà... temo che Lin Ming non riuscirà a durare ancora a lungo. La sua coltivazione è troppo bassa e ha già consumato una grande quantità di vera essenza prima di questo scontro."


Dal punto di vista di questi spettatori, la vera essenza di Lin Ming era molto più densa di tutti gli altri praticanti di arti marziali al suo livello, ma era ancora un po' carente di fronte al Grande Lord Heian. Il motivo per cui Lin Ming poteva combattere alla pari con il Grande Lord Heian era dovuto alla sua comprensione dei Concetti, per le sue mosse incredibili e gli strani metodi di coltivazione che usava.


Se questa battaglia fosse continuata così, allora Lin Ming avrebbe perso!


In quasi ogni aspetto, Lin Ming non era in alcun modo inferiore al Grande Lord Heian. Solo che la sua coltivazione e la quantità di vera essenza era di livello più basso. Anche così la forza del ragazzo era anormale.


"Se Lin Ming avesse avuto un altro anno o anche sei mesi, probabilmente riuscirebbe a sconfiggere il Grande Lord Heian!" Sospirò con emozione un praticante di arti marziali. L'ascesa di Lin Ming era inarrestabile.


Sul palco, il Grande Lord e Lin Ming avevano già lottato per metà bastoncino di incenso di tempo, scambiandosi quasi cento mosse!


"Tempesta Demoniaca!"


Il Grande Lord Heian stimò dove sarebbe atterrato il ragazzo. La sua arma e la sua essenza demoniaca si gonfiarono formando una nuvola rossa.


"Rotazione Assassina del Sigillo di Sangue!"


Le mosse ch Lin Ming aveva usato per contrattaccare provenivano dall'Arte della Grande Alabarda Sanguigna. Se questo stile veniva combinato con i Sigilli Bevitori di Sangue, allora avrebbe risparmiato una grande quantità di vera essenza. Il concetto di Thunderfire usava troppa energia.


La quantità di vera essenza di Lin Ming era inferiore a quella del Grande Lord, ma usando la Porta del Riposo, la sua resistenza avrebbe superato di gran lunga quella di Heian!


Ma il ragazzo non voleva resistere fino all'ultimo. Ciò a cui puntava era... effettuare un colpo finale!


Conservare vera essenza e usare le abilità rigenerative della Porta del Riposo, gli avrebbe permesso di mantenere il picco delle sue condizioni.


<em>Boom!</em>


La lancia e la spada si intrecciarono, la vera essenza esplose. Lin Ming fu scagliato all'indietro, il sangue colava dagli angoli della sua bocca, ma il Grande Lord non era messo meglio. Dopo che la luce di lancia del ragazzo aveva rotto la luce della sua arma, parte della sua energia gli aveva infilzato il petto superando la vera essenza protettiva, facendogli sputare una boccata di sangue.


La battaglia aveva raggiunto un punto catastrofico.


Lin Ming era stato ferito diverse volte, sia gravemente che leggermente, ma non ci badava. Ciò che desiderava era ferire il suo avversario.


In quel momento alcuni iniziarono a pensare che c'era qualcosa che non tornava. Nonostante la quantità di vera essenza di Lin Ming fosse ovviamente inferiore a quella del Grande Lord Heian, per qualche motivo sconosciuto era riuscito a mantenere una certa velocità e forza!


In confronto il Grande Lord si era un po' indebolito.


"Cielo! Si sono scambiati oltre 200 mosse. Nonostante siano semplici attacchi, come può sopportare un tale consumo di energia?! Non è umano?"


"Non dimenticarti che prima ha anche affrontato tre incontri consecutivi, sconfiggendo in successione Kai Yang, Maha e Yan Chi, eppure può ancora lottare con il Grande Lord Heian fino a questo punto!"


"Il Grande Lord Heian si sta già indebolendo! Cosa sta succedendo? Lin Ming è davvero un praticante di arti marziali Xiantian?!"


I presenti capirono velocemente la situazione e la trovarono incomprensibile.


Anche il Grande Lord se ne rese conto. Non attaccò più Lin Ming. Si ritirò di diverse centinaia di piedi colpo dopo colpo.


"Tu..." L'espressione di Heian era tetra. Aveva già consumato quasi la metà della sua essenza demoniaca, ma Lin Ming non ne aveva usata altrettanta. Anzi, la sua vera essenza era estremamente densa come prima!


Come poteva essere? Che sorta di mostro era questo ragazzo? Le sue capacità di rigenerazione erano davvero così potenti?


<em>'Non posso temporeggiare ulteriormente. Devo finire il prima possibile questo scontro, altrimenti se continueremo così perderò!'</em>


Perdere contro un mero giovane di vent'anni. Il Grande Lord Heian non si sarebbe mai immaginato che sarebbe arrivato un giorno del genere.
"Lin Ming. Non avrei mai immaginato che mi avresti costretto ad arrivare a questo punto. Non so che metodo di coltivazione hai allenato per avere questo grado di resistenza, ma non ti darò più alcuna possibilità di farmi consumare energia!"


Mentre finiva di parlare, il Grande Lord Heian gridò. Si morse la lingua e sputò essenza di sangue sulla lama della sua spada. Il Serpente Rubino Cremisi divenne ancora più rosso. Ben presto il viso del diavolo sembrò diventare rosso. Per usare il suo colpo più potente, ovviamente doveva usare tutta la sua energia.


"Cieli macchiati di sangue!"


La sua spada avanzò mentre il vuoto tremava! L'intera arena sembrò tingersi di cremisi, il campo visivo di ogni spettatore si riempì di luce scarlatta abbagliante. Dava un'atmosfera davvero opprimente. Si sentirono come se fossero caduti in una pozza di sangue nelle profondità dell'inferno e stessero per affrontare il colpo di un dio della morte!


Solo guardando questo colpo li faceva sentire come se il loro cuore stesse per essere tagliato a metà.


<em>'Colpo finale? che peccato!'</em>


Lin Ming sospirò. Voleva fare esaurire lentamente le forze al suo nemico mantenendo le sue energie al 90%. Poi avrebbe scatenato in un solo colpo tutto il potere delle Otto Porte Nascoste per uccidere il Grande Lord Heian.


Ma ormai il diavolo non gli avrebbe dato più quella possibilità. Era il momento di arrivare alla fase finale della battaglia!


"Campo di forza demoniaco – attivazione completa!"


Una tempesta di energia divampò dal corpo di Lin Ming. Nonostante il ragazzo avesse usato il campo di forza demoniaco all'inizio della battaglia, non aveva ancora aperto le Otto Porte Nascoste, stava usando solo della vera essenza per attivarlo, altrimenti ne avrebbe consumata troppa. Comunque, ora che era al picco delle sue condizioni, Lin Ming avrebbe scatenato il suo più potente campo di forza demoniaco!


Una pressione enorme si diffuse in ogni direzione. Con uno schiocco, il terreno sotto i piedi del ragazzo iniziò a rompersi per la pressione. I frammenti dell'oro misterioso volarono a mezz'aria e le crepe sul suolo si allargavano come ragnatele!


Il pubblico sentì una pressione ancora più terrificante che arrivava fino a 1000 piedi di distanza. Quelli dalla coltivazione più debole vomitarono sangue e perfino quelli più formidabili impallidirono!


Com'era possibile?


Il combattimento aveva raggiunto questo livello, ma Lin Ming era ancora in grado di scatenare un'aura del genere?


Il pubblico non comprendeva completamente il campo di forza demoniaco. Pensavano solo che quest'aura imponente provenisse dal ragazzo.


"Fulmine e fuoco, fondetevi per me... Arcobaleno Penetrante!"


Il potere delle Otto Porte Nascoste circolò a piena forza. Tra le sue sopracciglia, il sangue dell'Antica Fenice bruciò. La forza di Lin Ming raddoppiò all'istante!


L'Anima del Tuono e l'Essenza di Fuoco iniziarono a tremare violentemente. Il loro potere si scatenò come un vulcano in eruzione!


Sopra la Lancia della Cometa Viola, gli elementi si dimenavano. Le scariche elettriche danzavano sulla lancia mischiandosi all'inferno che bruciava il vuoto.


Lin Ming fece un passo avanti puntando la lancia verso il Grande Lord Heian. L'uomo e la sua arma divennero una cosa sola e il terrificante suono del thunderfire riverberò nell'aria. Il ragazzo divenne una meteora fiammeggiante avvolto da saette!


"Cosa?!?!"


Il Grande Lord Heian rimase di stucco. Non si sarebbe mai immaginato che Lin Ming avrebbe potuto attaccare in questo modo. Mentre quell'aura si scatenò e lo avvolse, la sua essenza demoniaca che prima sembrava un fiume impetuoso, si era ridotta all'improvviso del 20%!


<em>'Questo ragazzo! Aveva sempre nascosto questa mossa! Voleva tenerla da parte per il colpo finale, non vuole solo sconfiggermi, vuole uccidermi!'</em>


Mentre se ne rendeva conto, nello sguardo del Grande Lord brillò una luce folle!


Questa era la sua mossa finale! Se avesse fallito, allora sarebbe morto. Avrebbe puntato tutta su questo ultimo attacco disperato!


Il Grande Lord Heian fece circolare la sua essenza demoniaca al massimo e sputò altra essenza di sangue. La spada Serpente del Rubino Cremisi nella sua mano divampò con una luce ardente, la lama emise delle grida entusiaste.


Mentre le due armi si scontrarono, sembravano due meteore che impattavano!


"Oh no!"


Dopo aver visto questa collisione, i praticanti di arti marziali si erano già ritirati fino a 1000 piedi non dissero altro, si limitarono ad attivare le loro tecniche di movimento per scappare il più lontano possibile!


<em>Bang!</em>


In quell'istante ci fu un bagliore che costrinse a tutti quelli dell'arena a chiudere gli occhi, come se fossero stati accecati. La vera essenza sollevò delle tempeste vorticanti che sciolse ogni sedia nelle prime file e scaraventò via le altre. Fortunatamente diversi praticanti di arti marziali erano entrati in azione e aveva usato i loro tesori e le loro tecniche per respingere le sedie metalliche. Tuttavia l'impatto fece comunque intorpidire le loro braccia.


Che forza terrificante!


Il bagliore era durato per solo un respiro di tempo per poi scomparire. L'intero palco era stato raso al suolo e non era rimasto un solo pezzo del pavimento d'oro misterioso.


Lin Ming e il Grande Lord Heian barcollarono l'uno di fronte all'altro.


Il ragazzo si inginocchiò a terra, usando la Lancia della Cometa Viola per sorreggersi. Il suo corpo era macchiato di sangue e sulla sua spalla destra c'era una ferita terrificante. La sua spalla destra si era quasi spaccata e la sua clavicola si era rotta.


Ma dietro Lin Ming, il Grande Lord Heian era rimasto fermo sul posto con uno sguardo vacuo. La metà sinistra del suo corpo era... scomparsa completamente!


Il polmone, parte del cuore, il braccio sinistro... durante la collisione si erano tutti disintegrati a causa del violento potere del fulmine e del fuoco.


Tutti i presenti erano oltremodo scioccati. Erano rimasti immobili, increduli mentre guardavano i resti del Grande Lord sul palco. La metà sinistra del suo corpo era completamente svanita e si poteva vedere gli organi carbonizzati dell'altra parte.


Il Grande Lord... era morto?


L'arrogante Grande Lord della Pagoda del Cielo che sembrava onnipotente era morto davvero...


Morto per mano di Lin Ming, un mero ragazzo umano...
                                


                                



