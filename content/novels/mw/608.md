---
weight: 6080
title: Capitolo 608 – Diventare un Grande Lord
pubDate: 2025-12-15T08:37:10.244Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>71 Capitoli in coda, 0/5</em>
da editare
<em>-Schadenfreude</em>


Sul palco di arti marziali rovinato, tutto il corpo di Lin Ming era macchiato di rosso. La sua clavicola era rotta e si stava sorreggendo con la Lancia della Cometa Viola. Sembrava il dio della morte che era strisciato fuori da un campo di battaglia Asura.


In quel momento solo guardarlo faceva stringere il cuore. Nessuno osava fissare Lin Ming negli occhi.


Ricevere una grave ferita in cambio della vita di un Grande Lord, le azioni decise e spietate di Lin Ming avevano spaventato tutti i praticanti di arti marziali presenti, facendoli rabbrividire.


All'inizio avevano pensato che l'incontro sarebbe stato alla pari e, anche se ne fosse emerso un vincitore, non sarebbe finito con un assassinio. Normalmente una parte avrebbe ammesso la sconfitta e l'avversario si sarebbe accontentato di questa vittoria guadagnata duramente.


Nessuno si sarebbe mai immaginato che il Grande Lord Heian sarebbe stato ucciso.


Nella Pagoda del Cielo i Grandi Lord erano come dei re. Erano alteri, inviolabili e la loro volontà era assoluta.


Un Grande Lord Heian era davvero morto per mano di Lin Ming. L'impatto di questa notizia era stato sconvolgente.


"Lin Ming ha sempre nascosto la sua abilità. Se avesse scatenato tutta la sua forza fin dall'inizio, allora avrebbe potuto costringere il Grande Lord Heian ad arrendersi, ma aveva aspettato pazientemente, aspettato finché non è riuscito ad uccidere il Grande Lord Heian con un solo colpo di lancia. Fin dall'inizio aveva intenzione di uccidere il Grande Lord Heian. Questo è troppo spaventoso!"


"Possiamo capire questa tattica, ma chi potrebbe portarla a termine? Anche se fossimo potenti come Lin Ming, non avremmo la sua resistenza! Lin Ming era appena più forte del Grande Lord Heian all'inizio, ma col passare del tempo il Grande Lord ha iniziato ad esaurire le forze, mentre Lin Ming è riuscito a mantenere l'80-90% della sua forza fino all'ultimo in cui aveva sfoderato ogni sua tecnica! È praticamente inumano. Prima ha anche lottato tre incontri consecutivi!"


Dall'inizio nessuno pensava che Lin Ming sarebbe riuscito a vincere contro Kai Yang, Maha e Yan Chi, ma in realtà li aveva uccisi facilmente tutti e tre. E quel folle non si era fermato lì, aveva anche continuato e aveva fatto fuori il Grande Lord Heian!


"Ha pensato a questa tattica fin dall'inizio. Per uccidere il Grande Lord non ha nemmeno esitato a ferirsi gravemente. Forza formidabile, talento terrificante, resistenza inumana, una mente spietata e calma, ha ucciso senza esitare tutti quanti per sbarazzarsi di futuri problemi. Una persona così terrificante, eppure è solo sui vent'anni. Chissà che risultati avrà in futuro!"


Per il pubblico era praticamente sicuro che Lin Ming sarebbe diventato Imperatore Impareggiabile, ma la domanda era se avesse potuto continuare a mantenere questo slancio, quanti stadi della Distruzione avrebbe superato e se sarebbe diventato il numero uno del Sacro Continente dei Demoni!


Riuscire a sdegnare tutti i rivali della sua generazione non significava per forza che sarebbe riuscito a dominare il continente in futuro. Dopotutto le possibilità che un genio morisse erano difficili da prevedere.


"Per uccidere il Grande Lord Heian, le sue azioni sono state troppo appariscenti. Nonostante questo fosse un incontro nell'arena e uccidere l'avversario non sia una violazione alle regole della Pagoda del Cielo, gli altri Grandi Lord non si arrenderanno. Questa è una sfida alla loro autorità!"


"Non necessariamente. I dodici Grandi Lord non sono mai stati in grandi rapporti l'uno con l'altro. Un Grande Lord in meno significa che potranno dividersi più risorse tra loro e ottenere ancora più ricchezza e autorità." Mentre stavano discutendo, i praticanti di arti marziali videro all'improvviso una massa nera di energia infernale volare dal cadavere del Grande Lord Heian. Questa strana forza si trasformò in un demone con cinque paia di ali; era un demone a dieci ali!


In questo istante i praticanti di arti marziali si resero conto di aver dimenticato qualcosa. Lin Ming era già al picco delle otto ali, se aveva ucciso il Grande Lord Heian, allora...


<em>Woosh!</em>


Il demone a dieci ali si precipitò verso Lin Ming. In quel momento il ragazzo era gravemente ferito e non aveva nemmeno il 30% della sua forza rimasta. Anche così non sarebbe stato sconfitto da una misera massa di energia infernale!


Il campo di forza demoniaco si attivò, si sollevò un'ondata di pressione.


<em>Peng!</em>


Il demone a dieci ali tremò e metà del suo corpo si disperse. La spalla destra di Lin Ming si era quasi spaccata, così aveva usato la sinistra per sollevare l'arma. Con un colpo fece sfrecciare del fulmine.


<em>Chi-la!</em>


Il demone a dieci ali fu infilzato dalla lancia, si trasformò in pura energia infernale che si fuse nel corpo di Lin Ming.


Il Tatuaggio Demoniaco del ragazzo iniziò a crescere un quinto paio di ali che diventò sempre più nitido. Questo paio era più grande dei primi quattro e le sue piume sembravano affilate come delle spade.


Un demone a dieci ali! Questo era un Grande Lord!


"Lin Ming è diventato un Grande Lord?"


I praticanti di arti marziali presenti non sapevano come reagire, questo era davvero difficile da accettare! Nella Pagoda del Cielo, erano passati anni da quando era apparso un Grande Lord umano. Inoltre Lin Ming era più giovane di tutti i presenti.


Solo sei mesi fa era un nuovo arrivato al terzo piano della Pagoda del Cielo.


"Grande Lord... oh cielo..."


"Cosa faranno gli altri undici Grandi Lord?"


Secondo le usanze della Pagoda del Cielo, prima che un praticante di arti marziali diventasse un Grande Lord sarebbe stato soppresso, minacciato, corrotto o anche costretto ad andarsene. Nessuna di queste situazioni era insolita o sorprendente. Una volta diventato un demone a dieci ali, si diventava un Grande Lord. Questa era la regola della Pagoda del Cielo.


In effetti in un certo senso la maggior parte di quei geni soppressi o scacciati via erano troppo deboli.


Ad esempio Da Gu. In quanto quarto in classifica tra i demoni sette stelle, se non avesse ascoltato l'avvertimento dei Grandi Lord e avesse continuato con il prossimo incontro, molto probabilmente avrebbe dovuto combattere contro Yan Chi. Quando sarebbe avvenuto, si poteva immaginare cosa sarebbe successo.


Tuttavia i Grandi Lord non potevano più minacciare il mostruoso genio che aveva già superato il Grande Lord Heian. Aveva perfino vinto facilmente contro Kai Yang, Maha e Yan Chi. Che cos'altro potevano fargli?


Per uccidere Lin Ming, sarebbero dovuti intervenire quattro o cinque Grandi Lord, provocando una battaglia devastante!


Allora se tutta la Pagoda del Cielo lo avesse saputo, sarebbe diventato impossibile spiegare perché avessero ucciso un altro Grande Lord senza alcun motivo.


Ora si poteva dire che la Pagoda del Cielo di Polaris non avesse alcun modo per gestire Lin Ming.


"Come può essere... ci sarà un altro Grande Lord? Un Grande Lord umano?"


Tutti i praticanti di arti marziali presenti pensarono di stare sognando. Lin Ming sarebbe stato il Grande Lord nato più velocemente nell'intera Steppa del Massacro degli ultimi millenni e anche quello più giovane.


Inoltre era un umano!


Lin Ming inghiottì una pillola rigenerante. Grazie al medicinale e alla sua resistenza, la ferita sul suo braccio stava già guarendo. Poteva perfino sentire i muscoli che stavano crescendo rapidamente sotto pelle, provocandogli prurito. La guarigione della sua clavicola era più lenta, ma non ci avrebbe messo più di poche ore.


Lin Ming sporse la mano e l'anello spaziale del Grande Lord Heian cadde nel su palmo. Questo anello spaziale nero e dall'aspetto semplice era pesante e di una dimensione più grande rispetto ad un normale anello spaziale.


Incredibilmente era un anello spaziale di grado Earth alta qualità!


Un anello spaziale era più raro degli altri tesori dello stesso livello. Il valore di questo oggetto probabilmente non era inferiore alla Lancia della Cometa Viola!


<em>'Un Grande Lord della Pagoda del Cielo, chissà quanta ricchezza ha radunato negli anni!'</em> Lin Ming sospirò. La coltivazione del Grande Lord Heian equivaleva solo ad un guerriero al del Nucleo, in termini di forza era di gran lunga inferiore ad un combattente della Distruzione. Nonostante questo aveva dei sospetti riguardo alla sua spada nera di grado Heaven e al suo anello.


Bisognava sapere che perfino Mu Fengxian che era al primo stadio della Distruzione ed era la più grande Anziana dell'Isola della Divina Fenice usava una normale arma di grado Earth alta qualità.


<em>'Se questo anello è così prezioso, allora cosa ci sarà all'interno?'</em> Lin Ming era pieno di aspettative.


Per quanto riguarda la strana Spada Serpente Rubino cremisi di grado Heaven, Lin Ming naturalmente non la dimenticò. Se non avesse contato la Fornace Universale del Sole, allora questo sarebbe stato il tesoro di più alta qualità che avesse visto finora. Nonostante non potesse usarlo, avrebbe potuto scambiarlo per un'enorme quantità di risorse.


Vedendo Lin Ming prendere tutta la ricchezza del Grande Lord Heian, gli occhi dei praticanti di arti marziali si arrossarono per l'invidia. Questa era la prosperità che un Grande Lord della Steppa del massacro aveva accumulato per oltre dieci anni. Il suo valore avrebbe superato assolutamente quello che avrebbe potuto radunare un capo di un normale Sect di quinto livello!


Una così grande quantità di ricchezza sarebbe stata di grande aiuto lungo la strada della coltivazione. Perfino qualcuno come Feng Shen non avrebbe potuto ignorarlo.


Dopo che Lin Ming aveva preso tutto, non lasciò l'arena, invece rimase lì fermo a meditare. Al momento era in cattive condizioni e la sua forza combattiva era calata drasticamente. Se qualcuno allo stesso livello del Grande Lord Heian fosse venuto ora, allora sarebbe riuscito sicuramente ad ucciderlo.


Nonostante questa possibilità fosse molto bassa, Lin Ming non voleva essere colto di sorpresa. Recuperare la sua forza fino al 70-80% nell'arena e poi tornare nell'area di allenamento sarebbe stata l'opzione più sicura.


Finché avesse potuto recuperare le forze, allora chi avrebbe potuto fargli qualcosa? Senza menzionare che aveva l'effimero Roc Dorato che Squarcia il Vuoto. Se avesse provato a scappare, allora nemmeno quattro o cinque Grandi Lord Heian sarebbero riusciti a fermarlo.


Anche se avessero potuto inseguirlo, la loro resistenza sarebbe stata inferiore alla sua. Lin Ming poteva mantenere il picco della sua velocità per tutto il tempo, mentre gli altri, anche se avessero inghiottito costantemente delle pillole, sarebbero diventati sempre più lenti.


In tal caso Lin Ming non aveva più alcuna paura della Pagoda del Cielo di Polaris!


Vedendo che il ragazzo non se n'era andato, anche gli altri praticanti di arti marziali decisero di non andarsene, rimasero nei loro posti a discutere di cos'era appena accaduto.


E in quel momento nel primo e nel secondo piano della Pagoda del Cielo c'erano molti praticanti di arti marziali radunati in locali, ristoranti, sale del tè e altri luoghi impegnati a discutere dei tre combattimenti consecutivi con Yan Chi, Maha e Kai Yang. I praticanti di arti marziali del secondo piano non sentivano una grande pressione come quei combattenti al terzo piano. Erano liberi di scegliere il momento del loro incontro e se non avessero voluto competere allora avrebbero potuto astenersi dal combattere. Avevano molto più tempo per chiacchierare e 
rilassarsi.


Notizie dei combattimenti di Lin Ming si erano già diffuse per tutta la Pagoda del Cielo dieci giorni fa come una tempesta impetuosa. Tutti erano praticanti di arti marziali, chi non avrebbe voluto vedere una grande battaglia? Ma le persone che potevano entrare nel secondo piano e guardare l'incontro erano individui straordinari o incredibilmente ricchi del secondo piano.


Per quanto riguarda il gradino più basso di praticanti di arti marziali, figuriamoci il permesso di salire, non avrebbero potuto nemmeno permettersi di pagare il biglietto.


In un ristorante del secondo piano, un cantastorie stava tenendo un bastone da passeggio mentre faceva dei gesti rapidi.


Si stava inventando storie su come Lin Ming aveva battuto Yan Chi, Maha e Kai Yang.


I praticanti di arti marziali del primo e del secondo piano non avevano i requisiti per entrare nel terzo piano e assistere alla battaglia, così potevano usare solo la loro immaginazione per riempire i vuoti. Il vecchio cantastorie aveva trovato l'opportunità di guadagnare descrivendo con grande gusto la battaglia di Lin Ming contro i tre.


Se avesse ricevuto un Cristallo di Sangue in premio, per un mortale sarebbe stato sufficiente per vivere un intero anno nella Pagoda del Cielo.


"Pah!" Il vecchio picchiò il suo bastone da passeggio contro il terreno. "...Proprio in quel momento Kai Yang menò un fendente con la sua sciabola usando la sua tecnica finale, ma Lin Ming era rimasto immobile. Brandì la sua lunga lancia e fece la sua mossa, il cielo tremò, la terra iniziò a frantumarsi, gli dei gridarono e i fantasmi gemettero... Kai Yang sputò una boccata di sangue e Lin Ming lo inseguì..."


"Aspetta! Fottiti, perché ca**o ti stai inventando tutte queste me***te!" Un diavolo picchiò il tavolo. Visto che lui e Kai Yang erano diavoli, naturalmente non voleva ascoltare queste assurdità.
                                


                                



