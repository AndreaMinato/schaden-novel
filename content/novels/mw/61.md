---
weight: 610
title: Capitolo 61 - []
pubDate: 2025-10-16T07:28:18.414Z
tags:
    - mw
---


<em>Ho messo il titolo in fondo al capitolo perché è uno spoiler.</em>


"Sono bruciati due bastoncini di incenso." Li Tie e Wang Mang erano scontenti. Non credevano che Lin Ming sarebbe stato in grado di resistere così a lungo; era la prova che il ragazzo li aveva sorpassati, probabilmente sarebbe entrato tra le prime 150 posizioni!


"Fratellone, questo Lin Ming sta ancora combattendo lì..." La bocca di Li Tie si contorse. Non aveva mai pensato che il suo talento fosse inferiore agli altri e che non poteva nemmeno reggere il confronto in un vero combattimento!


Questo fece sconfortare Li Tie.


"Mmh... abbiamo sottovalutato i giovani talenti del Palazzo delle Sette Arti. Quando questo Lin Ming ha combattuto con Wang Yanfeng, deve aver nascosto le sue vere abilità o forse in questo periodo è progredito di molto."


In quel momento apparì un raggio di luce e la prima persona fu respinta dalla Formazione Ten Thousand Killing. Non era Lin Ming, ma un vecchio discepolo della Sala Earth. Aveva totalizzato 147 punti.


"147! Mio dio, questo Lin Ming ha 15 anni e sta avanzando oltre i primi 150 posti! Questo è lo stesso risultato che hanno ottenuto Ling Sen, Ta Ku e Zhang Guangyu!"


Che Lin Ming fosse al pari di quei tre... molte persone si raggelarono. Quei tre uomini erano sempre stati esistenze incrollabili, la loro forza era di un livello al di sopra di quelli della quarta e della quinta posizione.
Lin Ming avrebbe condiviso questo onore con loro? Anche se avesse mangiato qualche raro materiale o avesse avuto qualche incontro fortuito da bambino, se fosse riuscito ad essere allo stesso livello di quei tre, il suo futuro sarebbe stato incredibile.


"Non saltare alle conclusioni così presto. È passato solo del tempo.
Forse questo Lin Ming è molto lento e sta solo spendendo la maggior parte del suo tempo a scappare. In quel caso non avrebbe ottenuto ancora 200 punti."


"Sì, è più ragionevole. Stare lì per tanto tempo non significa necessariamente ottenere un punteggio alto. Quel vecchio discepolo che è uscito è finito al 147esimo posto ed è entrato a malapena nei primi 150. Aspettiamo."


...


Nel mondo illusorio della Formazione Ten Thousand Killing, anche se uno avesse evitato i nemici senza ucciderli, il numero degli avversari sarebbe aumentato lentamente. Quindi anche se una persona era forte, non poteva stare lì illimitatamente. Naturalmente un praticante di arti marziali con un potere superiore a quello di un esperto Xiantian avrebbe potuto rompere direttamente l'illusione, ma quello era un altro discorso.


Lin Ming non stava schivando inutilmente. Dal momento in cui aveva cominciato non si era fermato a prendere respiro, il solo pensiero nella sua testa era di uccidere, uccidere, uccidere!


Il 'Chaotic Virtues Combat Meridian' era un manuale di tecnica che si basava sulla luce e lo Yang. Ad ogni mossa sfidava gli avversari con coraggio, non era un manuale fatto per zuffe codarde.


I pugni di Lin Ming erano zuppi di sangue!


Ogni volta che moriva un nemico, uno ancora più formidabile prendeva il suo posto.
Il livello di questi fantasmi era arrivato anche al Quarto Stadio - l'Alterazione dei Muscoli.


C'erano già tre nemici al Quarto Stadio e con degli uomini allo Stadio delle Viscere che agivano come distrazione, perfino Lin Ming aveva difficoltà a continuare.


Fortunatamente Lin Ming aveva il sostegno del Gran Successo del Primo Stadio della 'Formula True Primal Chaos' e la vera essenza del ragazzo continuava a crescere. Anche un praticante di arti marziali che aveva raggiunto un Gran Successo nello Stadio delle Viscere e poteva respirare come un serpente avrebbe trovato difficile resistere in quel modo.


I nemici diventavano sempre più forti e alla fine apparì una bestia feroce di secondo livello. Era un Ragno dal Dorso Cristallino! Lin Ming sentì un'enorme pressione quando comparve questa bestia; le capacità difensive della creatura erano sbalorditive, era difficile ferirlo perfino con una spada! La bestia poteva anche lanciare un attacco a lungo raggio con la sua tela. La seta del ragno era dura come l'acciaio, una volta colpito, in mezzo a tutti quei nemici sarebbe morto immediatamente.


<em>'Questo ragno è difficile da gestire!'</em> Lin Ming aggrottò la fronte. Se fosse stato un combattimento uno contro uno avrebbe potuto sfinire la bestia fino alla morte, ma in questa situazione non poteva usare una tattica simile.


Allo stesso tempo doveva affrontare gli attacci di molti nemici, Lin Ming era in pericolo.


"Che!"


Una spada affilata volò verso di lui. Lin Ming arretrò immediatamente e schivò l'arma per un soffio. L'aura di questa spada era davvero agghiacciante.


Lin Ming scoprì che i suoi pugni non bastavano.


Contro un solo nemico non ci sarebbe stato alcun problema, ma in una folla caotica non poteva muoversi come voleva. Se avesse attaccato un nemico, specialmente a distanza ravvicinata, sarebbe stato vulnerabile nei confronti delle intercettazioni nemiche.


<em>Forse devo scegliere un'arma?</em>


Se fosse così, quale doveva scegliere? La mente di Lin Ming si riempì di idee.


<em>La spada?</em>


Nel regno di Fortuna Celeste, il 90% dei praticanti di arti marziali usava la spada. Il motivo di questo era perché era flessibile e gli attacchi erano rapidi ed efficaci. Nonostante fosse difficile raggiungere il pinnacolo dell'arte della scherma, iniziare ad usarla non era arduo.


Una spada poteva attaccare e difendere, poteva essere forte o leggera. Era versatile e aveva un'ottima reputazione tra i soldati.


Ma Lin Ming sentiva che non era adatta a lui. Ciò che coltivava era il 'Chaotic Virtues Combat Meridian'. Se avesse raggiunto lo stadio Gran Successo, allora la sua aura sarebbe stata pari ad uno tsunami che spazzava via il cielo e la terra. Se avesse visto un dio, allora avrebbe ucciso un dio; se avesse visto un demone, allora avrebbe ucciso un demone!


Ma lo stile della spada era differente, era rinomato per la sua agilità, il cambio di tecniche, le mosse complesse e gli attacchi subdoli. Non era adatta a lui.


<em>Allora la sciabola?</em>


Se il 90% dei praticanti usava la spada, il rimanente di solito usava la sciabola.
La sciabola era meno flessibile, ma il suo potere d'attacco era forte. Gli attacchi erano rapidi e inarrestabili. Nelle mani di una persona potente sarebbe stato predominante.
In una battaglia contro molti avversari sarebbe stata inarrestabile, in quei casi era considerata una tiranna tra le armi.


Ma Lin Ming sentiva che nemmeno la sciabola era adatta a lui. Sebbene avesse una forza d'attacco formidabile, aveva pochi metodi di attacco. Anche se poteva tagliare con ferocia, non sembrava che avesse una forza irresistibile.


Lin Ming si ricordò improvvisamente di quando aveva incontrato Lan Yunyue nella Sala delle Lezioni. Quando l'anziano lì stava discutendo dei fondamentali, aveva parlato di un'arma... della lancia!


Pochissimi praticanti di arti marziali usavano la lancia nel regno di Fortuna Celeste.
Non perché fosse debole, in realtà era l'opposto. Gli attacchi di una lancia erano potenti e indomiti. Ma era difficile da apprendere e ancora di più da padroneggiare.


Una lancia richiedeva molte tempo, più di ogni altra arma.
Poteva dividere, trapassare, avvicinare, premere, danzare e travolgere un accerchiamento di nemici.
La sua aura era impareggiabile e i suoi attacchi inarrestabili.


Solo la lancia era capace di spazzare via un esercito di mille!


La lancia era rinomata come il re tra centinaia di soldati. Formidabile.


Ma era difficile da brandire. Perfino la costruzione di una lancia era molto più complessa rispetto a quella di una spada!


Per armi come le sciabole e le spade, finché l'acciaio fosse stato buono, allora poteva essere incredibilmente affilata.


Ma l'asta della lancia doveva essere rigida, eppure flessibile come un ramo di un salice. L'acciaio e il ferro non soddisfacevano i requisiti, ma il legno e il bambù, nonostante fossero flessibili, non erano sufficientemente rigidi ed erano troppo leggeri, la loro efficacia poteva essere solo ordinaria. In un vero combattimento poteva essere facilmente tagliata in due da una lama.


Per questo il prezzo di una lancia di alta qualità surclassava di cinque o sei volte quello di una spada o una sciabola dello stesso livello, e non ce n'erano molte!


Lin Ming combatté con una mano e con l'altra scelse velocemente un'arma. Richiamò alla mente la lezione dell'anziano dove elencava i pregi della lancia.


Tuttavia in una battaglia come questa, distrarsi avrebbe solo provocato un disastro. Mentre Lin Ming finalmente si decise, un dardo di tela di ragno stava sfrecciando verso di lui. Il ragazzo saltò verso l'alto, evitando a stento il colpo, ma mentre si stava girando a mezz'aria, una lama lo colpì all'improvviso. Lin Ming sentì dolore alla schiena e il suo sangue schizzò in aria.


"È ferito!"


Al di fuori della Formazione Ten Thousand Killing, Lin Ming mostrò una reazione. Tossì e impallidì.


"Il ragazzo non può durare ancora a lungo!" Gli spettatori sospirarono di sollievo e si rilassarono. La maggior parte di loro non voleva che gli altri avessero successo. Il Palazzo delle Sette Arti avevano già tre vacche sacre che li opprimevano; non volevano che se ne aggiungesse un'altra.


"È già impressionante che sia resistito così a lungo. Sono bruciati già da due bastoncini di incenso, non può continuare così."


"È finito. Potrebbe arrivare alla 150esima posizione."


Al di fuori della Formazione Ten Thousand Killing, perfino lo sprezzante Zhang Cang stava mostrando segni di irrequietezza.
Nonostante la posizione di Lin Ming non fosse paragonabile alla sua, il livello che raggiungeva per la prima volta nella competizione avrebbe rappresentato il suo potenziale. Che un quindicenne potesse arrivare tra i primi 150 posti con solo un talento di terzo grado, era davvero allarmante.


<em>'Questo Lin Ming ha sicuramente mangiato la Pillola del Midollo Draconico Oro-Cremisi e la Pillola Serpe Oro-cremisi, è per questo che è così forte. Nonostante sia solo una forza proveniente da delle pillole, non posso sottovalutarlo.'</em> Zhang Cang strinse i pugni mentre sentiva una pressione opprimerlo.



