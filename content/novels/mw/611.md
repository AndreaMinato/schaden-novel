---
weight: 611
title: Capitolo 611 – Il capo della Pagoda del Cielo
pubDate: 2025-12-15T08:37:10.244Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>68 Capitoli in coda, 0/5</em>
da editare
<em>-Schadenfreude</em>


Scegliere di andarsene o combattere contro i dieci Grandi Lord?


Le pupille di Lin Ming si rimpicciolirono, la sua mano destra toccò istintivamente il suo anello spaziale.


Sotto gli sguardi attenti di tutti quelli nel terzo piano, nessuno di loro avrebbe osato fare nulla a Lin Ming, ma nel quarto, se si fosse svolto un conflitto, i praticanti di arti marziali del terzo piano non sarebbero venuti necessariamente a saperlo.


"Non essere così nervoso. Quando dico combattere, intendo un incontro nell'arena di arti marziali. A meno che non sia costretto, non farei qualcosa di così stupido come infrangere le regole prestabilite."


Disse lentamente la persona vestita di nero. Implicitamente sottintendeva che, se Lin Ming avesse insistito a rimanere nella Pagoda del Cielo e ad entrare nella Strada dell'Imperatore, allora non avrebbe esitato ad infrangere le regole della del Cielo e rovinare la sua reputazione per uccidere Lin Ming.


Battaglia nell'arena...


Lin Ming divenne silenzioso. Non era così sicuro di sé da pensare di essere invincibile nella Pagoda del Cielo di Polaris. Figuriamoci gli altri, non era nemmeno sicuro di poter battere la persona che aveva di fronte.


L'uomo vestito di nero studiò Lin Ming, i suoi occhi brillanti sembravano comprenderlo completamente:"Se non sbaglio il campo di forza che stai emettendo è un tipo di intento marziale che riguarda il campo di forza demoniaco!"


Lin Ming si raggelò. Questa vecchia volpe aveva una vista acuta, era riuscito a vederlo con una sola occhiata.


L'uomo vestito di nero non sapeva che si poteva ottenere il campo di forza Asura dopo aver completato tutta la Gabbia del Re, ma aveva visto il campo di forza del Dio del Massacro padroneggiato da tutit i demoni a dodici ali. Entrambi avevano delle certe sochilometrinze, quindi naturalmente le aveva notate.


Lin Ming esitò per un momento per poi ammetterlo con franchezza:"Sì!"


L'uomo vestito di nero fece un sorrisetto:"Anche se non ho ottenuto l'intento marziale demoniaco, ho un po' di comprensione al riguardo. Non so come sei riuscito ad ottenere questo campo di forza, ma so che l'hai ottenuto solo dopo essere entrato nella Pagoda del Cielo. Questo intento marziale ha dei punti in comune con l'intento marziale demoniaco. Più intenti marziali si ricevono e più potenti diventano, specialmente se vengono fusi insieme... il tuo intento marziale e quello demoniaco sono simili. Non credo che non desideri ottenere l'intento marziale demoniaco per poi fonderli insieme!"


"Ma per farlo dovresti diventare un demone a dodici ali. Questo è un tabù assoluto, quindi non illuderti di poter entrare nella Strada dell'Imperatore!"


Le parole dell'uomo vestito di nero non lasciarono alcun margine d'azione a Lin Ming.


Ora era il momento di occuparsi di lui. Se fosse entrato nella Strada dell'Imperatore, l'uomo vestito di nero non aveva la minima sicurezza di poter sconfiggere Lin Ming. Quando sarebbe arrivato quel momento, nessuno nella Pagoda del Cielo sarebbe riuscito a rivaleggiare con Lin Ming e nessuno avrebbe potuto impedirgli di diventare un demone a dodici ali!


"Lin Ming, hai ucciso Heian dopo un incontro all'ultimo sangue nell'arena. Dato che rispetta le regole della Pagoda del Cielo, non perseguirò la questione ulteriormente, ma... se non lascerai la Pagoda del Cielo oggi, allora non sarò più così cortese!"


Mentre parlava, l'uomo vestito di nero fece un passo avanti. La sua aura scatenò una fiamma rosso sangue attorno a lui, sembrava che avesse preso fuoco.


Era il Grande Lord Sangue di Fuoco e il suo titolo proveniva dal metodo di coltivazione che aveva allenato e alle fiamme color cremisi che lo circondavano.


Quando Lin Ming aveva ucciso Xue Man al secondo piano, aveva visto un'immagine del Grande Lord Sangue di Fuoco nella sua tavoletta di giada. Anche se Xue Man era una persona estremamente crudele e orgogliosa, quando menzionava il Grande Lord Sangue di Fuoco lo faceva con grandissimo rispetto. Questa era una venerazione incredibile che conteneva anche paura!


Ora sembrava che il Grande Lord Sangue di Fuoco fosse uno dei più potenti Grandi Lord; non c'era da meravigliarsi che Xue Man lo temesse così tanto.


L'atmosfera della sala divenne cupa, tutti erano tesi.


Lin Ming toccò lievemente l'anello spaziale mentre faceva circolare la sua vera essenza. Se non fosse entrato nella Strada dell'Imperatore o non fosse diventato un demone a dodici ali, allora all'intento marziale demoniaco sarebbero mancate due forme, come avrebbe potuto pensare di fonderli?


"Se sei disposto a lasciare la Pagoda del Cielo allora posso compensarti."


Il Grande Lord Sangue di Fuoco fece una concessione. Nei confronti di una persona come Lin Ming sentiva un profondo orrore. se non avesse potuto ucciderlo e invece l'avesse provocato, probabilmente avrebbe offeso una persona destinata a diventare un grande guerriero del Sacro Continente dei Demoni. In tal caso il Grande Lord Sangue di Fuoco non sarebbe riuscito a dormire in pace.


Lin Ming si accigliò. Naturalmente non era disposto ad accettare queste condizioni.


In quel momento una fiamma brillante illuminò la sala. In mezzo all'oscurità era particolarmente radiosa.


Era un talismano di trasmissione del suono.


Quando il Grande Lord Sangue di Fuoco ricevette il messaggio, sussultò. Iniziò a squadrare Lin Ming con un po' di perplessità.
"Lin Ming, il Capo dei Grandi Lord ha accettato di lasciarti entrare nella Strada dell'Imperatore, ma dovrai soddisfare una condizione."


"Il Capo dei Grandi Lord?" Lin Ming ne fu sorpreso. Chi era? Era il Capo della Pagoda del Cielo? O il Grande Capo dei dodici Padiglioni del Cielo?


Il Grande Lord Sangue di Fuoco disse:"Il Capo dei Grandi Lord è il maestro della Pagoda del Cielo di Polaris. È anche uno dei dodici Grandi Lord. Diverse ore fa stava già tornando a Polaris. Dovrebbe arrivare tra un altro bastoncino di incenso di tempo circa."


Allora era così. Lin Ming aveva già notato che c'erano solo dieci Grandi Lord. Contando anche il Grande Lord Heian deceduto, ne mancava un altro. Così la persona mancante era il Maestro della Pagoda del Cielo.


Pensando a questo, Lin Ming entrò in allerta. Se il Grande Lord Sangue di Fuoco era già così forte, allora a che livello sarebbe stato il Maestro della Pagoda del Cielo?


Di fronte ad una persona del genere...


Lin Ming si raggelò. Chiese:"Che condizioni vuole che accetti?"


"Non ne sono sicuro. Dovrai parlarne faccia a faccia con il Capo dei Grandi Lord." Disse impassibile il Grande Lord Sangue di Fuoco.


Lin Ming si accigliò. L'uomo era rimasto seduto senza dire una sola parola.


La sala divenne silenziosa.


Dopo un altro bastoncino di incenso di tempo, un talismano di trasmissione del suono illuminò di nuovo la sala.


Il Grande Lord Sangue di Fuoco si alzò dal suo posto e disse:"Vieni con me. Il Capo dei Grandi Lord desidera vederti ora."


Il Capo dei Grandi Lord...


Lin Ming rimase in silenzio. Era inquieto. Questo nervosismo, questa ansia erano tutti causati dalla sua mancanza di forza...


Prima d'ora, quando aveva parlato con Da Gu della Pagoda del Cielo e dell'Antico Abisso demoniaco, il demone gigante non aveva parlato di un maestro.


Da Gu aveva detto che Feng Shen poteva essere paragonato ad uno dei più deboli Grandi Lord. Queste parole avevano fatto pensare a Lin Ming che la forza dei dodici Grandi Lord non fosse fuori dalla sua portata.


Quando era uscito dalla Gabbia del Re e aveva aperto la Porta del Riposo, Lin Ming aveva acquisito sicurezza nelle sue capacità. Questo era il solo motivo per cui aveva accettato tre battaglie consecutive con Yan Chi, Kai Yang e Maha, uccidendo anche il Grande Lord Heian.


Nella Pagoda del Cielo, la forza era tutto. Quando aveva ucciso Heian, questo aveva creato un grande deterrente per chiunque tramasse contro di lui. In questo caso, Lin Ming aveva creduto di poter comunque scappare anche se non avesse potuto battere i Grandi Lord.


Tuttavia non si sarebbe mai immaginato che il divario tra i dodici Grandi Lord fosse così grande. I più deboli erano al livello di Feng Shen e i più potenti avevano una forza assurda.


La coltivazione del Grande Lord Heian era uguale a quella di un umano negli stadi intermedi del del Nucleo e la sua forza equivaleva ad una persona al primo stadio della Distruzione, ma il Capo dei Grandi Lord probabilmente sarebbe stato molto più potente.


Sarebbe stato impossibile per Lin Ming tranquillizzarsi di fronte ad una persona del genere.


"Cosa? Non vuoi entrare nella Strada dell'Imperatore?" Il Grande Lord Sangue di Fuoco sorrise. "Il Capo dei Grandi Lord stava coltivando nel Tempio Divino del Massacro, ma si è affrettato a tornare qui per te e non osi nemmeno andargli a parlare?"


Il Grande Lord Sangue di fuoco stava provando a stuzzicare Lin Ming.


Il ragazzo non badò a delle parole così puerili che provavano appositamente ad irritarlo. Solo che la situazione attuale era...


Lin Ming si girò e vide che anche gli altri nove Grandi Lord si erano alzati. Nonostante sembrassero tranquilli, se il ragazzo avesse provato a scappare, allora avrebbero cercato sicuramente di bloccarlo!


Grazie all'elusivo Concetto di Spazio, Lin Ming aveva una certa sicurezza di poter scappare da questa sala, il problema sarebbe stato il potentissimo maestro della Pagoda!


Lin Ming fece un respiro profondo e pensò ad ogni sorta di scenario possibile.


<em>'Mi ha promesso che posso entrare nella Strada dell'Imperatore se accetto una condizione. Che sorta di condizione sarebbe?'</em> Lin Ming non era così ingenuo da pensare che il maestro della Pagoda del Cielo avesse riconosciuto le sue abilità e volesse che entrasse nella Strada dell'Imperatore. Era davvero curioso di quale fosse questa condizione. Che fosse firmare un contratto spirituale?


Se non avesse accettato, cosa sarebbe accaduto allora?


Nel migliore dei casi, allora sarebbe stato costretto ad andarsene dalla Pagoda del Cielo e nel peggiore sarebbe stato attaccato immediatamente.


Il ragazzo iniziò a pensare che le sue possibilità di scappare dal quarto piano fossero davvero scarse.


Me**a!


Lin Ming doveva ammettere che aveva sottovalutato la forza dei dodici Grandi Lord.


Il motivo per cui aveva fatto questo giudizio errato era a causa della sua conversazione con Da Gu e il fatto che l'Imperatore della Guerra delle Otto Distruzioni era diventato un demone a dodici ali.


Senza dubbio l'Imperatore della Guerra delle Otto Distruzioni del passato era più debole di Lin Ming e il suo talento era inferiore. Logicamente, se lui era riuscito a diventare un demone a dodici ali, allora non sarebbe dovuto essere difficile fare lo stesso per Lin Ming. Ma la situazione aveva superato ogni sua previsione.


Com'era diventato un demone a dodici ali l'Imperatore della Guerra delle Otto Distruzioni?


Lin Ming non poteva immaginarsi come. Aveva incontrato resistenza ad ogni passo, i Grandi Lord avrebbero cacciato via ogni persona che diventava un demone a otto ali e il Capo dei Grandi Lord era anche molto più potente. Chi sarebbe potuto diventare un demone a dodici ali in questa situazione?


"Cosa succede? Non vuoi andare?" Disse con tono scherzoso il Grande Lord Sangue di Fuoco. "Vuoi che il Maestro della Pagoda venga a cercarti?"


Lin Ming toccò l'anello spaziale connettendo i suoi sensi alla Lancia della Cometa Viola. Non aveva l'abitudine di mettere il suo fato nelle mani degli altri.


Oggi non sarebbe entrato nella Strada dell'Imperatore, né sarebbe diventato un demone a dodici ali.


Allora poteva solo aspetta finché non avrebbe raggiunto il del Nucleo per poi tornare nella Steppa del Massacro. Allora non credeva che qualcuno avrebbe potuto fermarlo!


"Eheh, ragazzino, sei un tipo piuttosto diffidente, eh?" Disse un altro Grande Lord. Il demone gigante che aveva parlato era Shengong, era il capo di Xing Tian.


Lin Ming lo guardò con gli occhi che brillavano di luce fredda.


Ma in quel momento una voce roca risuonò all'improvviso nella mente di Lin Ming:"Vai con lui. Vai a vedere quel maestro della Pagoda del Cielo."


"Uh?"


Lin Ming era scioccato. Moguang!


"Ti sei ripreso?"


Chiese Lin Ming piacevolmente sorpreso. Moguang stava dormendo profondamente nel suo mare spirituale. I due non dovevano usare una trasmissione di vera essenza e potevano comunicare l'uno con l'altro.


Lin Ming era rimasto nel Sacro Continente dei Demoni per quasi due anni. Moguang aveva dormito per tutto questo tempo, così si era quasi dimenticato di lui.


"Mi sono ripreso, eheheh..." Moguang ridacchiò sinistramente, aveva un tono perfido:"A proposito, la ricca energia infernale della Pagoda del Cielo è davvero adatta a guarire le mie ferite. C'è anche quel Tatuaggio Demoniaco, bella roba. È stato di grande beneficio per la mia anima. Ragazzo, devi assolutamente diventare un demone a dodici ali. Scappare non si adatta allo stile magnifico di un Saggio come me!"
                                


                                



