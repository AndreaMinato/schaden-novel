---
weight: 612
title: Capitolo 612 - L'Unica via d'uscita da questa Situazione Disperata
pubDate: 2025-12-15T08:37:10.244Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>67 Capitoli in coda, 0/5</em>
da editare
<em>-Schadenfreude</em>


"Il Tatuaggio Demoniaco ti è stato d'aiuto?" Chiese perplesso Lin Ming.


"Eheheh, in origine ero un coltivatore della via demoniaca e il Tatuaggio Demoniaco può condensare energia infernale. Più ali demoniache ci sono e più energia infernale c'è e migliori saranno gli effetti. Naturalmente è stato di grande aiuto per me. Mi sono già svegliato un anno fa, ma visto che l'energia infernale è così ricca, ho scelto di tornare a dormire per recuperare lentamente la mia forza. Ho anche una comprensione generale di ciò che accaduto nell'ultimo anno. Un Tatuaggio Demoniaco è assolutamente qualcosa che non puoi perderti. Sto dipendendo da esso per recuperare le forze! Se ora scappi, il Tatuaggio Demoniaco si dissiperà lentamente e tutti gli sforzi degli ultimi due anni saranno completamente sprecati!"


I due stavano comunicando usando le loro anime. Nonostante fosse una conversazione molto complessa, tutto questo era accaduto in un breve attimo. Lin Ming chiese con entusiasmo:"A che livello è arrivata la tua forza dell'anima?"


Moguang sorrise con arroganza e disse:"È tornata al livello di quando sono stato risucchiato nello spazio del Cubo Magico."


"Allo stesso livello di quando sei stato risucchiato nello spazio del Cubo Magico?" Lin Ming sussultò. Questo vecchio cane era comunque una creatura che aveva viaggiato nel Regno Divino. Nonostante Lin Ming lo ritenesse solo un cane, dato che era riuscito a seguire l'Imperatore demoniaco, probabilmente Moguang era abbastanza abile.


Secondo le vanterie del pechinese, un tempo era un Sacro Cane Demoniaco a tre teste con il titolo di Saggio Lord Moguang, aveva anche coltivato un corpo di diamante al Gran Successo. Ma dopo il suo fisico era stato distrutto e la sua anima era stata risucchiata nel Cubo Magico del Divino Cristallo. Della sua tripla coscienza, ora ne era rimasta una. Le tre teste erano diventate una.


Moguang non era stato altro che un'anima incompleta e, dopo essere stato sigillato nel Cubo Magico per innumerevoli anni ed essere stato eroso dalle sabbia del tempo, si poteva immaginare quanto fosse debole la sua forza dell'anima.


Ma ora Moguang aveva detto che la sua forza dell'anima era tornata al livello che aveva prima di essere stato risucchiato dal Cubo Magico. Nonostante la sua anima fosse ancora incompleta dovrebbe essere piuttosto terrificante.


"Puoi affrontare il maestro della Pagoda del Cielo?" Chiese Lin Ming. In tal caso, allora questo sarebbe stato davvero un raggio di speranza in una situazione disperata.


Moguang scosse la testa:"No, impossibile."


"Allora vuoi che mi suicidi?" Lin Ming era rimasto senza parole. Questo vecchio cane continuava a dargli l'impressione che fosse un pigro fanfarone su cui non si poteva fare conto. "In passato non eri chiamato il Saggio Lord del Regno divino? Eppure non puoi affrontare un pesce piccolo del mondo mortale?"


"Umpf! Ho solo un'anima incompleta e non ho nemmeno un corpo mortale. Dove potrei trarre il mio potere d'attacco? Quando ero nel mio momento più glorioso, con solo uno starnuto avrei potuto riempire di buchi il cosiddetto maestro della Pagoda del Cielo con il mio sputo!"


Sentendo questa vanteria, Lin Ming quasi crollò sul posto. Questo tipo era ancora dell'umore adatto per parlare così. "Allora cosa dovremmo fare ora?"


"Eheheh... potrei non avere un corpo e un potere d'attacco, ma ho comunque un'anima. Posso aiutarti in questo campo, ad esempio... quando firmerai un contratto dell'anima..."


Mentre parlava, gli occhi del vecchio cane mostrarono una luce sinistra e disse:"Dopo che la mia forza dell'anima è stata ripristinata, la mia percezione è diventata molto più sensibile della tua. Potresti non saperlo, ma dei dieci Grandi Lord presenti, due di loro hanno dei sigilli di schiavo impiantati nel corpo. Sono sotto il controllo di qualcun altro!"


"Cosa?" Lin Ming ne fu scioccato.


Un sigillo di schiavo e un contratto dell'anima erano due cose completamente diverse.


Un contratto spirituale sarebbe stato formato da delle condizioni impresse su una pergamena speciale con una formazione. Dopodiché entrambe le parti avrebbero usato una goccia di essenza di sangue per fare un giuramento sulle loro anime.


Questa sorta di contratto normalmente non avrebbe avuto requisiti eccessivi. Altrimenti nessuno lo avrebbe firmato. Dopo che un praticante di arti marziali lo firmava, sarebbe comunque riuscito ad agire di sua spontanea iniziativa e muoversi liberamente.


Non solo, un contratto spirituale aveva un limite di tempo. Ad esempio Yan Chi e Maha avevano firmato dei contratti che duravano per cinquant'anni. Una volta scaduto questo limite di tempo, il contratto sarebbe terminato automaticamente.


Ma un sigillo dello schiavo era diverso!


Un sigillo dello schiavo era una tecnica speciale della via demoniaca. era un metodo usato da un praticante di arti marziali dalla coltivazione più alta per controllare dei guerrieri più deboli. Una volta che fosse stato impiantato in una persona, sarebbe rimasto finché il padrone non avesse deciso di toglierlo o non fosse morto. Altrimenti i praticanti di arti marziali sarebbero rimasti schiavi fino alla morte.


Non solo non si poteva avere alcuna indipendenza, ma nemmeno libertà di pensiero. Normalmente non si agiva in modo diverso da una persona normale, ma una volta che il sigillo fosse stato attivato, allora si doveva ubbidire completamente agli ordini del proprio padrone. Anche se fosse stato ordinato di morire, lo schiavo lo avrebbe fatto senza battere ciglio!


"Chi è stato schiavizzato?" Lin Ming rabbrividì. Dei dodici Grandi Lord della Pagoda del Cielo, due di loro avevano dei sigilli dello schiavo!


Non solo, sembrava che gli altri Grandi Lord non lo sapessero nemmeno.


Chi aveva l'abilità per impiantare di nascosto un sigillo dello schiavo in un Grande Lord? Che fosse il capo dei Grandi Lord?


Cosa voleva fare?


Con stupore e sgomento, Lin Ming scoprì che i processi interni della Pagoda del Cielo erano molto più complessi di quanto si fosse immaginato!


"Le persone schiavizzate sono il Grande Lord Sangue di Fuoco e l'altro è quel vecchio diavolo che sta fluttuando a mezz'aria."


Il Grande Lord Sangue di Fuoco aveva un sigillo dello schiavo?


Lin Ming si raggelò. Il Grande Lord Sangue di Fuoco era il più potente.


Il vecchio diavolo invece aveva circa cinquant'anni. I praticanti di arti marziali di questa razza avevano sempre volti rugosi, quindi sembravano più vecchi di quanto fossero. Questo diavolo indossava un cappello a cupola ed era seduto a mezz'aria, non era alto più di cinque piedi.


Questo vecchio diavolo aveva un brutto aspetto, ma Lin Ming poteva sentire la potenza che proveniva dal suo corpo e la sua forza spirituale che sembrava un oceano profondo, vasto e misterioso.


Anche questo diavolo era un grande guerriero. Anche se era più debole del Grande Lord Sangue di Fuoco, non lo sarebbe di molto!


In altre parole, i più potenti dei dieci Grandi Lord avevano dei sigilli dello schiavo impiantati nel loro spirito!


Per quanto riguarda i Grandi Lord, il motivo per cui non erano controllati molto probabilmente era perché si poteva usare un numero limitato di sigilli dello schiavo.


Se fosse davvero opera del maestro della Pagoda del Cielo, per rinsaldare la sua posizione e ottenere la massima quantità di benefici, doveva aver impiantato i sigilli degli schiavi in questi Grandi Lord. Forse l'aveva fatto quando erano ancora degli sfidanti.


Il maestro della Pagoda del Cielo naturalmente non osava toccare qualcuno come Feng Shen che aveva delle origini così formidabili, ma avrebbe potuto controllare persone come Yan Chi e Maha!


In futuro avrebbe potuto usarli per esplorare l'Antico Abisso demoniaco. Tutto ciò che avrebbero trovato sarebbe appartenuto a lui!


Poteva sia consolidare la sua autorità che ottenere enormi benefici. Questo sarebbe stato davvero come prendere due piccioni con una fava!


"Lin Ming, se non sbaglio, allora vuole vederti per controllarti. Ovviamente vede il valore del tuo potenziale e renderti schiavo sarebbe ottimo per le sue forze. Una volta che sarai controllato, potrai scordarti di tornare libero. Il solo modo per sfuggire ai vincoli del sigillo sarebbe aumentare la tua coltivazione di diversi stadi, ma una volta che scoprirà che la tua coltivazione sta per superare la sua, ti ordinerà di smettere di coltivare. La tua forza ristagnerà fino al giorno in cui morirà e tu sarai liberato. Anche allora, prima che muoia di vecchiaia, potrebbe provare a nascondere questo segreto uccidendoti e tu non potresti nemmeno resistere!"


Le parole di Moguang fecero rabbrividire Lin Ming. Questa fine era ancora più orribile della morte.


Pensando a questo, Lin Ming si riempì di intento omicida. Se tutte queste congetture erano vere, allora avrebbe dovuto uccidere questo maestro della Pagoda del Cielo per sbarazzarsi di ogni futura minaccia!


"Moguang, puoi eliminare il sigillo dello schiavo senza essere scoperto dal maestro della Pagoda?"


"Ohohoh! Chi credi che io sia!" Sbuffò con orgoglio Moguang. "Sono antenato della via demoniaca! Tutti i metodi e le tecniche di coltivazione del Sacro Continente dei Demoni sono solo i giocattoli rimasti dall'epoca in cui c'era l'Imperatore Demoniaco. Tutte queste eredità continuano a peggiorare dopo ogni generazione. È vero che non ho alcun potere offensivo ora, ma ho molti metodi disponibili quando si tratta di anime. Come potrei essere scoperto da un giovane qualunque? In passato quando ero un potente Saggio che stravolgeva il Regno Divino, gli antenati di questo capo non erano nemmeno nati!"


Lin Ming iniziò ad inquietarsi. Era rimasto senza parole. Questo vecchio cane non sembrava troppo affidabile, ma poteva solo credergli. Poteva solo tentare in questa situazione disperata!


"Ragazzo, che faccia è quella? Con me qui, posso garantirti che potrò ingannare il maestro della Pagoda. Allora potrai ribellarti in segreto. Fai solo finta di essere caduto nella sua trappola e fai finta di niente, nessuno sospetterà di te."


"Lentamente, quello stupido rilasserà la guardia e ti permetterà anche di entrare nella Strada dell'Imperatore! Finché potrai aspettare un anno circa, otterrai grandi successi nella Strada dell'Imperatore e potrai arrivare al del Nucleo, poi potrai uccidere facilmente quel tipo e diventare un demone a dodici ali! Allora l'intento marziale del Dio del Massacro sarà tuo!"


"Finché avrai un Tatuaggio Demoniaco a dodici ali, la mistica forza della Steppa del Massacro non ti ucciderà e potrai tornare nella Pagoda del Cielo quando vorrai! Aspetta di avere una coltivazione sufficiente, rientra nella Strada dell'Imperatore per poi arrivare alla fine e otterrai finalmente l'intento marziale del Grande Imperatore!"


"Poi con i tre intenti marziali Asura, Dio del Massacro e Grande Imperatore, se potrai fonderli, diventerà il tuo asso nella manica! Me**a! Quanto sarebbe grandioso! Perfino io, un Saggio, sarei geloso di te allora!"


Lo scenario che Moguang aveva dipinto sembrava fattibile. Al momento Lin Ming era troppo debole. In una situazione in cui era circondato da nemici da ogni lato, questo era il solo modo per ottenere tutti e tre gli intenti marziali!


In origine, perfino Lin Ming aveva pensato che fosse quasi impossibile ottenere tre forme diversi di intenti marziali. Ora poteva finalmente vedere una via d'uscita. "Moguang, se questo piano funzionerà, allora giurò che ti aiuterò a riformare il tuo corpo mortale in futuro!"


"Eheh, ragazzo, sono contento di vedere che hai ancora una coscienza. Ad essere sinceri, anche io vedo che hai un po' di potenziale. Se ti allenassi bene, allora potresti riuscire a raggiungere i livelli in cui ero in passato, quindi naturalmente farò del mio meglio per aiutarti. In futuro, se avrai davvero la possibilità di aiutarmi ad arrivare allo stadio in cui ero quando la mia anima è stata sigillata, allora sarà sufficiente."


Lin Ming rise senza preoccuparsi più delle vanterie di Moguang. Situazioni diverse richiedevano metodi diversi. Forse questa poteva essere davvero un'opportunità fortunata per lui!


....


"Andrai o no? Dov'è finita tutta la tua spacconeria? Il maestro della Pagoda è tornato per vederti eppure non osi andarlo a vedere?" Le provocazioni del Grande Lord Sangue di Fuoco risuonarono nell'orecchio di Lin Ming interrompendo la conversazione che stava avendo con Moguang. Questo intero scambio era durato solo dieci secondi.


Lin Ming guardò con attenzione il Grande Lord, ora i suoi occhi contenevano una traccia di compassione. Sembrava una persona normale, ma in realtà era solo una marionetta. Finché fosse stato in presenza del maestro della Pagoda, sarebbe stato assolutamente servile.


Naturalmente Lin Ming non avrebbe risposto, né serbato rancore nei confronti di una persona ridotta in queste condizioni.


"Andiamo, fammi strada!"


"Uh?" Il Grande Lord Sangue di Fuoco guardò con un po' di sorpresa Lin Ming, un lieve sorriso stava incurvando le sue labbra in modo impercettibile. Questo ragazzo era davvero stupido, ma anche così riuscire a diventare il servo del Capo dei Grandi Lord era comunque una fonte di onore.
                                


                                



