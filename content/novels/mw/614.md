---
weight: 614
title: Capitolo 614 – Eruzione dell'Antico Abisso Demoniaco
pubDate: 2025-12-15T08:37:10.245Z
tags:
    - mw
---


Capitolo regolare,
<em>65 Capitoli in coda, 0/5</em>
da editare
<em>-Schadenfreude</em>


"Sir Dio Demoniaco, questi Cristalli di Sangue sono per lei." Un'elfa dall'aspetto impeccabile gli stava porgendo un vassoio. C'era una scatola di giada e in essa c'era una piccola quantità di Cristalli di Sangue di massima qualità che un Grande Lord avrebbe ricevuto ogni due mesi.


Due mesi erano passati in un batter d'occhio una volta che Lin Ming era diventato un Grande Lord.


Dopo aver finto di essere sotto l'influsso del sigillo dello schiavo, i suoi giorni nella Pagoda del Cielo erano diventati pacifici; i Grandi Lord avevano smesso di complottare contro di lui. Lin Ming era diventato un vero Grande Lord e ovunque andasse nel quarto piano, ogni servo si sarebbe dovuto inchinare di fronte a lui.


"Capisco. Puoi andare ora." Disse con calma Lin Ming.


"Sì." La giovane elfa si inchinò mentre si congedava. Nella Pagoda del Cielo, ogni Grande Lord avrebbe avuto dieci splendide elfe al suo comando. Un Grande Lord avrebbe potuto usare queste ragazze come desiderava.


"La tua coltivazione si è consolidata molto negli ultimi due mesi, eheh." Moguang rise vivacemente dal mare spirituale di Lin Ming.


"Vero. Nonostante non possa entrare nella Strada dell'Imperatore, è vantaggioso potersi godere le altre risorse del quarto piano della Pagoda del Cielo."


Lin Ming aveva usato questi due ultimi mesi per consolidare la sua coltivazione. Nella Gabbia del Re aveva superato i suoi limiti diverse volte, ma la sua coltivazione aveva perso la sua stabilità per questo e aveva bisogno di consolidarla lentamente.


Lin Ming dichiarò:"Aspettò al massimo altri sei mesi. Se non avrò l'opportunità di farlo in questo periodo, allora cercherò di entrare nella Strada dell'Imperatore!"


"Se ci entrerai allora il Grande Lord Demone Assoluto saprà che è successo qualcosa al sigillo dello schiavo nel tuo mare spirituale."


"Non importa se lo saprà o no." Disse con noncuranza Lin Ming:"Ho già raccolto informazioni negli ultimi due anni. La Strada dell'Imperatore e la Gabbia del Re sono simili, entrambe contengono dei mondi a parte. Finché potrò entrare nella Strada dell'Imperatore, non importa se lo scoprirà. Se vuole affrontarmi allora può solo aspettare che esca, ma allora come potrebbe rivaleggiare con me!"


"Hai ragione, ma in quel momento il Grande Lord Demone Assoluto potrebbe cercare qualcuno per aiutarlo. O potrebbe creare una formazione offensiva fuori dalla prova. Non dovresti prendere una misura così drastica a meno che tu non sia costretto."


Mentre Moguang finiva di parlare, il terreno iniziò a tremare all'improvviso. Il letto di pietra, il mobilio dell'area di allenamento di Lin Ming cominciò a sussultare. Il ragazzo ne fu esterrefatto, cosa stava succedendo?!?!


La Pagoda del Cielo era una reliquia creata da una forza misteriosa dei tempi antichi. Conteneva le sue formazioni ed era estremamente robusta. Quando Lin Ming aveva ucciso il Grande Lord Heian, il palco d'oro profound era stato distrutto, ma non c'era stato il minimo danno nel terzo piano della struttura. Da questo si poteva capire facilmente quanto era solida la Pagoda del Cielo.


Un edificio così solido poteva tremare?


Il terremoto continuò diventando ancora più violento. Lin Ming era stupefatto. Cosa stava succedendo?


Lin Ming uscì dalla sua area di allenamento e scoprì che i corridoi, le sale, le strade, i palazzi e le costruzioni distanti, stavano tutti tremando. L'intera Pagoda del Cielo stava ondeggiando!


Cosa stava accadendo?


Anche i servi si stavano facendo cogliere dal panico. La Pagoda del Cielo sembrava pronto a collassare in ogni momento a causa di queste vibrazioni.


Lin Ming non era sicuro di cosa stesse accadendo, ma poi scorse il Grande Lord Sangue di Fuoco:"Fratello Sangue di Fuoco, cosa sta accadendo?"


Il Grande Lord aveva un'espressione gioiosa:"Fratello Lin, non avrei mai pensato che la nostra opportunità fortunata sarebbe arrivata così presto. Il tremore della Pagoda del Cielo dovrebbe essere a causa... dell'eruzione dell'Antico Abisso Demoniaco!"


"L'Antico Abisso Demoniaco è eruttato?"


Lin Ming capì. In una tavoletta di giada nell'anello spaziale di Heian, c'erano state descrizioni delle cosiddette eruzioni dell'Antico Abisso Demoniaco. Ogni qualche decade o anche secolo, l'Antico Abisso Demoniaco sarebbe eruttato proprio come un vulcano.


Poi un'enorme quantità di energia infernale sarebbe esplosa. Allo stesso tempo delle Divine Ossa Demoniache sarebbero state scagliate fuori dall'abisso, accompagnate da un'enorme quantità di energia infernale.


Per millenni, il motivo per cui i coltivatori avevano trovato delle Divine Ossa Demoniache ai confini era proprio grazie a queste eruzioni.


Dopo ogni esplosione, i praticanti di arti marziali che si avventuravano nell'Antico Abisso Demoniaco avrebbero ottenuto grandi raccolti, ma allo stesso tempo avrebbero corso grandissimi rischi. Dopo che l'Antico Abisso Demoniaco eruttava, le violente correnti di energia sarebbero strabordate e avrebbero formato dei posti pericolosi e delle zone mortali che avrebbero ucciso ogni esploratore che vi si addentrava.


Lin Ming ricordava anche che nella tavoletta c'era scritto che nell'ultimo millennio erano morti 170 Grandi Lord nell'Antico Abisso Demoniaco. Tra questi, metà di loro era morta dopo aver esplorato l'Antico Abisso Demoniaco subito dopo queste eruzioni.


"Fratello Lin, l'eruzione dell'Antico Abisso Demoniaco può durare per diversi mesi o anche un anno. Durante questo periodo di tempo chiunque entri morirà, ma dopo che l'eruzione termina, l'Antico Abisso Demoniaco entrerà in un periodo stabile. Quando accadrà, potremo entrare insieme lì e cercare delle opportunità fortunate per il Capo dei Grandi Lord e per noi. Dovresti prepararti!" Disse con entusiasmo il Grande Lord Sangue di Fuoco.


"Cercare opportunità fortunate per il Capo dei Grandi Lord?" Negli occhi di Lin Ming c'era pietà quando guardava Sangue di Fuoco. Rischiare la vita per ottenere risorse per gli altri e farlo anche con una tale gioia negli occhi, sembrava non vedesse l'ora di farlo, un sigillo dello schiavo era davvero terrificante. Era meglio morire che essere vittime del sigillo dello schiavo!


In quel momento due trasmissioni del suono apparirono di fronte al Grande Lord Sangue di Fuoco e a Lin Ming. I contenuti del messaggio erano simili; riguardava l'eruzione dell'Antico Abisso Demoniaco e alla preparazione che avrebbero dovuto fare, dovevano aumentare la loro forza per entrare nell'Antico Abisso Demoniaco.


Ma alla fine di questa trasmissione, ci fu una notizia che fece gioire Lin Ming. Gli era stato permesso di entrare nella Strada dell'Imperatore per aumentare la sua forza, così da poter prepararsi ad entrare nell'Antico Abisso Demoniaco.


"Strada dell'Imperatore!"


Lin Ming fece un respiro profondo.


Finalmente la sua attesa era finita!


La vita era imprevedibile. A causa dell'eruzione dell'Antico Abisso Demoniaco finalmente aveva ottenuto la possibilità di entrare nella Strada dell'Imperatore!


Finché poteva entrarci, anche se non poteva avanzare al del Nucleo, Lin Ming era sicuro di non dover più temere il Grande Lord Demone Assoluto!


"Ahah, fratello Lin, congratulazioni! Finché sarai leale al Capo dei Grandi Lord, non ti tratterà ingiustamente. Vuoi prepararti un po' o vorresti che ti portassi lì subito?" Anche il Grande Lord Sangue di Fuoco aveva ricevuto notizie simili.


"Non c'è bisogno, andiamo ora." Disse con calma Lin Ming mentre tratteneva il suo entusiasmo. Aveva cibo e acqua nel suo anello spaziale e quindi non aveva bisogno di fare preparativi particolari.


"Bene! Andiamo allora!"


Il Grande Lord Sangue di Fuoco lo guidò. La Strada dell'Imperatore era posizionata al centro del terzo piano. Dopo aver percorso diverse vie e corridoi, finalmente arrivarono ad un tempio costruito interamente di ossidiana, quando vi entrarono, sembrava che fossero entrati in una dimensione completamente separata.


All'interno c'era ogni sorta di statua demoniaca dall'aspetto feroce e selvaggio. Erano tutte statue di demoni a dodici ali che circondavano un enorme altare rosso sangue. L'altare emanava una ricca energia infernale, come se fosse composta interamente da Cristalli di Sangue.


"L'entrata della Strada dell'Imperatore è sopra quell'altare. Sali e spargi il tuo sangue su di esso, dopodiché potrai entrarci. Fratello Lin, ti auguro buona fortuna."
                                


                                



