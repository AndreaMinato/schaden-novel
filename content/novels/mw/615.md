---
weight: 615
title: Capitolo 615 – Entrare nella Strada dell'Imperatore
pubDate: 2025-12-15T08:37:10.245Z
tags:
    - mw
---


Capitolo regolare,
<em>65 Capitoli in coda, 0/5</em>
da editare
<em>-Schadenfreude</em>


Lin Ming salì sull'altare cremisi. Mentre sentiva l'energia infernale che il palco emanava, rimase sorpreso.


Questo altare era stato scolpito da un enorme pezzo di Cristallo di Sangue puro. Non solo, era anche di alta qualità. In una miniera di Cristalli di Sangue, di solito si trovavano piccoli blocchi e pezzi; era particolarmente raro trovare un pezzo così enorme.


Lin Ming andò al centro dell'altare e si tagliò il palmo. Era sicuro che il Grande Lord Sangue di Fuoco non gli avrebbe teso alcuna trappola. Dopotutto credeva ancora che avesse un sigillo dello schiavo e che fosse completamente sottomesso agli ordini del maestro del padiglione.


Il sangue schizzò sull'altare e fu assorbito istantaneamente dalla pietra cremisi. Dopo diversi respiri di tempo, si illuminò un enorme totem rosso sotto i piedi di Lin Ming. Era la figura di un demone a dodici ali.


Un momento dopo brillò una luce rossa nel cielo che inghiottì direttamente il ragazzo.


Un'energia infernale malvagia, pericolosa e brutale impattò direttamente sul mare spirituale di Lin Ming, formando un'enorme pressione sul suo spirito. Se non avesse superato la Gabbia del Re e non si fosse abituato al campo di forza demoniaco, allora questa pressione l'avrebbe fatto quasi svenire. In effetti molti praticanti di arti marziali, inclusi Yan Chi e Maha, sarebbero svenuti immediatamente dopo essere entrati nella Strada dell'Imperatore, si sarebbero risvegliati solo dopo molto tempo.


Lin Ming usò il campo di forza Asura per resistere alla pressione della Strada dell'Imperatore. Un istante dopo arrivò in un altro spazio.


Il ragazzo era apparso su un altro altare rosso sangue. Era uguale a quello all'entrata. Quando guardò sotto, vide che sotto c'era un abisso oscuro. L'energia infernale si sollevava da questo antro nero. Lin Ming aveva il sospetto che questo abisso fosse la fonte dell'energia infernale. Se fosse caduto giù, allora sarebbe sceso nell'Antico Abisso Demoniaco!


Sopra questo abisso c'era un asse di legno ampia dieci piedi sospesa a mezz'aria. Accanto a questo percorso, ogni cento piedi c'era un gruppo di luci. Sotto di esse c'erano statue di ossidiana. Nemmeno queste sculture avevano alcun supporto, erano sospese a mezz'aria da un qualche potere mistico.


Mentre guardava quelle fiamme spettrali, Lin Ming sentì una forza dell'anima ricchissima provenire da esse. Sembrava che non fossero normali fiamme, ma bagliori di spiriti ardenti.


Che posto strano!


Lin Ming sussultò. Provò a volare, ma come previsto non poteva farlo in quest'area. Tuttavia probabilmente era meglio così. Se avesse davvero provato a volare e fosse caduto in questo abisso, allora molto probabilmente sarebbe morto.


La Strada dell'Imperatore era come la Gabbia del Re; erano entrambe aree di allenamento, ma fin dai tempi antichi i praticanti di arti marziali che avevano una cattiva sfortuna o valutavano male la loro forza sarebbero morti all'interno.


Senza dubbio quest'asse ampio dieci piedi era la Strada dell'Imperatore. Lin Ming non ci entrò frettolosamente, invece si sedette a meditare per entrare nelle condizioni mentali e fisiche migliori e poi salì sull'asse.


Non appena entrò nella Strada dell'Imperatore, Lin Ming sentì immediatamente una pressione che lo investiva. Era un'energia completamente diversa dal campo di forza demoniaco. Era una pressione che proveniva dall'anima e dalla volontà e per Lin Ming non era una sensazione nuova.


Questa era la pressione della Volontà dell'Imperatore.


Quando aveva combattuto contro Yan Chi e Maha, l'aveva percepita. Quando un guerriero di livello Imperatore moriva, la volontà che lasciava dietro non sarebbe scomparsa nemmeno dopo migliaia di anni. Questo era il cosiddetto spirito da battaglia.


Uno spirito da battaglia era la volontà condensata che un praticante di arti marziali avrebbe formato dopo aver raggiunto un certo stadio. Poteva essere attaccata a qualunque oggetto e usata in molti modi, anche per uccidere.


Ad esempio, se uno avesse legato uno spirito da battaglia all'aria, sarebbe stato capace di ridurre un enorme macigno in polvere.


Se l'avessero infuso in una tecnica o in un tesoro, avrebbe potuto raddoppiare o migliorare di diverse volte il proprio potere d'attacco.


"Spirito da battaglia di un Imperatore... mi chiedo quando sarò in grado di comprendere il mio spirito da battaglia." Lin Ming era pieno di aspettative. Quando un praticante di arti marziali avrebbe raggiunto il livello Imperatore normalmente avrebbe già acquisito il suo spirito da battaglia. Naturalmente c'erano anche degli individui fortunati che non avevano bisogno di arrivare al livello di un Imperatore. Se avessero avuto un destino sufficientemente grande, spesso avrebbero compreso uno spirito da battaglia negli stadi più alti della Distruzione.


Questa era solo la situazione nel continente Tianyan. Nel Regno Divino sarebbe stato probabilmente ancora più anormale. Non sarebbe stato strano che i combattenti al del Nucleo comprendessero uno spirito da battaglia.


Pensando a questo, Lin Ming chiese:"Moguang, un massimo talento del Regno Divino di solito quando comprende il suo spirito da battaglia?"


Moguang, che era rimasto nel mare spirituale del ragazzo per tutto questo tempo, non rispose. Sembrava che non avesse nemmeno sentito la sua domanda. Questo sorprese un po' Lin Ming. Non appena erano entrati nella Strada dell'Imperatore, Moguang era stato incredibilmente silenzioso.


"Moguang?" Chiese preoccupato Lin Ming.


"Questa Strada dell'Imperatore... ho la sensazione di essere stato qui prima d'ora..." Disse con uno strano tono di voce Moguang.


"Uh?" Lin Ming sussultò lievemente.


"Beh, è più accurato dire che è il mio fratellone ad essere venuto qui." Moguang sembrava un po' triste. Questo cane orgoglioso e chiacchierone mostrava raramente questa emozione.


"Il tuo fratellone?"


"Il mio corpo originale è quello di un divino cane demoniaco a tre teste e la mia anima è una trinità di tre anime in una sola. Il mio fratellone è nato per primo e, mentre la sua forza cresceva, è nato il mio secondo fratello e alla fine io. Quando abbiamo assediato le Terre Sacre Qianyu in passato, il fratellone e il secondo fratello hanno provato a proteggermi e per questo sono stati annientati dalla tempesta spirituale. Nel mio corpo ci sono alcuni dei resti dei miei fratelli."


Mentre finiva di parlare, Moguang sospirò. Erano passati decine di migliaia di anni in così poco tempo. Ricordare il passato ora gli faceva sentire un'amara nostalgia.


Quando Lin Ming sentì queste parole, si fermò sul posto e gli venne in mente una cosa. Sì! Si era dimenticato di una cosa!


Mentre era ancora nel secondo piano, aveva ucciso Xue Man e ottenuto un antico tomo dal suo anello spaziale. Questo tomo aveva delle immagini vivide e piene di vita, si poteva sentire perfino una lieve aura e dignità da queste persone. Vicino a queste immagini c'erano note scritte che descrivevano le loro vite. Mentre Lin Ming le leggeva, si era reso conto che ognuna di queste figure erano i talenti di livello Imperatore che erano esistiti nelle ultime decine di migliaia di anni nel Sacro Continente dei Demoni!


Questo includeva il Grande Imperatore Infernale e anche l'Imperatore Demoniaco sorprendentemente.


Lin Ming prese immediatamente il tomo e trovò velocemente la pagina in cui era descritto l'Imperatore Demoniaco.


Nella figura stava tenendo la Grande Alabarda Sanguigna, i suoi capelli neri come l'inchiostro stavano svolazzando per il vento. Si poteva sentire perfino l'aura terrificante e la maestà dell'Imperatore Demoniaco.


Accanto a lui c'era una nota.


"Imperatore Demoniaco. La sua nascita e la sua morte sono state infauste. Causa della morte sconosciuta."


"Questo..." Moguang era sbalordito. Esclamò:"Questa figura è proprio uguale a quella dell'Imperatore Demoniaco."


"Sì, è proprio la stessa. Non solo, ma l'Imperatore Demoniaco è morto nel Regno Divino ed era un'esistenza di decine di migliaia di anni fa. Quindi chi ha scolpito la sua immagine e come sapeva che era morto?"


Lin Ming era pieno di dubbi.


Moguang disse:"Guarda la base di quelle luci."


Il ragazzo seguì il suo consiglio e rimase sbalordito. Di fronte a lui, non troppo lontano, c'era il bassorilievo di un praticante di arti marziali di razza elfica. Aveva un aspetto splendido ed eroico e teneva una spada.


Lin Ming aprì il tomo e scoprì che il bassorilievo di questo praticante di arti marziali era proprio uguale all'immagine del tomo!


"Lian Ku. Nato nel 26.720 e morto nel 26.750 secondo il calendario del Sacro Demone. Era un talento impareggiabile e raffinato. Ha raggiunto lo stadio del Re Elfico all'età di 24 anni e nessuno poteva rivaleggiare con lui. Era inevitabile che diventasse un Imperatore Elfico, ma purtroppo il suo destino era insufficiente. Mentre stava cercando un'opportunità fortunata in una zona pericolosa, è morto lì, rimanendo ucciso all'età di 30 anni."


Un Re Elfico equivaleva ad un umano al del Nucleo. Diventare un Re Elfico all'età di 24 anni era simile ad arrivare al del Nucleo a 24 anni. Era cinque o sei anni più veloce di Mu Qianyu. In effetti non era nemmeno così diverso da Lin Ming!


Un eroe impareggiabile della sua generazione. Era solo una questione di tempo prima che diventasse un Imperatore, tuttavia era morto nel bel mezzo del suo cammino.


"Lin Ming, ricordo un po' di cose. Secondo i ricordi dei miei fratelli, queste luci che vedi rappresentano un guerriero di livello Imperatore. Anche se non sono diventati guerrieri di livello Imperatore, sono comunque talenti impareggiabili della loro generazioni che sarebbero dovuti diventare facilmente persone di livello Imperatore. Ma queste persone hanno tutte due cose in comune. La prima è che sono morte e la seconda è... quando erano giovani, sono entrati nella Strada dell'Imperatore!"


Queste luci rappresentavano ogni guerriero di livello Imperatore che era entrato nella Strada dell'Imperatore?


Lin Ming si raggelò. Mentre guardava queste fiamme blu, non poteva sentire alcun calore provenire da loro, anzi sentì un gelo agghiacciante, come se questo fuoco stesse bruciando delle anime.


Naturalmente questa era solo una sensazione. Se fossero state davvero anime, allora sarebbero bruciate da tempo.


Moguang disse:"Le luci della volontà della Strada dell'Imperatore non sono create da esseri umani, si sono formate naturalmente. Altrimenti nell'arco di decine di migliaia di anni nessuno avrebbe potuto scolpire delle immagini così vivide di tutte queste figure impareggiabili mantenendo perfettamente perfino la loro aura e la loro maestà."


"Se non sbaglio, allora ogni genio impareggiabile della sua era che è entrato nella Strada dell'Imperatore verrà ricordato. Dopo che muoiono, si formano le loro luci."


Mentre sentiva queste parole, Lin Ming sentì un brivido inspiegabile.


La Strada dell'Imperatore... cos'era?


Anche la forza sotto all'Antico Abisso Demoniaco che era dietro quella maledizione mistica... cos'era?


Dopo che ogni praticante di arti marziali moriva, si sarebbe accesa una fiamma che li rappresentava. Allora cos'era che la Strada dell'Imperatore usava per ricordarli?


Una parte della loro volontà? Un'energia spirituale? O forse un marchio dell'anima?


Perfino un'esistenza impareggiabile come l'Imperatore Demoniaco, una grande figura perfino nel Regno Divino non poteva sbarazzarsi del ricordo della Strada dell'Imperatore. Dopo che era perito nel Regno Divino, la Strada dell'Imperatore aveva formato un gruppo di luci per lui.


Come i mortali che non potevano sfuggire al ciclo del Samsara, quei geni impareggiabili che erano entrati nella Strada dell'Imperatore non potevano sbarazzarsi del loro destino. Non importava quanto fossero stati impareggiabili, erano comunque tornati qui, cenere alla cenere.


Lin Ming fece un respiro profondo e strinse i pugni. Indipendentemente da cosa ci fosse alla fine della Strada dell'Imperatore, qualunque cosa vi fosse nelle profondità dell'Antico Abisso Demoniaco, non avrebbe esitato a continuare oltre.


Il mondo era vasto, molto più grande di quanto potesse immaginare. Anche l'Imperatore Demoniaco che era al picco delle arti marziali, probabilmente non era stato così importante.


In passato, per competere per il Cubo Magico, era morto. Anche questo Cubo Magico che aveva estinto le vite di diecimila guerrieri nel Regno Divino, da dove proveniva?


Tutte queste esistenze potenti e misteriose non avevano reso Lin Ming mortificato né lo avevano demoralizzato. In lui c'era solo un illimitato spirito combattivo. Aveva già rafforzato la sua determinazione nell'arrivare al picco delle arti marziali e vedere il mondo dall'alto.
                                


                                



