---
weight: 6160
title: Capitolo 616 – Battaglia di Volontà
pubDate: 2025-12-15T08:37:10.245Z
tags:
    - mw
---


<em>Nota Traduzione: cambio da Padiglione del Cielo a Pagoda del Cielo (occasionalmente Celeste se c'è un appellativo che le distingue dalle altre pagode.</em>


<em>Capitolo regolare,</em>
<em>65 Capitoli in coda, 0/5</em>
da editare
<em>-Schadenfreude</em>


Lin Ming si incamminò per la Strada dell'Imperatore un passo alla volta. Ogni dieci piedi apparivano delle fiamme blu inquietanti che bruciavano a mezz'aria come illusioni spettrali.


"Gu Yu... 9000 anni, era un eroe impareggiabile della razza dei demoni giganti. Un Grande Asura della Splendida Pagoda Celeste, morto all'età di trent'anni." Ogni volta che Lin Ming vedeva nuove luci apparire, il nome del praticante di arti marziali a cui corrispondeva la luce si sarebbe materializzato nella sua mente.


La Raffinata Pagoda Celeste era una delle dodici Pagode Celesti. Da questo si capiva che questa Strada dell'Imperatore non solo per i giovani d'élite della Pagoda Celeste di Polaris, ma anche delle altre. Era perfino possibile che la Strada dell'Imperatore delle altre pagode condividessero tutte lo stesso percorso.


La Volontà dell'Imperatore riempiva ogni pollice della via. Non solo, mentre Lin Ming avanzava, diventava sempre più potente.


<em>Ho!</em>


Dopo che Lin Ming superò la rappresentazione di Gu Yu, la sua luce si spense. Ogni volta che il ragazzo superava una luce, si sarebbe spenta. Finora ne aveva sorpassate dieci che si erano tutte spente.


"Xiao Yu. Tremila anni fa era una figlia orgogliosa degli elfi. Una Grande Asura della Pagoda Celeste della Nuvola. È morta a trentasei anni, la sua coltivazione era allo stadio del Re Elfico cinque stelle..." Quando vide l'undicesima stella, delle informazioni su Xiao Yu apparirono nella mente di Lin Ming.


Il ragazzo scoprì che tutti i praticanti di arti marziali che aveva visto finora non erano vissuti fino all'età di 40 anni. Ognuno di loro era morto al livello di un Re Elfico a cinque o sei stelle.


Quando Lin Ming aveva letto il tomo senza titolo, gli Imperatori Impareggiabili occupavano la maggior parte delle pagine. Le luci della volontà dei guerrieri di livello Imperatore erano più avanti?


Pensando questo, Lin Ming continuò lentamente e con cautela. Poteva sentire la pressione della Volontà Imperiale diventare sempre più potente.


"Lin Ming, attento!"


"Uh?"


Quando superò un'altra luce, sentì l'avvertimento di Moguang.


Subito dopo un raggio di luce brillante emesso da una luce si diresse verso Lin Ming!


<em>Bang!</em>


Ci fu un'enorme pressione sul mare spirituale di Lin Ming. Fece una smorfia e un passo indietro mentre faceva circolare l'intento marziale Samsara per bloccare questa pressione.


Tuttavia in quel momento si sentiva come se il suo corpo fosse stato separato dall'anima.


Spirito combattivo riempiva il suo cuore, non apparteneva a lui, proveniva da quella luce.


Un campo di battaglia sanguinoso. Infinite piane di morte e massacri. Un praticante di arti marziali con l'armatura combatteva con tutte le sue forze. Lin Ming sentiva chiaramente l'energia infernale di questi luoghi.


"Questo è..."


La sensazione scomparì all'improvviso. La luce si estinse in seguito al suono di una raffica di vento!


Era finita!


Lin Ming guardò la luce. Aveva una lieve impressione dell'uomo inciso sul bassorilievo. Il suo nome era Zhang Jun. Era un guerriero quasi Imperatore. Durante la sua vita era un talento impareggiabile della sua generazione. Era morto prima del tempo, ad un passo dal diventare un vero guerriero di livello Imperatore.


Quella di prima era...


"Lin Ming, ciò che hai appena sentito era lo spirito da battaglia che questo praticante di arti marziali aveva lasciato. Tutte queste luci accanto alla Strada dell'Imperatore contengono la volontà dei guerrieri che sono morti."


Mentre camminava, Lin Ming aveva già superato oltre una decina di luci. La forza inerente delle loro volontà era molto piccola, ma la luce di Zhang Jun conteneva una volontà vasta che si era scontrata nel suo mare spirituale. Nonostante fosse riuscito a sopportarla, era stato costretto a fare un passo indietro.


"Lin Ming, ricorda ora. La prima metà della Strada dell'Imperatore è una prova durante la quale dovrai sopportare Volontà dell'Imperatore. Quelle luci che hai incontrato finora provenivano tutti da praticanti di arti marziali più deboli che non avevano nemmeno formato una Volontà Imperiale completa, quindi sei riuscito a passare facilmente. Ma d'ora in poi ogni passo che farai sarà sempre più arduo.


"La Strada dell'Imperatore è lastricata con la volontà di innumerevoli guerrieri di livello Imperatore. Quanto potrai progredire dipenderà dalla tua resistenza!"


"Capisco." Lin Ming gettò un'occhiata dietro di sé. Chiaramente ora che aveva sopportato con successo la volontà di un praticante di arti marziali, la sua luce si sarebbe estinta naturalmente.


La prossima...


Lin Ming guardò la luce davanti a sé e rimase sorpreso nel vedere che questa luce bruciava più ardentemente rispetto alle altre. Era anche il doppio più alta. Ad essere più precisi, anche le altre dopo sarebbero state sempre più esuberanti. Questo simboleggiava che anche la loro Volontà Imperiale inerente sarebbe diventata più potente!


Ora Lin Ming era preparato. Fece un respiro profondo, usò l'intento marziale etereo per preparare la sua mente e simultaneamente usò l'intento marziale Samsara e poi si inoltrò nella Strada dell'Imperatore.


Nel momento in cui superò la luce dopo, Lin Ming sentì una grande pressione avvolgerlo, era ancora più formidabile di quella di prima.


Lin Ming sentì l'anima e il corpo separarsi, la sua mente arrivò in una dimensione completamente separata. In quel momento un demone alto dieci piedi stava menando un fendente verso di lui con un'enorme ascia.


Che mossa superficiale!


Lin Ming sbuffò freddamente. Nonostante l'attacco di questo nemico sembrasse letale, in realtà era pieno di apertura. Era così lento che non era nemmeno degno della sua considerazione.


Fece un passo indietro e brandì la Lancia della Cometa Viola. Voleva usare il Fulmine Inseguitore per affrontare questo demone, ma all'improvviso rimase scioccato.


Figuriamoci usare il Fulmine Inseguitore, stava perfino tirando fuori la lancia in modo incredibilmente lento. Sembrava fosse tornato allo stadio della Trasformazione del Corpo. Dopo essersi abituato ai limiti della sua velocità e della sua forza, ebbe difficoltà ad adattarsi all'improvviso.


"Cosa sta succedendo?!"


Vedendo che l'ascia stava arrivando, le pupille di Lin Ming si contrassero. Roc Dorato che Squarcia il Vuoto!


Lin Ming si ritirò, ma la sua velocità era di molto inferiore alle sue condizioni migliori!


Troppo lento!


<em>Chi!</em>


Lin Ming poté solo guardare impotente mentre l'enorme ascia sfrecciò verso il suo corpo, proprio in mezzo!


Un dolore acuto sembrava essere uscito dal suo animo. In quel momento la sensazione di morte era così vivida!


Da quando Lin Ming aveva iniziato ad allenare le arti marziali, aveva affrontato diverse battaglie mortali, aveva stato sull'orlo della morte in molte occasioni, ma non era mai stato affettato direttamente in due!


Schizzò sangue fresco. Il viso di Lin Ming fu sfigurato dal dolore e una sensazione di morte si diffuse nel suo mare spirituale.


Intento marziale Samsara!


<em>Crack!</em>


Lin Ming distrusse il simbolo di quell'energia mortale.


<em>'È tutto un'illusione! Mi sono allenato per quasi otto anni e il mio cuore delle arti marziali è stato temprato ad ogni passo. Non permetterò a qualche miraggio di uccidermi!'</em>


Pensò Lin Ming. In quel momento sentì una forza vivida gonfiarsi nel suo corpo rendendolo molto più potente rispetto a prima!


Il suo corpo tagliato a metà si rigenerò istantaneamente. Lin Ming afferrò la Lancia della Cometa Viola e sferrò un colpo!


"Fulmine Inseguitore!"


Piccole scariche elettriche brillarono attorno alla Lancia della Cometa Viola. Erano troppo deboli, praticamente non poteva usare il Fulmine Inseguitore.


"La mia forza è ridotta del 99%!"


Non si era mai sentito così impotente. Nonostante la sua forza fosse aumentata, era solo capace di usare un colpo così debole.


Ma ciò che sorprese Lin Ming fu che il grande demone sembrava aver consumato ogni briciolo della sua forza durante il suo ultimo attacco. Rimase fermo lì mentre veniva infilzato dalla lancia del ragazzo. Dopo aver emesso un grido miserabile, si sciolse fino a formare una pozza di sangue e pus.


L'illusione scomparì e Lin Ming tornò nella Strada dell'Imperatore. Si trovava ancora su quel percorso solitario e la luce accanto a lui si era estinta.


Era riuscito a superarla.


Lin Ming era sudato fradicio. L'illusione che aveva sentito era fin troppo reale, per un momento aveva pensato di essere morto davvero.


Essere tagliati a metà gli aveva dato un grande dolore, come se la sua anima fosse stata strappata a metà. Lin Ming era certo che perfino essere tagliati a metà fisicamente non sarebbe stato così doloroso.


"Era una battaglia di volontà?" Chiese Lin Ming.


"Sì, era una battaglia di volontà. Hai sentito la tua forza indebolirsi del 99% perché la tua volontà non si è manifestata ancora, figuriamoci condensarsi in uno spirito da battaglia. Quindi in quel mondo di volontà in effetti sei debole!"


"Sono davvero debole!" Lin Ming annuì. Quel demone che aveva affrontato era così misero, le sue mosse erano lente e ridicole, tutti gli attacchi che faceva erano tutti una facciata. Normalmente Lin Ming lo avrebbe ucciso senza dover nemmeno sollevare un dito, eppure era stato tagliato a metà. Se questo non era debolezza, allora cos'altro era?


Moguang sorrise scaltramente e disse scuotendo la testa:"Ho detto che sei debole, ma questo solo in confronto ad una vera Volontà dell'Imperatore. Anzi, il tuo livello debole è già anormale. Dovresti sapere che il 99% dei praticanti di arti marziali che affrontano un attacco di una volontà non possono nemmeno fare un contrattacco; non potrebbero nemmeno muoversi. Potrebbero solo limitarsi a fissare il nemico impotenti. E sto parlando di grandi geni, non c'è nemmeno di menzionare i praticanti di arti marziali ordinari. Un normale praticante di arti marziali non sarebbe nemmeno degno di sottoporsi a questa prova. Il loro mare spirituale verrebbe distrutto all'istante da una Volontà Imperiale!"


"Oh?" Lin Ming ne fu un po' sorpreso. In effetti la sua volontà era sempre stata il suo aspetto più impressionante. Se avesse dovuto classificare le sue abilità, allora la sua determinazione sarebbe stata la prima, seguita dalla sua percezione e poi dal suo talento naturale.


"Ehi ehi, ragazzo, un Saggio come me raramente si complimenta con gli altri, perché la tua reazione è così fredda? Sei al picco dello Xiantian, ma gli altri praticanti di arti marziali sono al del Nucleo, allo stadio del Re Demoniaco ed Elfico e, se la loro percezione è scarsa, allora perfino un praticante di arti marziali della Distruzione potrebbe esserti inferiore."


"Non c'è limite a questo mondo, c'è sempre qualcuno di più potente." Lin Ming scosse la testa. Aveva fatto molte esperienze durante la sua coltivazione. Sapeva molto bene di essere una rana in un pozzo, ma la più grande differenza che lo separava dalle altre rane era la sua consapevolezza di quanto era vasto il mondo esterno.


"Durante quella battaglia, ho avuto la sensazione che la mia determinazione fosse stata temprata, è diventata più forte."


Quando Lin Ming aveva rotto l'illusione, aveva sentito l'influsso della sua forza nella sua determinazione. Nonostante fosse già uscito dall'illusione, quella potenza era rimasta, era diventata parte permanente di lui.


"Naturalmente. Questo è il vantaggio terrificante della Strada dell'Imperatore: è in grado di temprare la tua volontà. Se puoi sopportarla allora puoi perfino formare il tuo spirito da battaglia!" Disse con entusiasmo Moguang:"Allora non sarai più debole nel tuo mondo, anzi, forse sarai perfino più potente che nel mondo reale!"
                                


                                



