---
title: Capitolo 617 – Una Luce Un Mondo
pubDate: 2025-12-15T08:37:10.245Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>64 Capitoli in coda, 0/5</em>
da editare
<em>-Schadenfreude</em>


"Sarò più potente nel mondo della volontà rispetto a quello della realtà?" Chiese sussultando lievemente Lin Ming. "Allora cosa succede se ucciderò gli altri nel mondo della volontà? O vengono influenzati in qualche altro modo?"


Moguang disse:"Se puoi distruggere completamente la volontà di qualcun altro allora morirà anche nel mondo reale!"


Lin Ming sentì un brivido quando sentì queste parole:"Ma sarei dovuto morire prima. Quell'ascia insanguinata mi aveva già tagliato a metà, ma non sono ancora morto."


Moguang ridacchiò:"Eheh, ti ho detto che morirai se la tua volontà sarà distrutta, non ti ho detto che saresti morto se il tuo corpo fosse stato tagliato a metà nel mondo della volontà. Distruggere la volontà di qualcuno non è così semplice come sembra."


"Capisco..." Lin Ming annuì. Era partito dal presupposto errato che essere tagliato a metà l'avrebbe ucciso, ma in realtà il mondo della volontà aveva delle leggi completamente diverse. Forse nel mondo della volontà essere tagliati a metà era come una ferita minore.


Moguang continuò:"Nel mondo della volontà, essere tagliati a metà, decapitati o anche schiacciati non ti ucciderà. Per questo ci sono molti praticanti di arti marziali che quando raggiungono un alto livello, terranno uno scontro nel mondo della volontà. Lì non è facile rimanere feriti. Ma naturalmente, in una battaglia all'ultimo sangue, si combina il potere del mondo della volontà e la propria forza. Questo è anche il modo in cui possono usare al massimo la loro potenza."


Ogni volta che Moguang menzionava i guerrieri di livello Imperatore e i talenti del continente Tianyan, di solito avrebbe aggiunto qualcosa di derisorio di fronte, come 'cosiddetto'. Ovviamente per lui questi guerrieri non erano nient'altro che servi di basso grado. Se fossero andati nel livello più alto del Regno Divino, Moguang non li avrebbe nemmeno considerati.


"Lottare nel mondo della volontà mostrerà solo quanto è forte la tua determinazione, la tua attuale forza combattiva è irrilevante! Nel mondo della volontà sei un dio. Puoi creare e diventare qualunque cosa tu voglia. Ad esempio, finché la tua volontà è sufficientemente forte, puoi creare un tesoro di grado Heaven, Saint, evocare una potente creatura, una bestia da contratto o, se la tua volontà è incredibile, puoi perfino formare una Bestia Divina. Finché la tua determinazione è sufficientemente forte, puoi spazzare via completamente tutti i tuoi avversari anche se sono molto più potenti di te in realtà."


Creare un tesoro di grado Saint? Creare una bestia da contratto o anche Divina? Lin Ming era scioccato:"Posso perfino creare una Bestia Divina? Avrebbe davvero il potere di una Bestia Divina però?"


"Nel mondo della volontà la Bestia Divina che creerai avrà davvero il potere di una Bestia Divina, ma questo è limitato solo al mondo della volontà. Come ho detto, in quel mondo sei un dio!"


"La volontà è un simbolo importante della forza di un praticante di arti marziali. Prima comprenderai uno spirito da battaglia, più avrai vantaggi in futuro. Questo perché uno spirito da battaglia, indipendentemente dalla tua percezione, opportunità, cuore delle arti marziali e fattori del genere spesso crescerà naturalmente insieme alla tua coltivazione. Lin Ming, questa Strada dell'Imperatore è la tua possibilità. Anche se la tua forza non crescerà qui, dovrai iniziare a formare le fondamenta del tuo spirito da battaglia. Quando raggiungerai un alto livello, la tua volontà, che essenzialmente è uno spirito da battaglia, rappresenterà una parte importante della tua forza. Non solo, a quel livello, sarà una parte integrante del tuo stile di combattimento. Le persone a quel livello rispetteranno anche un praticante di arti marziali con una volontà formidabile."


"Sì, ho capito." Lin Ming annuì. La stessa abilità spesso avrebbe avuto un valore diverso. Ad esempio, nel regno di Fortuna Celeste, anche se un signore e un mercante avevano la stessa quantità di ricchezze, la posizione di un signore sarebbe stata superiore a quella del secondo. Questo perché gestire un appezzamento di terreno era considerato più dignitoso, mentre essere un mercante era considerato un mestiere che apparteneva alle classi inferiori. In effetti, dopo che molti mercanti guadagnavano una fortuna, spesso avrebbero acquistato grandi proprietà e sarebbero diventate dei signori locali, anche se i profitti che derivavano da queste proprietà sarebbero stati di gran lunga inferiori.


"Lin Ming continua. Se puoi usare la Strada dell'Imperatore per temprare la tua volontà, allora avrà una grande influenza sulla tua crescita futura. Non perderti questa occasione!"


"Lo farò!"


Lin Ming era molto contento di aver incontrato Moguang nel Cubo Magico. Con la sua guida era molto più facile capire qual era il passo successivo da fare.


Altrimenti se fosse andato nella Strada dell'Imperatore e l'avesse usata per aumentare solo la sua forza, si sarebbe perso questa rara occasione.


Continuando lungo la Strada dell'Imperatore, apparirono delle luci di quasi Imperatori che bruciavano ancora più ardentemente di quella precedente.


Mentre Lin Ming avanzava, brillò una luce e ancora una volta il ragazzo entrò nel mondo della volontà.


"Ahahahah!"


Riecheggiò una risata tonante. Era una voce che proveniva dal mondo della volontà. Più potente sarebbe stata la determinazione, più fragorosa sarebbe stata la propria voce.


<em>Kacha!</em>


Un enorme tuono impattò sul terreno. Un barbaro con folti capelli rossi si precipitò verso Lin Ming stringendo un'alabarda.


"Concetto di Fulmine?"


Lin Ming fu sorpreso nello scoprire che anche nel mondo delle volontà c'erano manifestazioni di leggi.


Con il Concetto di Fulmine combinato con questa strana tecnica di alabarda, il potere d'attacco di questo guerriero quasi imperatore doveva essere potente, solo che era lento.


Era ovvio che la volontà di questo quasi Imperatore fosse molto lenta. Forse era stata erosa dal passare del tempo o forse la quantità di volontà della luce non era molto grande, altrimenti lo slancio di questo sarebbe stato molto più formidabile.


Lin Ming affrontò direttamente l'alabarda di questo combattente. Non schivò, attaccò solo con la sua lancia. Questo perché sapeva che con la sua attuale velocità, schivare era impossibile.


<em>Puff! Puff!</em>


Due schizzi di sangue iniziarono a piovere sul pavimento. Nel mondo della determinazione, essere infilzati provocava un dolore terrificante, come se la propria anima fosse stata a pezzi.


All'inizio Lin Ming non avrebbe potuto rivaleggiare con la volontà di un quasi Imperatore, tuttavia la forza dell'avversario non era in grado di rigenerarsi, ogni volta che consumava un po' di energia, sarebbe sparita, mentre quella di Lin Ming sarebbe cresciuta all'infinito.


Questo era il suo vantaggio più grande.


Dopo una battaglia violenta e straziante, Lin Ming riuscì a distruggere il barbaro quasi Imperatore.


<em>Ho!</em>


La luce corrispondente si estinse e Lin Ming fu respinto dal mondo della volontà.


"Posso comprendere molte cose dalle tecniche marziali di questi esperti!"


A parte la tempra della volontà, gli attacchi di questo quasi Imperatore avevano dato qualche ispirazione a Lin Ming.


Visto che la volontà che il quasi Imperatore aveva lasciato era già debole, i suoi attacchi e il suo potere offensivo era basso. In questo modo i misteri dietro questi colpi erano molto più evidenti e facili da capire.


"Se non sbaglio, allora la maggior parte dei giovani d'élite che entrano nella Strada dell'Imperatore probabilmente usano la maggior parte della loro energia per studiare le mosse dei loro avversari e i Concetti.


"Perfino Yan Chi e Maha, diavoli abili nell'uso della forza spirituale, probabilmente hanno provato a comprendere questi Concetti e queste mosse. Allo stesso tempo probabilmente stavano cercando di capire come catturare qualcuna di queste Volontà Imperiale per poterle usare. Ma non importa quante Volontà Imperiali catturano, alla fine non erano le loro, quindi non potevano crescere."


Le mosse e i Concetti di un quasi Imperatore e di un Imperatore senza dubbio erano preziose, ma in confronto alla tempra della volontà e alla formazione di uno spirito da battaglia erano molto meno importanti. Non erano paragonabili.


Tuttavia non si poteva biasimare la ristrettezza di vedute di Yan Chi e Maha. La loro determinazione era limitata, così le possibilità che formassero i loro spiriti da battaglia era un obbiettivo troppo irrealistico. Normalmente nel Sacro Continente dei Demoni, un praticante di arti marziali avrebbe formato il suo spirito da battaglia quando diventava un Imperatore Impareggiabile. Yan Chi e Maha erano solo al livello di un Re Demone ad una o due stelle.


Inoltre provenivano da Sect relativamente normali. Queste organizzazioni non avevano mai prodotto un guerriero di livello Imperatore, quindi le loro conoscenze e le loro eredità erano praticamente nulle. Yan Chi e Maha non sapevano come formare uno spirito da battaglia, né avrebbero capito l'importanza di farlo.


Lin Ming ricordò attentamente gli attacchi del supremo esperto e dopo aver ricevuto alcune ispirazioni, decise di andare verso la prossima luce.


In confronto alla fiamma precedente, era fin troppo brillante. Era estremamente radiosa e brillante, come un piccolo sole oscuro.


Lin Ming entrò in allerta. Guardò il bassorilievo sotto le luci e vide che in effetti questa era la volontà lasciata da un vero guerriero di livello Imperatore!


"Gu Xiao, demone gigante. È vissuta 6000 anni fa. Ha raggiunto il livello di un Imperatore Demoniaco a 109 anni d'età ed è morta a 130 anni. Quando è morta, la sua coltivazione era ad una stella." Le informazioni riguardo a Gu Xiao erano apparse nella mente di Lin Ming.


Senza dubbio se questa Gu Xiao era diventata un'Imperatore Demoniaco, allora era un grande talento. Tuttavia dopo esserlo divenuta, era finita per essere la più ordinaria di questo grado. Tutti quelli capaci di arrivare al livello Imperatore erano ottimi talenti. Voler spiccare tra questa folla di geni mostruosi era estremamente difficile!


Gu Xiao aveva raggiunto il livello di Imperatore Demoniaco a 109 anni, non era stato troppo presto. Anzi il suo talento era di molto inferiore a Xiao Yu e a Gu Yu. Quei due avevano guadagnato la gloria di essere diventati Grandi Asura. Se non fossero morti ad un'età così giovane, sicuramente sarebbero stati guerrieri capaci di combattere persone di grado superiore al loro anche dopo essere diventati Imperatori Impareggiabili.


Lin Ming fece un respiro profondo e si concentrò. Stava per affrontare un vero guerriero di livello Imperatore. Anche se era il più ordinario degli esperti di questo grado, era comunque un'esistenza impareggiabile per lui. Naturalmente avrebbe dovuto impegnarsi durante questa battaglia.


Una volta arrivato nel raggio d'azione delle luci di Gu Xiao, Lin Ming si sentì come se avesse attraversato una barriera dello spazio, arrivando in una dimensione completamente diversa.


Una luce un mondo. La volontà di un vero Imperatore era tale da poter manifestare un suo mondo.


Quando Lin Ming vi entrò, si sentì come un mortale svestito che era nel bel mezzo di una nevicata. Questo gelo agghiacciante penetrava fino al midollo.


Un denso intento omicida riempì l'aria. Con un fruscio, un enorme pitone apparì all'improvviso e si fece strada verso Lin Ming.


"Una trasformazione?"


Lin Ming ricordò che Moguang aveva detto che un praticante di arti marziali era una divinità nel suo mondo della volontà. Potevano trasformarsi per uccidere i loro nemici.


Molto probabilmente questo enorme serpente era la forma della Volontà Imperiale.


Questo pitone era lungo oltre cento piedi e il suo corpo era spesso come la vita di Lin Ming. Aprì le sue enormi fauci e diede un morso verso Lin Ming. La sua velocità era molto più rapida rispetto agli ultimi avversari che il ragazzo aveva affrontato!


Con la velocità di Lin Ming era impossibile schivare questo morso. Strinse i denti e sferrò un colpo nella bocca aperta del pitone!


Portando il Concetto di Fulmine, la Lancia della Cometa Viola fu come un lampo che colpì la mascella del pitone. Il sangue schizzò, ma al tempo stesso la creatura morse Lin Ming.


<em>Bang!</em>


La terra si spaccò mentre la testa del pitone precipitò verso il basso e Lin Ming veniva inghiottito nel suo stomaco.


"Lin Ming, non puoi affrontare questa Volontà dell'Imperatore. Ritirati immediatamente!" La voce di Moguang risuonò nella mente del ragazzo.
                                


                                



