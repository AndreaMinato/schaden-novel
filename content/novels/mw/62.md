---
weight: 620
title: Capitolo 62 - Valutazione Finale
pubDate: 2025-10-16T07:28:18.415Z
tags:
    - mw
---


<em>'Questa ferita è grave!'</em> Lin Ming roteò la 'Formula True Primal Chaos' per ridurre gli effetti della ferita, ma sanguinava ancora.


<em>'Sta sanguinando. La mia forza diminuirà lentamente... è impossibile fare una battaglia d'attrito. Se questo è il caso...'</em> Lo sguardo di Lin Ming divenne freddo e fissò il praticante di arti marziali agli inizi dell'Alterazione dei Muscoli e il Ragno del Dorso Cristallino. "Voi due, rischierò la vita per uccidervi. Userò la forza che mi rimane al meglio per ottenere una grande vittoria e cercare di alzare il più possibile il mio punteggio finale."


<em>'Lancia, vieni a me!'</em>


Mentre Lin Ming pensava a questo, la fila di armi che era scomparsa prima riapparve di fronte a lui. Una Lancia Possente apparì nella mano di Lin Ming.


<em>'Sembra che sia la Lancia Possente!'</em>


Era un'arma creata con potente acciaioscuro. Una lancia del genere sacrificava la sua elasticità per ottenere un devastante potere distruttivo!


La Lancia Possente era lunga otto piedi e la sua punta era ampia otto pollici. L'asta era spessa come un braccio e dato che era fatta di acciaioscuro, il suo peso raggiungeva i 580 jin. Con una sola spazzata, avrebbe fatto a pezzi perfino gli alberi.


La forza del braccio di Lin Ming raggiungeva i 3200 jin; questa lancia pesante era adatta a lui.


"Bella lancia!" Lin Ming sogghignò di gusto quando la vide. La strinse con forza tra le mani e spazzò attorno formando un grande arco. Un praticante di arti marziali agli inizi del Terzo Stadio, non avendo capito la situazione, sollevò una spada per bloccare il colpo, ma fu solo spazzato via all'indietro!


"Ahh!" Lin Ming gridò e il suo intero corpo emise un'aura imponente. Un'aura travolgente composta da Yang ricoprì l'area e offuscò il cielo con il suo intento omicida. Il gruppo degli oltre dieci nemici furono scioccati da questo urlo e rimasero così scossi che non osarono avanzare oltre.


Il pavimento sotto Lin Ming si frantumò mentre premette il terreno con il suo piede e sfrecciò in avanti come un lampo. Diresse la Lancia Possente di 580 jin verso il Ragno dal Dorso Cristallino.


"Hiss!" La creatura reagì e sputò della tela di ragno dritta verso il petto di Lin Ming. Questa seta poteva bloccare i movimenti di un essere umano ed era anche incredibilmente affilata! Poteva non sembrare una freccia, ma poteva trapassare il corpo di una persona!


Anche un maestro allo stadio dell'Alterazione dei Muscoli poteva solo schivare di fronte alla tela di questo ragno. ma facendo anche il Ragno dal Dorso Cristallino si sarebbe potuto ritirare, continuando ad attaccare a lungo raggio.


Lin Ming non schivò, affrontò l'attacco del ragno con la sua Lancia Possente! Quanto era sottile la tela? Colpirla con la punta della lancia sarebbe stato incredibilmente difficile!


Nonostante Lin Ming non si fosse allenato a tirare, aveva speso anni a disossare; aveva accumulato esperienza e precisione. Con solo queste aveva sconfitto i 'Nove Veri Cammini' di Wang Yanfeng con solo un pugno!


Ma che fosse un pugno, un coltello o una lancia da 580 jin, per lui non cambiava nulla!


"Rompiti per me!" Lin Ming gridò con rabbia. La Lancia Possente colpì il proiettile di tela. La seta del ragno era veloce come una freccia, ma il suo peso era equivalente a del cotone. La lancia da 580 jin contro il proiettile di tela era come un cavallo galoppante che investiva una mosca.


La lancia non rallentò minimamente mentre trapassò gli otto occhi del Ragno dal Dorso Cristallino!


La creatura non si aspettava che il suo attacco sarebbe stato bloccato da una lancia. In quel momento era vulnerabile!


La velocità non era un punto di forza del Ragno dal Dorso Cristallino. Contava di più sul suo corpo corazzato per tenere testa ai suoi nemici.


Ma anche così, come poteva bloccare i 580 jin della lancia combinati con la forza di Lin Ming?


"Pah!" L'arma perforò il cervello del Ragno dal Dorso Cristallino!


"Tsee Tsee Tsee!" Il ragno grande quanto una piccola mucca, fu inchiodato al terreno, le sue otto zampe si stavano ancora contorcendo. Una sola lancia aveva ucciso il nemico!


Uscì muco verde quando Lin Ming tirò fuori la sua lancia, il ragazzo si precipitò sull'altro praticante di arti marziali all'Alterazione dei Muscoli per ucciderlo. Tuttavia in quel momento Lin Ming sentì una strana sensazione, come se una vipera velenosa si stesse preparando ad assalirlo da dietro. Schivò a lato e un brillante bagliore elettrico si diffuse velocemente nella posizione in cui era appena stato.


<em>Tecnica Marziale?!</em>


Lin Ming si girò immediatamente. Dietro di lui c'era un uomo che portava una lunga spada e indossava un cappello a cono di bamboo.


"Picco dell'Alterazione dei Muscoli!"


Questo nemico era apparso subito dopo che aveva ucciso il Ragno dal Dorso Cristallino! Non solo la sua coltivazione aveva raggiunto l'apice dell'Alterazione dei Muscoli, poteva anche utilizzare delle tecniche marziali.


Vedendo un avversario del genere, il cuore di Lin Ming si riempì di orgoglio eroico.
Questa era la prima volta che combatteva contro un nemico al picco del Quarto Stadio!


...


"Non era ferito? Perché non ha ancora finito?"


"È troppo forte, è bruciata quasi la metà del terzo bastoncino di incenso! Dopo che è rimasto ferito, riesce a resistere ancora!"


"Sono rimaste solo altre sei persone. Il risultato dell'ultima persona era alla 139esima posizione. È incredibile che abbia continuato fino ad ora!"
La maggior parte degli astanti non voleva che gli altri avessero successo.


"Questo Lin Ming è già stato ferito. È normale che calino le sue capacità combattive. Anche se è riuscito a rimanere lì per testardaggine, non si sa quanti punti abbia ottenuto."


Mentre queste persone parlavano, due sull'altare tossirono, parevano gravemente feriti. Non riuscirono a resistere ancora e furono sbalzati via dall'altare. Uno di loro era Lin Ming.


Lin Ming era pallido e il suo respiro era affannato. La sua prestazione questa volta non era stata perfetta, altrimenti sarebbe riuscito ad avanzare di più livelli. Ma non gli importava. All'ultimo era riuscito a brandire la lancia e ad uccidere i suoi nemici, inclusi due all'Alterazione dei Muscoli. Aveva ricevuto immensi benefici da questa violenta battaglia.


"Finalmente Lin Ming è uscito. Ci ha messo due bastoncini e mezzo di incenso di tempo; non è troppo strano."


"Mmmh. Sembra che riuscirà ad entrare tra i primi 150. La Pillola del Midollo Draconico Oro-cremisi e la Pillola Serpe Oro-cremisi sono davvero medicine meravigliose. Questo ragazzo era allo stesso livello di Wang Yanfeng qualche giorno fa, ma ora con quelle due pillole è arrivato fino a questo punto, wow, sarebbe grandioso se potessi mangiarle anche io." Disse qualcuno nella folla. Molti erano invidiosi e non riuscivano ad accettare il successo di Lin Ming.


In quel momento la Pietra di Valutazione emise un bagliore. La prima luce fu la persona che era stata espulsa dalla formazione insieme a Lin Ming. Il suo nome apparì alla 136esima posizione.
Dopo che il giovane vide questo risultato divenne estatico. Aveva solo 17 anni e si era allenato per due anni e mezzo al Palazzo delle Sette Arti. Era piuttosto bravo.


Poi il nome di Lin Ming lampeggiò, scomparve improvvisamente dalla 210esima posizione. Più di cento paia di occhi stavano fissando la tavola per vedere il risultato.


La Pietra di Valutazione aveva ventitré file. Ogni fila aveva dieci nomi. La maggior parte delle persone stava guardando la quindicesima fila, visto che erano le posizioni che variavano dalla 140esima alla 150esima, il nome di Lin Ming probabilmente sarebbe apparso lì.


Tuttavia quella parte non cambiò minimamente.


"Mmmh?"


Era troppo tardi per rimanere sorpresi. La 13esima fila della classifica stava già tremando. La 125esima e la 126esima posizione furono separate da una forza invisibile, incredibilmente tra di esse apparvero i due caratteri di Lin Ming (林铭).


Lin Ming. 126esima posizione!!
                                


                                



