---
title: Capitolo 622 – []
pubDate: 2025-12-15T08:37:10.246Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>59 Capitoli in coda, 0/5</em>
da editare
<em>-Schadenfreude</em>


"Questa è la 21esima targa. Sono rimasto qui per un intero mese e 10 giorni e sono riuscito a superarla appena..."


Ripensando agli ultimi 40 giorni, Duanmu Qun sentì un po' di paura. Queste targhe di pietra non erano semplici come sembravano. Una volta che qualcuno le toccava con la percezione, bisognava sopportare il terrificante impatto della forza che proveniva da queste tavole di pietra. Figuriamoci comprendere i misteri all'interno, potevano rimanere gravemente feriti mentre percepivano queste tavole di pietra!


Delle ultime venti targhe che aveva superato, la pressione sarebbe aumentata ogni volta. Le prime non erano state nulla e le aveva superate facilmente. Le ultime dieci erano state molto più difficili, ma Duanmu Qun era riuscito ad affrontarle a stento.


La 21esima era stata davvero spaventosa. Duanmu Qun aveva trascorso 40 giorni solo su questa targa.


Persistendo finché non aveva rotto quest'ultima tavola di pietra era già il suo limite.


Mentre guardava le targhe di fronte a lui, Duanmu Qun poté solo sospirare con frustrazione. Era un divario troppo vasto!


Solo la 21esima tavola di pietra gli aveva fatto esaurire ogni briciolo di energia. Si poteva immaginare quanto sarebbero state ardue quelle dopo.


In realtà non sapeva nemmeno il loro numero.


La Strada dell'Imperatore. Dopo averla completata si sarebbe diventati Imperatori Impareggiabili.


Questa non era davvero una menzogna!


Inoltre quei guerrieri di livello Imperatore che uscivano dalla Strada dell'Imperatore non sarebbero stati affatto ordinari, erano esistenza che guardavano dall'alto il mondo con la loro potenza al pinnacolo del continente!


"Non c'è limite a questo mondo; non importa quanto sei forte, c'è sempre qualcuno più abile. Pensavo che il mio talento superasse di gran lunga quello di ogni altro eroe della Steppa del Massacro, eppure non avrei mai pensato che sarei stato messo sotto pressione da un mero Lin Ming. Se venissi paragonato a quei talenti dei tempi antichi, sarei stato ancora più patetico!" Duanmu Qun scosse la testa con amarezza. Questa Strada dell'Imperatore molto probabilmente era stata costruita per quei giovani talenti dei tempi antichi per ottenere esperienza. Ciò che aveva visto era solo la punta dell'iceberg, eppure aveva raggiunto il suo limite. Quanto doveva essere forte un giovane d'élite dei tempi antichi?


"Dovrei andare ora. dopo essere stato nella Strada dell'Imperatore per 160 giorni, dovrei aver aumentato di molto la mia forza. Mi chiedo che risultato abbia ottenuto Lin Ming invece?"


A parte Lin Ming, Duanmu Qun era riconosciuto come il talento numero uno della Steppa del massacro. Proveniva da un Sect quasi al sesto livello, la Terra Sacra del Legno Divino. Era un elfo e la sua comprensione delle leggi aveva raggiunto un livello altissimo. La sua percezione era mostruosa e, alla sua giovane età, aveva studiato già a fondo i metodi di coltivazione principale della sua Terra Sacra.


Gli elfi avevano una compatibilità superiore con le leggi rispetto agli umani e, grazie anche agli insegnamenti di un Imperatore Elfico tre stelle, il Sommo Anziano della Terra Sacra del Legno Divino, i risultati di Duanmu Qun nei Concetti di Spazio e Tempo erano davvero ottimi. Aveva anche raggiunto un livello soddisfacente per quanto riguardava i Concetti di Acqua e Legno. Era sicuro che non sarebbe stato inferiore a nessuno riguardo alla comprensione dei Concetti.


Duanmu Qun pensava che, anche se il suo talento fosse inferiore a Lin Ming, non era necessariamente più debole di lui. Dopotutto era un po' più grande.


Inoltre, ignorando gli altri aspetti del talento, solo in termini di comprensione delle Leggi, Duanmu Qun pensava di essere superiore a Lin Ming.


E in questa Strada dell'Imperatore si metteva alla prova specificatamente la percezione e la comprensione delle Leggi. Più potente si era sotto questi aspetti e più verità e misteri si potevano comprendere.


Perfino con il suo livello di comprensione, Duanmu Qun aveva già esaurito tutte le sue forze con la ventunesima tavola di pietra. Voleva davvero sapere fin dove era arrivato Lin Ming.


<em>'Mi chiedo quale targa sia riuscito a raggiungere. Se non hai raggiunto la ventesima, allora mi deluderesti davvero... dopo che uscirai dalla Pagoda Celeste, non vedo l'ora di lottare contro di te!'</em> Pensò Duanmu Qun, i suoi occhi brillavano di spirito combattivo.


Una persona normale avrebbe pensato che fosse una disgrazia nascere nella stessa era di un genio mostruoso, ma Duanmu Qun sembrava avere un parere diverso. Se fosse rimasto solo al picco delle arti marziali accompagnato solo dalla solitudine, allora sarebbe stato uno spreco per il suo potenziale. D'altra parte, se avesse avuto un rivale entrambi avrebbero potuto provare a superare l'altro e potevano fare entrambi grandi progressi.


Questa era la sicurezza che apparteneva ad un vero talento.


Alla fine Duanmu Qun se ne andò dalla Strada dell'Imperatore dopo essere rimasto per 161 giorni!


La sua uscita causò grande trambusto nella Pagoda della Nuvola. Perfino le Pagode Celesti vicine furono informate di questa notizia.


Circolò una diceria di come, dopo che era uscito dalla Strada dell'Imperatore, ogni azione di Duanmu Qun avrebbe fatto agitare il potere dello spazio attorno a lui.


Questo era un risultato incredibile che sarebbe stato causato da una comprensione delle leggi che aveva raggiunto un livello terrificante. Duanmu Qun era ben lontano dal raggiungere questo stadio, ma era comunque sufficiente a spaventare tutti.


L'attuale Duanmu Qun emanava un'atmosfera misteriosa.


A quel punto, solo Lin Ming non era ancora uscito tra tutti i geni che erano entrati nella Strada dell'Imperatore. Questo fece incuriosire tutti quanti riguardo ai progressi che il ragazzo avrebbe fatto.


.....


Nel mondo della volontà, brillò una fiamma accecante. Lin Ming era diventato una cosa sola con la sua lancia, fu come una meteora che attraversò il corpo della volontà di un guerriero Imperatore.


<em>Bang!</em>


Il nemico fu ridotto a pezzi diventando innumerevoli scie di luce che fluirono lentamente nel corpo di Lin Ming. Il ragazzo si sentì avvolgere da una sensazione rinfrescante come una brezza primaverile.


"Sono rimasto nella Strada dell'Imperatore per cinque mesi e finalmente sono riuscito ad adattarmi alal soppressione dell'intento marziale del Grande Imperatore!"


Lin Ming si ritirò dal mondo della volontà e inghiottì una pillola rigenerante.


Ormai aveva finito tutte le pillole di massimo livello. Ora non appena si ritirava dal mondo della volontà avrebbe potuto assumere solo pillole di medio e alto livello per revitalizzare la sua anima. Fortunatamente ogni volta che distruggeva l'incarnazione della volontà di un combattente Imperatore, un po' della loro volontà sarebbe fluita in lui, il potere puro degli spiriti era in grado di riparare i danni fatti all'incarnazione della sua volontà. Altrimenti gli scontri avrebbero già lasciato delle ferite nascoste nel mare spirituale di Lin Ming.


Guardando le luci interminabili che si estendevano in lontananza, Lin Ming tirò fuori un Cristallo di Sangue di Massima qualità e iniziò di nuovo a meditare.


Aveva trascorso tutto questo tempo a combattere.


Aveva sopportato il dolore straziante provocato dagli attacchi al suo corpo nel mondo della volontà. Questa sorta di dolore straziante era ancora più devastante di quello fisico, per non parlare di come aveva dovuto sopportarlo per cinque mesi.


"In questi ultimi giorni non sono ancora riuscito a formare il mio spirito da battaglia, ma visto che sto usando così tanti Cristalli di Sangue di massima qualità, la mia coltivazione è arrivata ad un passo dal del Nucleo."


Visto che la sua coltivazione era molto solida, non avrebbe avuto quasi alcun ostacolo per arrivare al del Nucleo. Inoltre i Cristalli di Sangue di massima qualità in origine erano eccellenti per avanzare di stadio, quindi la sua coltivazione stava aumentando in continuazione durante questo periodo.


Per quanto riguarda il suo spirito da battaglia, non ne aveva ancora formato uno, ma Lin Ming poteva sentire una nebbia fioca e confusa che si radunava sopra il suo mare spirituale. Era pura forza di volontà. Ogni volta che la sua volontà aumentava, la foschia sarebbe diventata più ricca e densa.


Dopo altri quaranta giorni circa, Lin Ming era rimasto nella Strada dell'Imperatore per 200 giorni interi.


Durante questo periodo, la pressione del campo di forza del Grande Imperatore diventava sempre più pesante, ma la crescita della volontà di Lin Ming era ancora più rapida. Questo gli aveva permesso di adattarsi all'enorme pressione nel mondo della volontà.


La nebbia nel suo mare spirituale stava diventando sempre più densa al punto da condensarsi.


<em>Cha!</em>


Un tuono risuonò nel mondo della volontà distruggendo completamente la Volontà dell'Imperatore e riducendola a puro potere spirituale.


"Finalmente ho sconfitto un guerriero di livello Imperatore a tre stelle..."


Lin Ming cadde in ginocchio e usò la Lancia della Cometa Viola per sorreggersi. Non c'era una parte del suo corpo che non fosse rovinata. La sua spalla sinistra era quasi completamente maciullata, il suo petto era macchiato di rosso e schizzava sangue mentre i suoi organi interni erano nel caos.


Se questo fosse il mondo reale, avrebbe perso da tempo la sua forza combattiva.


Lin Ming si era battuto con questa incarnazione della volontà da dieci giorni e oggi finalmente l'aveva sconfitta.


Una pura energia fluì nel suo corpo rigenerandolo velocemente. Questo tipo di recupero gli portava una sensazione meravigliosa. Il potere puro dello spirito era come una pioggerella che cadeva su di lui rendendolo contento.


Lin Ming rimase immerso in questa sensazione confortevole per un po' di tempo. All'improvviso sentì un dolore alla fronte, come se tutta la forza del suo corpo si stesse precipitando verso un solo punto, pareva potersi scatenare in ogni momento!


"Mmh... questo è..."


Lin Ming aprì gli occhi. Fu sorpreso nello scoprire che la nebbia nera che galleggiava sopra il suo mare spirituale si era contratta all'improvvisa!


"Che sia..." Lin Ming pensò all'improvviso ad una possibilità, un lieve senso di incredulità riempiva il suo animo.


"Ahahah! Ragazzo, congratulazioni! Ci sei riuscito!" La voce briosa di Moguang risuonò nella sua mente.


"Spirito da battaglia? È davvero uno spirito da battaglia?" Lin Ming era estatico. Fissò ad occhi spalancati i cambiamenti sorprendenti che stavano avvenendo nella nebbia densa del suo mare spirituale. Tra questi cambiamenti, Lin Ming sentì un lieve dolore. Comunque questa sensazione lo rese solo inspiegabilmente entusiasta.


Non c'era nulla di impossibile per le persone che erano disposte ad impegnarsi a sufficienza. Lin Ming aveva trascorso quasi sette mesi, sopportando un enorme dolore per temprare costantemente la sua volontà e creare il suo spirito da battaglia. E oggi finalmente ci era riuscito!


Per farlo aveva rinunciato alla possibilità di fare progressi veloci nella sua coltivazione e non aveva esitato a rinunciare a percepire i misteri delle tavole di pietra. Ora Lin Ming sentì che era valsa la pena di fare tutti questi sacrifici mentre vedeva lo spirito da battaglia formarsi di fronte ai suoi occhi!


Parte del motivo per cui Lin Ming poteva formare il suo spirito da battaglia era stato il suo impegno, ma principalmente era stato grazie alla sua determinazione incredibilmente ferma e alla sua mentalità.


Il suo cuore delle arti marziali era sempre stato estremamente saldo e imperturbabile. Inoltre dato che aveva inghiottito frammenti dell'anima dal Cubo Magico e aveva anche coltivato la 'Tattica dell'Anima Tirannica', non solo la sua determinazione si era rafforzata, ma dopo aver ottenuto l'intento marziale Samsara, aveva ottenuto un aumento qualitativo.


In termini di forza di volontà, non esisteva alcun praticante di arti marziali al suo stesso livello che potesse rivaleggiare con Lin Ming. Allo stesso modo, gli attacchi dell'anima non erano nient'altro che uno scherzo per lui.


Se non avesse avuto un tale talento in quanto a volontà, allora questo processo di tempra sarebbe stato inutile. Anzi, esaurire costantemente il potere della sua volontà avrebbe fatto solo danni.


"Questo è... uno spirito da battaglia?"


Mentre guardava il cielo sopra il suo mare spirituale, Lin Ming poteva vedere che Lin Ming nebbia sembrava essere diventata più pallida e al centro di essa c'era una vaga piccola lancia azzurra; sembrava irreale e illusoria.
Era sottile come una bacchetta ed era lunga solo mezzo piede. La punta era delle dimensioni di una nocca e l'asta era azzurra e brillava di luce fredda.


"Questo è il mio spirito da battaglia?"


Questa era la prima volta che ne vedeva uno. I ricordi che aveva assorbito erano molto vaghi per quanto riguarda gli spiriti da battaglia. Non sapeva nemmeno quale fosse il loro aspetto.


Moguang ridacchiò:"Eheh, esatto. Ogni spirito da battaglia aveva una forma diversa. Alcuni hanno la forma della propria arma preferita, ad esempio lance, sciabole e spade. Alcuni hanno anche spiriti da battaglia che sembrano elementi, come fuoco, cristalli di ghiaccio, fulmini e altro ancora. Altri sono anche specializzati e sembrano bestie, piante, fornaci e altro ancora. Prenditi cura del tuo spirito da battaglia e crescilo bene! È come un bambino ora, ma anche così è estremamente terrificante!"


"Sei davvero anormale! Hai formato il tuo spirito da battaglia e non hai ancora raggiunto il del Nucleo. Non ho idea di quanto sarai terrificante quando il tuo spirito da battaglia crescerà!"



