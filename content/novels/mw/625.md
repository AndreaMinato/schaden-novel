---
weight: 6250
title: Capitolo 625 – Un raduno di élite
pubDate: 2025-12-15T08:37:10.246Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>56 Capitoli in coda, 0/5</em>
da editare
<em>-Schadenfreude</em>


Il Maestro della Pagoda di Polari condusse tutti in avanti. Il quinto piano non era alto quanto i primi quattro piani, era alto solo diverse centinaia di piedi. Mentre stava avanzando, il gruppo rimase in silenzio.
Tuttavia sembrava esserci un senso di soffocamento nell'aria che costringeva i praticanti di arti marziali presenti ad evocare la loro energia per resistere a questa pressione.


Era il campo di forza demoniaco.


Non era come quello Asura o del Grande Imperatore, ma una fusione di due tipi.


<em>Sha sha sha sha...</em>


I passi della folla riecheggiarono nello spazio desolato. Quando arrivarono alla fine del corridoio buio, Lin Ming vide che da entrambi i lati c'erano delle lampade. Erano simili alle luci delle volontà della Strada dell'Imperatore, tuttavia si erano spente da tempo e non c'era altro che uno spesso strato di polvere.


Dopo un'altra mezz'ora di camminata, il capo della Pagoda di Polari finalmente si fermò. Di fronte a lui c'era un grande cancello con due porte. Era alto cento piedi e le antiche porte avevano dei motivi mistici e criptici che circondavano il centro della porta; erano incisioni di demoni a dodici ali. L'incisione del demone li fissava con occhi vacui, le sue dodici ali erano spiegate, riempiendo lo spazio attorno con una sensazione di oppressione e mistero.


"Ci siamo. Questa è l'entrata."


Il Maestro della Pagoda di Polaris afferrò la maniglia della porta e disse:"Volare nella Pagoda del Cielo e proibito e l'Antico Abisso Demoniaco non è diverso. È localizzato a 100.000 piedi di profondità sotto di noi. Se volare è impossibile, allora non si può nemmeno scendere, ma... ci sono alcuni posti che sono eccezioni, come... qui!"


Mentre parlava, il maestro della Pagoda del Cielo aprì all'improvviso le porte. Lin Ming sussultò quando vide cosa c'era oltre. Dietro queste porte c'era un cielo notturno vasto e sconfinato, le stelle lucenti brillavano ovunque. Era impossibile capire se fossero vere o se facessero parte di una formazione llusoria.


"Entrate. Questo è il solo canale per volare nell'Antico Abisso Demoniaco. I canali delle dodici Pagode del Cielo sono connesse insieme. Volare verso il fondo condurrà alla vera entrata dell'Antico Abisso Demoniaco."


Dopo che finì di parlare, il capo della Pagoda del Cielo prese l'iniziativa e volò verso il cielo stellato, la sua figura scomparì all'istante. Presto fu seguito dal Grande Lord Chi Yan e Shengong...


Lin Ming fu il quinto a saltare. Dopo essere entrato in questo cielo sconfinato, all'improvviso sentì una ricchissima energia infernale precipitarsi verso di lui.


Mentre scendeva, la temperatura attorno divenne sempre più bassa e l'energia infernale si addensò sempre di più.


Lin Ming non usò la vera essenza per volare, lasciò che la forza di gravità lo trascinasse giù. La sua velocità arrivò velocemente a centinaia di piedi al secondo e mentre l'aria fischiava per le sue orecchie, l'energia infernale stava diventando così intensa al punto da condensarsi.


L'Antico Abisso Demoniaco era ad oltre 100.000 piedi di profondità. Inoltre la Pagoda del Cielo in origine era a 60.000-70.000 piedi al di sopra del terreno. Questo significava che la discesa era di quasi 200.000 piedi o anche più di 100 chilometri.


Questo era un numero sconvolgente. Dopo essere caduto per molto tempo, Lin Ming sentì i Grandi Lord davanti a lui che iniziavano a rallentare. Li seguì usando il Concetto di Vento per decelerare.


A questa profondità l'aria fredda sembrava trapassare il midollo. Ad ogni respiro, si sarebbero formati cristalli di ghiaccio. Se un mortale fosse entrato in questo ambiente, sarebbe congelato a morte immediatamente.


Più andavano in basso e più diventava freddo.


In questo momento il capo della Pagoda del Cielo si fermò a mezz'aria e iniziò a muoversi in una direzione diversa. Tutti si girarono per seguirlo.


Lin Ming volò agilmente. Lo spazio attorno a lui era nell'oscurità più totale senza il minimo suono, non c'era nient'altro che un silenzio assoluto.


Alzando la testa per guardare il cielo, poteva vedere le stelle. Era davvero incredibile che ci fosse un cielo stellato così vasto sottoterra, eppure era impossibile capire se fosse vero o se fosse un'illusione.


Il maestro della Pagoda del Cielo non fu veloce. In un'ora circa caddero in mezzo ad uno spazio vuoto. In quest'area aperta si era radunato un grande numero di persone, tutte stavano intenzionalmente o meno rilasciando un'aura terrificante. Senza dubbio erano tutti i grandi maestri delle Pagode Celesti, sia Grandi Lord che demoni sette stelle.


La maggior parte dei presenti erano Grandi Lord con una piccola quantità di demoni sette stelle. Tra questi, erano tutti tra i migliori in classifica nelle loro rispettive Pagode del Cielo.


Se questo fosse stato un normale viaggio nell'Antico Abisso Demoniaco, non ci sarebbero stati così tanti maestri radunati insieme, ma stavolta c'era stata l'eruzione nell'Antico Abisso Demoniaco, così la situazione era cambiata completamente. Perfino i maestri delle varie Pagode Celesti non si sarebbero persi questa occasione.


Per ottenere grandi opportunità bisognava correre grandi rischi.


"Lin Ming, di fronte a noi ci sono i membri delle Pagode della Nuvola e dell'Argento Blu. Entrambe sono Pagode Celesti più potenti della nostra. La nostra forza totale potrebbe classificarsi ottava o nona tra le dodici Pagoda del Cielo. Per quanto riguarda quella della Nuvola, è la migliore, mentre quella dell'Argento Blu può arrivare tra i primi cinque."


Mentre Lin Ming atterrava, sentì la trasmissione di vera essenza del Grande Lord di Sangue di Fuoco. Dopo che era stato controllato dal maestro di Polaris, era diventato completamente leale e devoto. Il Grande Lord Sangue di Fuoco considerava Lin Ming un 'compagno' di cui potersi fidare.


"Capisco. Tra di loro ci sono persone ancora più forti del fratello Sangue di Fuoco?" Chiese con noncuranza Lin Ming. Durante questo viaggio nell'Antico Abisso Demoniaco, tutti potevano diventare nemici. Era necessario sapere il più possibile riguardo ai potenziali avversari.


"Naturalmente. Quei due tipi della Pagoda della Nuvola, il Demone della Nuvola e Nuvola Nascosta, sono entrambi più potenti di me, ma potrebbero non esserci così tante persone simili a me. Inoltre Duanmu Qun della Pagoda della Nuvola non è un Grande Lord, ma la sua forza è più terrificante della maggior parte dei Grandi Lord. Proviene da una grande Terra Sacra. Prima di entrare nella Strada dell'Imperatore, la sua forza superava Feng Shen di un grande margine. Ora che è rientrato nella Strada dell'Imperatore temo che la sua forza potrebbe non essere inferiore alla mia!"


Lin Ming aveva già saputo del nome di Duanmu Qun. Data la descrizione del Grande Lord Sangue di Fuoco, Lin Ming non poté trattenersi dal gettare un'occhiata verso Duanmu Qun. Era una persona snella dall'aspetto bellissimo. Sembrava emanare un'energia vivace e briosa come un vento di primavera. Il suo viso sembrava fatto di giada, il suo temperamento, l'aspetto, la forza, ogni sua caratteristica sembrava perfetta.


Mentre Lin Ming lo guardava, Duanmu Qun sembrò percepire qualcosa. Si girò verso Lin Ming e sorrise lievemente.


Lin Ming annuì rispettosamente in risposta.


Durante questo scambio, molti alla fine notarono il ragazzo.


Lin Ming era un umano. In questa folla di demoni giganti, elfi, barbari e diavoli, un essere umano era davvero appariscente. Data la sua età e la sua coltivazione era diventato ben conosciuto.


Il ragazzo era riuscito a rimanere nella Gabbia del Re per 108 interi giorni. Solo per questo era diventato famoso per tutta la Steppa del massacro.


"È Lin Ming?"


"Sì, dovrebbe essere così."


"Non è avanzato al del Nucleo. Che strano..."


Per un talento di livello Imperatore, passare al del Nucleo sarebbe stata solo una questione di uno o due anni. Lin Ming era rimasto nella Strada dell'Imperatore, eppure era salito solo di mezzo grado. Niente di tutto questo aveva senso.


"Eheh, mettiamolo alla prova." Un diavolo iniziò ad avvicinarsi a Lin Ming mentre parlava. Era il Grande Lord Cenere Nera della Pagoda della Nuvola. Mentre si muoveva, si stava preparando ad usare la sua aura per mettere alle strette Lin Ming e costringerlo a rivelare le sue vere abilità.


"Non causare guai!" Il Grande Lord della Nuvola bloccò Cenere Nera accigliandosi:"Cenere Nera, cosa stai facendo? Una volta che entrerai nell'Antico Abisso Demoniaco, tutti saranno tuoi nemici. Se offendi qualcuno prima ancora di entrare, potresti trovarti circondato da nemici da ogni parte pronti ad approfittarsi di te quando sarai in difficoltà. Anche se Lin Ming non è avanzato di livello, non è comunque qualcuno che puoi maltrattare facilmente!"


Il Grande Lord Nuvola Demoniaca aveva un prestigio incredibile nella sua Pagoda, Cenere Nera fu costretto a rinunciare alle sue buffonate, ma lo faceva con riluttanza. La Pagoda della Nuvola era la numero uno tra tutte le dodici pagode. Pensava sempre che Demone della Nuvola fosse fin troppo cauto.


Mentre il tempo passava, iniziarono ad arrivare praticanti di arti marziali di altre Pagode Celesti. Erano la Pagoda dell'Arcobaleno, della Pietra Bianca, della Grande Ascia e, insieme alla Pagoda dell'Argento Blu, c'erano anche quella della Nuvola e di Polaris. Queste sei Pagode Celesti erano vicine l'una all'altra, così si erano radunati nella punta meridionale dell'Antico Abisso Demoniaco. Le altre sei erano andate in quella settentrionale. Queste dodici Pagode Celesti formavano un cerchio e l'Antico Abisso Demoniaco era al centro.


Dopo che tutti i membri dei gruppi delle Pagode Celesti erano arrivati, un vecchio vestito di nero si alzò e disse:"Ora annuncerò le regole all'interno dell'Antico Abisso Demoniaco.


L'improvvisa comparsa di questo vecchio attirò l'attenzione di Lin Ming. La coltivazione di questo vecchio era di un Re Demoniaco tre stelle, l'equivalente di un guerriero agli stadi avanzati del del Nucleo e forse appena un po' più abile.


Nella Steppa del Massacro non c'era quasi nessuno con una coltivazione nello stadio della Distruzione. Questo perché una volta arrivati a quel livello, potevano cadere a causa della maledizione mistica che proveniva dalle profondità della Steppa del Massacro. Più alto era lo stadio della Distruzione, più alte erano le possibilità di essere maledetti.
"Sono il supervisore del Divino Tempio del Massacro. Sono responsabile dell'apertura dell'Antico Abisso Demoniaco per questa volta. Nonostante la maggior parte delle persone qui è familiare con le regole, le ripeterò di nuovo."


"La zona entro mille chilometri dal confine dell'Antico Abisso Demoniaco sono una zona inaccessibile, chiunque ci entri, morirà. Inoltre dai 1.000 alle 10.000 chilometri attorno all'Antico Abisso Demoniaco, nonostante le opportunità fortunate abbondino, ci sono pericoli fatali. Ciò che troverete dipenderà dalla vostra fortuna. Più vi inoltrerete avanti e più avrete la possibilità di ottenere una grande opportunità. In teoria dovrebbe essere proibito uccidere, ma ci saranno sempre individui privi di scrupoli e pericolosi. Se qualcuno andasse incontro ad una situazione del genere, allora uccidere per difendersi è ragionevole..."


Mentre il vecchio parlava, Lin Ming rimase senza parole. Qualsiasi difesa era ragionevole? Erano belle parole, ma in realtà ci sarebbero stati sempre dei massacri. Se un praticante di arti marziali fosse morto nell'Antico Abisso Demoniaco, sarebbe stato impossibile determinare le cause del decesso.


"Tuttavia... dovreste ricordarvi di un punto. Se uccidete gli altri, potrete comunque ottenere la loro energia infernale per accrescere il vostro Tatuaggio Demoniaco. Secondo le regole delle Pagode del Cielo, gli stadi intermedi del demone a dieci ali è il limite. Se lo superate, allora non avrò altra scelta se non usare certi metodi per disperdere parte della vostra energia infernale dal vostro corpo. Questi metodi non causeranno alcun danno permanente, ma vi chiedo di tenerlo comunque a mente."


Mentre il vecchio parlava, Lin Ming capì.


Allora era così...


Si era sempre chiesto perché così tanti Grandi Lord avevano Tatuaggi Demoniaci negli stadi intermedi delle dieci ali. Prima aveva pensato che fosse strano. Normalmente, dopo che un praticante di arti marziali diventava un Grande Lord, non avrebbe più partecipato a scontri all'ultimo sangue nella Steppa del Massacro, quindi da dove veniva la loro energia infernale?


Per passare dagli stadi iniziali a quelli intermedi delle dieci ali era necessaria molta energia infernale. Era come uccidere due o tre Grandi Lord. Se qualcuno avesse ucciso demoni a otto ali, allora l'energia infernale del tatuaggio non sarebbe cresciuta di molto.


Detto questo, un demone a otto ali non era un dilettante qualunque che poteva essere ucciso facilmente.
                                


                                



