---
title: Capitolo 626 – La Porta nello Spazio
pubDate: 2025-12-15T08:37:10.247Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>55 Capitoli in coda, 0/5</em>
da editare
<em>-Schadenfreude</em>


<em>'Questi Tatuaggi Demoniaci negli stadi intermedi delle dieci ali sono stati condensati nell'Antico Abisso Demoniaco... ma il maestro della Pagoda del Cielo ha già un Tatuaggio Demoniaco al picco delle dieci ali. Come mai il vecchio non ha disperso ancora la sua energia infernale?'</em>


Lin Ming aveva capito che l'identità del maestro della Pagoda del Cielo non era così semplice come credeva.


Mentre stava pensando questo, la voce del capo dei Grandi Lord risuonò all'improvviso nella sua mente:"Questa volta entrerai nella periferia a 1200 chilometri per cercare opportunità fortunate per me. Capito?"


<em>'Entrare nell'area a 1200 chilometri per cercare opportunità fortunate per te?'</em>


Era una zona dove le possibilità di morire erano estremamente alte. Dopo essere entrati si doveva rischiare la vita e combattere disperatamente per sopravvivere, eppure questo tipo voleva che lottasse per lui? Lin Ming sogghignò. Iniziò ad accettare:"Capisco, ma... a 1200 chilometri ci sono molti pericoli. Mi chiedo se il capo della Pagoda del Cielo abbia una mappa o qualcosa di simile così che non entri in una zona pericolosa per errore."


Sentendo questa domanda, il capo della Pagoda del Cielo esitò. Le dodici Pagode Celesti avevano molte mappe dell'Antico Abisso Demoniaco, ma in realtà la maggior parte di esse aveva problemi e omissioni. Dopotutto ogni volta che l'Antico Abisso Demoniaco eruttava ci sarebbero stati grandi cambiamenti riguardo le posizioni e i generi di pericoli che ci sarebbero stati.


Tuttavia il capo della Pagoda del Cielo aveva una mappa relativamente accurata. Era stata create dopo molti anni e il sacrificio di innumerevoli vite; era estremamente preziosa.


Il motivo per cui il capo della Pagoda del Cielo poteva ottenere questa mappa era perché suo padre era il governatore della Steppa del massacro e il solo demone a dodici ali.


C'erano solo poche copie di questa mappa.Non intendeva darla a Lin Ming perché temeva che il giovane sarebbe morto all'interno dell'Antico Abisso Demoniaco rischiando che degli estranei ottenessero la mappa.


Se quei discendenti della Terra Sacra avessero ottenuto questa mappa, allora sarebbe stato molto più facile per loro trovare ed ottenere risorse dall'Antico Abisso Demoniaco in futuro. Il capo della Pagoda del Cielo non desiderava che accadesse una cosa simile.


Dopo una breve esitazione, disse:"Ho davvero una copia di una mappa del genere, ma devi tenerla segreta. Se incontrerai un pericolo fatale nell'Antico Abisso Demoniaco e sarai sull'orlo della morte, prima dovrai distruggere questa mappa. Sono stato chiaro?"


"Ho capito." Disse impassibile Lin Ming. Questo capo della Pagoda del Cielo si affidava sul suo sigillo dello schiavo che credeva di aver impiantato nel giovane e non provò nemmeno ad abbellire le sue parole. Gli aveva detto direttamente di distruggere la mappa prima di morire.


Il capo della Pagoda di Polaris toccò il palmo di Lin Ming e, con un cenno, inserì una tavoletta di giada nel suo anello spirituale.


Dopo averlo scorto velocemente, Lin Ming capì che era davvero una mappa dell'Antico Abisso Demoniaco.


"Se siete pronti, allora aprirò la formazione. Avete un limite di tempo di sei mesi, se non tornerete entro questo periodo di tempo, allora dovrete rimanere nell'Antico Abisso Demoniaco fino alla prossima volta in cui la formazione si riaprirà. Ma... fin dai tempi antichi, le persone che non sono tornate dopo sei mesi sono svanite per sempre. Tenetelo a mente per favore."


Mentre finiva di parlare, il vecchio tirò fuori tre perle nere dal suo anello spaziale e iniziò a disporle sul pavimento.


Lin Ming scoprì che non troppo lontano dall'area aperta in cui era, c'erano piccoli solchi in cui erano state inserite le perle. Lin Ming aveva familiarità con queste sfere; erano Divine Ossa Demoniache.


Dopo che le tre Divine Ossa Demoniache furono inserite nel pavimento, la terra iniziò a tremare all'improvviso. Non troppo lontano, lo spazio di fronte a tutti iniziò a distorcersi. Un momento dopo sembrò sciogliersi mentre una porta spaziale si aprì all'improvviso. Dietro questo ingresso spaziale c'era una zona grigia. Questo strano mondo era pieno di nebbia.


Un istante dopo Lin Ming si sentì come se un cancello esoterico si fosse aperto di fronte a lui. Un'energia sconfinata, antica e letale si diffuse da questo spazio, scioccante e maestosa.


"Così è questo posto... sono, sono già stato qui prima d'ora." La voce di Moguang risuonò nella mente di Lin Ming.


"Oh? Sei già stato qui?" Lin Ming sussultò, ma si calmò immediatamente. L'Imperatore Demoniaco era passato per la Strada dell'Imperatore, quindi non era strano che fosse andato anche nell'Antico Abisso Demoniaco:"Ricordi le zone pericolose all'interno'"


"Ricordo un po', ma non troppo. È stato il mio fratellone a seguire qui il padrone. Secondo i ricordi del mio fratellone, il padrone è rimasto qui per venti anni circa..."


"Vent'anni?" Lin Ming ne fu sbalordito:"Non ha appena detto che quelli che non tornano tra sei mesi non riemergeranno mai più? Come può l'Imperatore Demoniaco essere riuscito a rimanere qui per venti anni circa?"


Moguang ridacchiò e poi scosse la sua testolina dicendo:"In passato il padrone era un demone a dodici ali. Era già avanzato oltre lo stadio dell'Imperatore diversi secoli prima. Solo dopo aver superato uno stadio di coltivazione estremamente arduo, tornò nell'Antico Abisso Demoniaco esplorandone le terre per venti anni circa. Naturalmente non è qualcuno a cui vuoi giovani potete essere paragonati. Solo per voi membri della giovane generazione è una zona di morte assoluta."


"È avanzato oltre il livello di Imperatore per poi tornare nell'Antico Abisso Demoniaco..." Lin Ming capì. Normalmente parlando, dopo che la Steppa del Massacro era cambiata, pochissimi guerrieri di livello Imperatore si sarebbero recati nell'Antico Abisso Demoniaco. Questo perché solo un combattente a dodici ali poteva tornare nella Steppa del Massacro senza morire a causa della strana maledizione che permeava la terra.


Così, nella gran parte delle situazioni, questi praticanti di arti marziali che erano entrati nell'Antico Abisso Demoniaco erano giovani straordinari. Per quanto riguarda l'elfo dalle sei dita, l'Imperatore Demoniaco e altri supremi esperti del genere, erano diventati demoni a dodici ali prima di tornare nell'Antico Abisso Demoniaco come guerrieri di livello Imperatore. Data la loro forza, finché non fossero entrati direttamente nell'Antico Abisso Demoniaco, avrebbero potuto comunque esplorarne i confini con relativa facilità.


Dopo che la porta spaziale si spalancò, il vecchio responsabile dell'apertura dell'Antico Abisso Demoniaco disse:"Ora inizieremo a dividere le squadre. Ogni Pagoda del Cielo manderà una o due persone a formare un'unità da dieci persone. Un responsabile supervisore del Divino Tempio del massacro condurrà il gruppo a 1500 chilometri di distanza dal confine dell'Antico Abisso Demoniaco. Dopodiché il supervisore tornerà da dov'è venuto. A quel punto, potrete tornare indietro o continuare ad avanzare. Prima ci sarà la mia squadra. Chi andrà con me?"


Mentre il vecchio parlava, Lin Ming sussultò. Usare una squadra come avanguardia?


Se ogni Pagoda Celeste avesse mandato una o due persone, allora sarebbero riusciti a supervisionarsi vicendevolmente. Almeno nelle fasi iniziali non avrebbero dato inizio ad un massacro. E il responsabile avrebbe impedito ad alcuni praticanti di arti marziali di formare in segreto il Tatuaggio Demoniaco a dodici ali.


Le sei Pagode Celesti mandarono ciascuna una o due persone formando velocemente un'unità di dieci uomini. Dopo l'ordine del vecchio, tutti partirono.


Camminarono verso la porta illusoria e le loro figure svanirono nella nebbia sconfinata.


"Lin Ming, tu e Sangue di Fuoco andrete con quel supervisore diavolo. È il più esperto qui e può garantire la tua sicurezza nel raggio di 1500 chilometri. Dopodiché inizierai a muoverti da solo." La trasmissione di vera essenza del capo della Pagoda del Cielo risuonò nelle orecchie di Lin Ming.


"Capito." Rispose il giovane dando un'occhiata al vecchio e basso diavolo tra i supervisori. I diavoli erano già rugosi, Lin Ming non poteva sapere quanto era vecchio questo tipo, ma la sua pelle nera era tutta accartocciata; sembrava un vecchio mortale che aveva sperimentato grandi difficoltà e sofferenze durante la sua vita.


Il vecchio diavolo avanzò velocemente e disse:"Sono Sada. Chi vuole venire con me?"


Lin Ming e Sangue di Fuoco avanzarono. Ovviamente anche il Grande Lord Sangue di Fuoco aveva ricevuto gli ordini del capo della Pagoda del Cielo.


"Ci sono ancora sette posti. Chi viene delle altre Pagode del Cielo?"


"Eheh, ci sto." Della Pagoda della Nuvola si fece avanti il Grande Lord Cenere Nera che sogghignava in direzione di Lin Ming.


Il giovane si ricordava di questo tipo. Quando era arrivato, questo tipo lo aveva guardato con entusiasmo senza nemmeno mascherare il suo intento omicida. Lin Ming non avrebbe nemmeno degnato di uno sguardo un perdente arrogante come lui.


"Ci sono ancora sei posti." Disse Sada.


"Io." Lan Xin della Terra Sacra dell'Argento Blu avanzò.


Mentre si faceva avanti, diversi giovani elfi della Pagoda della Pietra Bianca e dell'Arcobaleno si animarono all'istante. Cercarono frettolosamente di unirsi alla squadra e in un attimo tutti i posti furono occupati, anzi, c'era una persona di troppo.


Lin Ming era rimasto senza parole. In quel momento c'erano ancora alcune persone che avevano il tempo di corteggiare ragazze? Era davvero ridicolo!


Ma pensandoci più attentamente, Lan Xin proveniva da una Terra Sacra e una di alto livello. Le sue origini superavano perfino quelle di Feng Shen in prestigio. Se uno avesse conquistato il cuore di Lan Xin e l'avesse sposata, allora che importava l'amore? Le risorse erano molto più importanti!


Inoltre, tutti questi pretendenti erano talenti di livello Imperatore. A parte i loro Sect di provenienza relativamente normali, erano alla pari con Lan Xin per quanto riguarda altri aspetti; serbavano tutti qualche speranza di conquistarla. Anche se erano ben lontani dall'essere paragonabili a Duanmu Qun, l'elfo era una figura ancora più sbalorditiva di Lan Xin, quindi era impossibile per lui sposarsi e unirsi al Sect della moglie, la Terra Sacra dell'Argento Blu. Solo Lan Xin avrebbe potuto unirsi alla sua famiglia, ma questo sarebbe significato che la Terra Sacra dell'Argento Blu avrebbe perso un futuro guerriero di livello Imperatore, naturalmente non avrebbe permesso che accadesse.


D'altra parte invece, se Lan Xin avesse scelto uno di loro, allora probabilmente la Terra Sacra dell'Argento Blu avrebbe ottenuto un altro formidabile combattente di livello Imperatore.


Era chiaro quale sarebbe stata la scelta migliore per loro.


I giovani elfi avevano capito questa circostanza, quindi stavano provando a corteggiare Lan Xin, così avrebbero avuto meno difficoltà in futuro.


Lin Ming si rese conto velocemente del motivo dietro il loro comportamento. Le loro azioni potevano essere considerate piuttosto ragionevoli.


"Ce n'è uno di troppo!" Disse accigliandosi Sada.


"Ehi, potrebbe aiutarmi e..." L'elfo che si era unito per ultimo mostrò un sorriso amichevole a Lin Ming sperando che potesse dargli il suo posto.


Lin Ming lo trovò divertente. Non aveva mai incontrato questo tipo, perché mai dovrebbe dargli il suo posto?


"Parli troppo!" Sada si irritò. Puntò il dito verso l'elfo e disse:"Andando per ordine, tu andrai in un'altra squadra!"


Queste parole furono come una secchiata d'acqua gettata sulle fiamme di speranza del giovane. L'elfo era contrariato, ma non si oppose.


Lin Ming poteva vedere che quattro o cinque di questi giovani erano demoni sette stelle e non Grandi Lord. Alcuni di loro potevano aver perfino giurato fedeltà a Grandi Lord diventando i loro cani. Dopotutto il loro talento era decente ed erano giovani; la maggior parte di loro aveva meno di trent'anni.


<em>'In termini di forza ed esperienza sono di gran lunga inferiori ai Grandi Lord. Se sono nella loro stessa squadra sarà molto meglio per me...'</em> Pensò Lin Ming mentre si toccava il mento. A quanto pareva doveva ringraziare Lan Xin.


"Andiamo!"


Sada condusse il gruppo ed entrò nel portale. Lin Ming lo seguì e la sua figura scomparì velocemente tra la nebbia oscura.
                                


                                



