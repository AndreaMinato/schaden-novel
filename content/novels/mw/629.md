---
weight: 629
title: Capitolo 629 – Osso Demoniaco Trasformato
pubDate: 2025-12-15T08:37:10.247Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>52 Capitoli in coda, 0/5</em>
da editare
<em>-Schadenfreude</em>


Il suo corpo era pieno di vera essenza, Lin Ming afferrò la Lancia della Cometa Viola e corse veloce come un fulmine, sembrava un dio della guerra inarrestabile!


"Ora a destra, 300 piedi, colpisci a tutta forza, supera quel punto!"


La voce di Moguang risuonò di nuovo nella mente di Lin Ming. Senza alcuna esitazione il ragazzo riversò tutta la sua vera essenza nella sua arma e usò di nuovo Arcobaleno Penetrante!


Sembrava che una barriera invisibile si fosse rotta dopo aver emesso un crepitio. Un istante dopo era già uscito dalla nebbia nera. Tutto rallentò all'improvviso tornando alla normalità.


La foschia era molto più tenue e poteva perfino vedere le stelle di sopra.


Era riuscito ad uscire!


Lin Ming sospirò, ma non si rilassò. In un solo respiro di tempo si era precipitato in avanti per più di 10 chilometri prima di fermarsi.


"Cos'era quello?" Chiese Lin Ming.


Moguang esitò e disse non troppo sicuro:"Dovrebbe essere... un Osso Demoniaco di sangue."


"Cosa sarebbe?"


Mentre lo chiedeva, altre persone uscirono dal buco che Lin Ming aveva creato rompendo la barriera. Dopo questi attacchi improvvisi, il gruppo era calato da 10 a 8 persone. Ognuno di loro aveva delle espressioni spaventate e il viso pallido.


Troppo terrificante!


Questi praticanti di arti marziali che percorrevano la via del massacro non temevano il pericolo, altrimenti non sarebbero mai venuti nelle Pagode Celesti, tuttavia quella strana sensazione di prima, quel modo di morire miserabile, aveva lasciato una profonda impressione in loro.


"Fratello, ti chiami Lin Ming, vero..." Il capo squadra Sada guardò Lin Ming con un po' di sorpresa. Non aveva mai visto prima quella barriera di nebbia nera e non aveva idea di come uscirne. Avevano rischiato di morire tutti lì dentro, tuttavia Lin Ming all'improvviso si era precipitato in avanti ed era uscito.


"Sì." Lin Ming annuì.


"Fratello Lin, hai esaminato quella zona mortale e hai scoperto come uscirne?" Sada aveva notato che Lin Ming aveva cambiato direzione di colpo a metà tragitto. Lo aveva fatto istintivamente o aveva notato qualcosa?


Anche Lan Xin lo guardò con curiosità. Gli altri avevano espressioni dubbiose e confuse.


Lin Ming scosse fermamente la testa e disse:"Pensavo solo che fosse meglio morire combattendo che aspettare di morire. Sono solo avanzato in una direzione a caso, ma non pensavo che sarei riuscito ad uscirne così."


Sada capì. In effetti non credeva che Lin Ming fosse in grado di vedere attraverso la foschia nera. Dopotutto questa era la prima volta che il giovane entrava nell'Antico Abisso Demoniaco.


Gli altri giovani elfi si sentirono avviliti sentendo questo. Se l'avessero saputo prima allora anche loro si sarebbero fatti avanti alla cieca. Come mai non ci avevano pensato?!


Andare avanti e condurre tutti fuori. Un eroe che salvava la damigella in pericolo, forse avrebbero potuto conquistare Lan Xin, ma alla fine le luci della ribalta e la gloria erano state rubate da un ragazzo umano.


Un elfo mormorò con amarezza:"In questo Antico Abisso Demoniaco procedere a caso o con imprudenza può uccidere facilmente. Il motivo per cui siamo finiti in quella posizione pericolosa è stato a causa di un attacco noncurante di un'altra persona..."


Lin Ming naturalmente notò l'invidia nel tono di voce di questo elfo, ma non si disturbò nemmeno di riconoscere questa sorta di gelosia irragionevole. Lin Ming non voleva nemmeno disturbarsi a riconoscerla. Lui e Lan Xin non appartenevano nemmeno alla stessa razza.


Sada tossì interrompendo l'elfo e disse:"Non importa, stavolta la nostra fortuna è stata tutta merito del fratello Lin, ma ricordatevi comunque di non essere così impulsivi. Prima di agire, assicuratevi di trattenere il più possibile la vostra forza e di non fare movimenti troppo grandi per evitare di disturbare creature malvagie che stanno riposando nelle profondità del terreno."


"Va bene. Faremo una breve pausa e poi partiremo di nuovo." Sada guardò le stelle, determinando nuovamente la sua posizione. Nonostante si fossero allontanati dal percorso prestabilito, non era una deviazione così eccessiva.


Lin Ming non si disturbò a prestare attenzione agli altri. Affondò la sua coscienza nel suo mare spirituale e continuò a chiedere:"Moguang, cos'è un Osso Demoniaco del Sangue?"


Moguang rispose:"Un Divino Osso Demoniaco è l'energia lasciata da un esperto dopo la morte. Dopo essere rimasto sottoterra per decine o centinaia di migliaia di anni questa energia si cristallizza, di solito prende la forma di una perla. Normalmente un Divino Osso Demoniaco è fatto di pura energia, la sua volontà è già dispersa.
Tuttavia a volte ci sono eccezioni. Ad esempio potrebbe esserci qualche antico esperto che, a causa della sua volontà troppo forte o dei suoi strani metodi di coltivazioni, può tramandare la sua volontà per tutti questi anni, rimanendo solo indebolita. Alla fine questa volontà si fonderà al Divino Osso Demoniaco per formare un Osso Demoniaco del Sangue.
Questo tesoro ha una sua coscienza e prenderà l'iniziativa di assorbire l'essenza demoniaca di praticanti di arti marziali per rivitalizzare la sua anima danneggiata. Se ottiene abbastanza essenza di sangue, può perfino coltivare per diventare un demone!"


Sentendo queste parole, Lin Ming sussultò. Questo era davvero un mondo vasto, tutto era possibile. Un Divino Osso Demoniaco poteva fondersi con una Volontà dell'Imperatore, creare una coscienza e poi coltivare per diventare un demone. Questo era un processo inimmaginabile.


Tuttavia... usare l'essenza di sangue per rivitalizzare un'anima danneggiata...


Lin Ming rifletté. Anche il Cubo Magico faceva lo stesso!


Perfino Moguang in origine aveva cercato di assorbire l'essenza di sangue dell'Antico Demone Gigante. Sfortunatamente per lui aveva perso contro il Cubo Magico.


Questo confermava sempre di più i sospetti di Lin Ming per cui nel Cubo Magico ci fosse un'anima potentissima che stava aspettando di ottenere essenza di sangue per guarire.


"Moguang, questo Osso Demoniaco di Sangue è di grado Heaven?"


"Non ne sono troppo sicuro. Non dovrebbe essere di grado Heaven, ma di grado Earth alta qualità. Se potessi ottenerlo, non solo ti aiuterebbe ad avanzare prima al del Nucleo, ma potresti perfino usarlo per aiutare a crescere il tuo spirito da battaglia. Un Osso Demoniaco del Sangue è un tesoro ottimo per temprare uno spirito da battaglia!" Disse Moguang con tono tentatore.


"Non importa quanto è buono, è impossibile per me ottenerlo. Sono quasi rimasto ucciso prima..." Lin Ming scosse la testa con un po' di amarezza. Sapeva fino a che punto spingersi.


"Eheh, logicamente questo Osso Demoniaco del Sangue non è qualcosa con cui qualcosa che potresti affrontare al tuo livello, ma... hai uno spirito da battaglia la più grande arma su cui puoi contare!"


"Oh?" Lin Ming si incuriosì.


"La più grande differenza tra un Osso demoniaco del Sangue e un ordinario Divino Osso Demoniaco è la presenza di una volontà dell'imperatore. Dopo aver ottenuto una sua coscienza, andrà a dare la caccia e ad uccidere praticanti di arti marziali di sua iniziativa assorbendo la loro essenza di sangue.
In un certo modo è simile ad un ragno che sta aspettando che i guerrieri cadano nella sua ragnatela! Ma il modo in cui attacca è tramite la volontà. I due elfi idioti di prima sono stati sconfitti nel mondo della volontà da un Osso Demoniaco del Sangue, ecco perché non sono riusciti a resistere."


"Ma tu sei diverso. Hai uno spirito da battaglia. Non sei affatto come loro!"


Lin Ming rifletté per un momento. Nella Strada dell'Imperatore ricordava ancora vividamente l'enorme divario che esisteva tra lui e uno spirito da battaglia Imperatore.


Non poté trattenersi dal chiedere:"Il mio spirito da battaglia è solo nella sua forma elementare, ma quell'antico guerriero nell'Osso Demoniaco del Sangue probabilmente ha raggiunto il Gran Successo del suo spirito da battaglia. Temo che io sia ben lontano dal poter rivaleggiare con lui."


Moguang scosse la sua testolina e mostrò un'espressione soddisfatta visto che era molto più informato di Lin Ming. "Quell'antico esperto certamente ha raggiunto il Gran Successo nel suo spirito da battaglia, altrimenti sarebbe stato impossibile per lui lasciare un Osso Demoniaco del Sangue. Comunque è morto da moltissimo tempo, da almeno decine se non centinaia di migliaia di anni.
Attraverso questo arco di tempo, perfino la volontà più potente si indebolirebbe lentamente. Questo Osso Demoniaco del Sangue contiene la sua volontà, ma non ha già alcun rapporto con quell'antico guerriero morto.
È solo un demone del sangue che dipende dall'essenza di altri per rafforzare la sua coscienza e coltivare per diventare un vero demone. La sua vera forza non è superiore alla tua, altrimenti credi che saresti riuscito ad uscire dalla sua barriera prima?"


Queste parole invogliarono ancora di più Lin Ming a tornare indietro. Se avesse davvero potuto ottenere questo Osso Demoniaco del Sangue avrebbe ottenuto dei vantaggi evidenti. Dopo essere avanzato al del Nucleo, avrebbe avuto la forza di tornare nella Regione dell'Orizzonte Sud!


Lin Ming era sempre preoccupato per l'Isola della Divina Fenice. Desiderava di tornare il prima possibile.


"Come posso trovarlo?" Chiese Lin Ming.


"Eheheh, segui solo le mie indicazioni e sarai a posto, ma... ho una condizione, cioè che... dopo che la otterrai, ne prenderò la metà!"


"Va bene!" Lin Ming rifletté per un breve momento prima di accettare.


L'Osso Demoniaco del Sangue in origine era un tesoro correlato alla volontà, poteva perfino temprare uno spirito da battaglia. Presumibilmente sarebbe stato d'aiuto per Moguang per riparare la sua anima danneggiata.


Senza Moguang, Lin Ming non avrebbe osato andare a catturare questo Osso Demoniaco del Sangue, inoltre tra di loro c'era un rapporto di mutuo beneficio, ognuno aiutava l'altro ad ottenere ciò di cui aveva bisogno. Era stato anche aiutato da Moguang molte altre volte, così dargli metà di questo Osso Demoniaco del Sangue era ragionevole.


"Va bene, ora ti dirò i punti più importanti per catturare l'Osso Demoniaco del Sangue..."


Il metodo per catturare l'Osso Demoniaco del Sangue era molto più semplice di quanto pensasse. Dopo aver compreso il processo, Lin Ming si alzò e iniziò a tornare nell'area piena di nebbia.


"Dove sta andando?" Vedendolo tornare nella zona di pericolo, Sada si sentì rabbrividire. Lin Ming voleva davvero tornare lì?


Il giovane scosse la testa e mentì con noncuranza:"Quando ho colpito la barriera, ho usato troppo potere e sono corso troppo velocemente e ho perso un anello spaziale. Ci sono oggetti importanti all'interno, quindi devo tornare a cercarlo."
Aveva perso un anello spaziale?


Non era stato troppo imprudente?!


Normalmente un praticante di arti marziali avrebbe sempre lasciato un po' di percezione sull'anello spaziale così da rendersi subito conto se fosse caduto. Ma durante la situazione piena di panico di prima, sarebbe stato possibile perderlo a causa di una disattenzione.


"Tuttavia i tesori nel tuo anello spaziale non sono preziosi quanto la tua vita!" Disse una voce limpida. Era stata Lan Xin a parlare. Dal suo punto di vista, se Lin Ming fosse tornato, allora poteva rischiare di non tornarne vivo.


Il Grande Lord cenere Nera stava fissando Lin Ming come se stesse guardando un completo idiota maldestro. Diversi altri elfi lo osservarono gongolando. La maggior parte credeva che Lin Ming molto probabilmente sarebbe morto.


"Fratello Lin, cosa c'è nel tuo anello spaziale? Se si tratta di risorse, allora il Capo dei Grandi lord può compensarti." Disse il Grande Lord Sangue di Fuoco, poi usò una trasmissione di vera essenza:"La nostra missione principale è di entrare nella regione entro 1200 chilometri per cercare opportunità fortunate per il capo dei Grandi Lord. Questo è il nostro obiettivo più importante. Se è una questione di ricchezza personale, allora è meglio lasciare perdere."


Sentendo questo messaggio, Lin Ming si sentì davvero triste per lui. Questo Sangue di Fuoco voleva così tanto andare ad avventurarsi in una zona pericolosa solo per poter cercare opportunità fortunate per gli altri.


"Fratello Sangue di Fuoco, quell'anello è davvero utile per me. Ci sono armi, pillole e bandiere di formazione che sono correlate alla mia forza combattiva." Mentì di nuovo Lin Ming.


"Va bene. Allora vai. Torna non appena puoi." Il Grande Lord Sangue di Fuoco non ebbe altra scelta se non arrendersi.


"Lin Ming, ti aspetteremo per un'ora. Se non puoi tornare prima di allora, allora partiremo comunque." Sada poté solo dire questo vedendo che il giovane era così determinato a tornare indietro.


Lin Ming annuì:"Va bene."
                                


                                



