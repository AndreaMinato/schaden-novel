---
weight: 63
title: Capitolo 63 - Sala Armi Divine
pubDate: 2025-10-16T07:28:18.415Z
tags:
    - mw
---


"126esima?!?"


"Oh cielo! Ha solo quindici anni!"


Dopo che i discepoli videro la posizione di Lin Ming, la piazza si riempì di sussulti.


Perfino Ling Sen, Ta Ku e Zhang Guangyu non avevano raggiunto una posizione così anormale!
Durante la loro prima competizione, Ling Sen era finito al 145esimo posto, Ta Ku al 142esimo e Zhang Guangyu alla 138esima posizione, sorpassando i primi 140 posti... e anche il suo risultato era stato inferiore a quello di Lin Ming. Avanzare nella classifica sarebbe diventato sempre più difficile via via che si saliva!


Questo era davvero un genio mostruoso!


Alcuni fissarono la classifica ancora increduli. "C'è qualche problema con la formazione magica della pietra? È passato solo il tempo che ci mettono a bruciare due bastoncini e mezzo di incenso, è impossibile che abbia raggiunto la 126esima posizione!"


"Le iscrizioni della Pietra di Valutazione sono state create da un maestro Xiantian della Valle dei Sette Misteri, come potrebbe esserci un problema? Il risultato non è sbagliato, uno che avanza oltre i primi 130 posti ci metterebbe solitamente tre bastoncini di incenso di tempo. Ma nel caso una persona sia estremamente forte e uccida i nemici in poche mosse..." Disse lentamente una persona. Era l'istruttore di Lin Ming, Hong Xi.


Ascoltando le parole dell'uomo, alcuni deglutirono. Forza che sorpassa di gran lunga il nemico, così tanta che non riesce nemmeno a rispondere...
Questo ragazzino è così forte!?


Era troppo spaventoso!


Zhang Cang aveva un'espressione scontenta sul volto mentre fissava Lin Ming. 126esimo! Nonostante fosse lontano dalla sua attuale posizione, questo ragazzo era più giovane di lui di tre anni!


<em>'Questo Lin Ming, non so che genere di ingrediente divino abbia mangiato, ma è solo al picco del Secondo Stadio della Trasformazione del Corpo! È riuscito ad assorbire così tanto quelle due pillole nonostante il suo talento di terzo grado?'</em>


Lin Ming ricambiò lo sguardo di Zhang Cang con una traccia di spirito combattivo negli occhi. Nel resto del mese, sorpassarlo non sarebbe stato un problema!


"Bene... molto bene!" Una voce risuonò nell'orecchio di Lin Ming; era un messaggio da parte di Zhang Cang mandato con della vera essenza.
"Sei riuscito davvero a darmi una bella sorpresa. Nonostante tu sia spazzatura con un talento di terzo grado, sei riuscito ad assorbire l'efficacia della Pillola del Midollo Draconico Oro-cremisi e della Pillola Serpe Oro-cremisi, raggiungendo la 126esima posizione.
Ma sei davvero ingenuo se pensi di sconfiggermi con questo misero risultato. Hai avuto la fortuna di avere delle medicine così meravigliose come quelle, ma la tua fortuna finisce qui. Anche se sei arrivato così lontano, questa enorme crescita significa solo che la tua vera essenza è impura. Credi davvero di poterla purificare in quel poco tempo che ti è rimasto? Credi di potercela fare ragazzino?"


"Perderai!"


Disse Zhang Cang con rabbia, mentre si dirigeva verso la Formazione Ten Thousand Killing. Non riuscì a recuperare la calma.


L'ultimo discepolo che aveva partecipato alla valutazione con Lin Ming fu espulso dalla formazione.
Nonostante fosse rimasto a lungo nell'illusione, la sua posizione era inferiore a quella di Lin Ming. Era riuscito ad arrivare tra i primi 130, ma solo al 129esimo posto.


La Formazione Ten Thousand Killing iniziò ad attivarsi di nuovo. Tra i dodici discepoli c'era Zhang Cang. La valutazione stava iniziando!


Quando la formazione iniziò a brillare, Zhang Cang si sedette con tranquillità sull'altare, ogni suo respiro era profondo e costante, come se stesse meditando pacificamente.


Il mondo illusorio nella formazione non era separato dalla realtà. Consumare vera essenza o forza fisica avrebbe fatto ansimare e accelerare il battito cardiaco. Perfino le ferite avrebbero fatto impallidire e provocato dolore per tutto il corpo.


Visto che Zhang Cang era così rilassato, i nemici che stava affrontando nella Formazione magica non erano difficili da affrontare per lui.


"Questo Zhang Cang, è un maestro alla 109esima posizione.
Davvero un potente praticante di arti marziali!"


Mentre un nuovo arrivato sentì queste parole, i suoi occhi si riempirono di entusiasmo e timore reverenziale; questa era la prima volta che vedeva un discepolo in una posizione così alta in classifica.


"Sì, ho sentito che l'ultima volta che ha partecipato nella competizione è stato tre mesi fa. Dovrebbe aver fatto progressi. Potrebbe anche arrivare tra i primi 100..."


Lin Ming guardò l'incenso che bruciava, presto il secondo bastoncino finì in cenere.


In quel momento la Formazione Ten Thousand Killing aveva già espulso molti discepoli. Tra di loro c'era uno dei nuovi arrivati della Sala Earth. La sua posizione era al 215esimo posto, che non era troppo terribile per la sua prima competizione.


Il terzo bastoncino di incenso iniziò a bruciare, fino ad arrivare alla metà. Con questo Zhang Cang aveva sorpassato il tempo che ci aveva messo Lin Ming. Ma con la sua forza e la sua età era naturale che sarebbe stato in grado di continuare più a lungo.


Nessuno dei presenti se ne stupì, solo se avesse fallito sarebbe stato insolito.


Quando bruciò il terzo bastoncino di incenso, Zhang Cang sembrò diventare debole.


Quando iniziò a bruciare il quarto, Zhang Cang tossì. Chiaramente era stato ferito nella Formazione Ten Thousand Killing e a metà del quarto bastoncino di incenso, Zhang Cang fu respinto dall'altare.


Risultato finale, 103esima posizione!


Dopo che Zhang Cang uscì dalla formazione, diede un'occhiata alla classifica e aggrottò la fronte, come se la sua prestazione non fosse soddisfacente. Nonostante avesse sorpassato il suo vecchio risultato di più di cinque posizioni, sperava di arrivare tra i primi 100 posti.


Guardò Lin Ming e disse trasmettendo la sua voce: "Tra un mese, ti aspetterò lì."


Ma Lin Ming non prestò attenzione alle parole di Zhang Cang, stava pensando all'arma che aveva scelto - la lancia.


Doveva trovare una buona lancia!


La valutazione continuò per tutta la mattina. La maggior parte degli studenti che avevano partecipato erano del Secondo e del Terzo Stadio della Trasformazione del Corpo e le loro posizioni non rientravano tra i primi cento.


Dopo mezzogiorno arrivarono dei discepoli più anziani. Erano maestri al Quarto Stadio della Trasformazione del Corpo e la loro forza era ad un livello completamente diverso. Molti di loro arrivarono tra i primi 50.


Molti dei nuovi arrivati al Palazzo delle Sette Arti erano pieni di entusiasmo e rimasero a guardare la competizione, ma Lin Ming se ne andò prima. Se avesse potuto davvero guardare questi maestri combattere allora sarebbe rimasto sicuramente, ma dato che non si poteva vedere nulla non era intenzionato a rimanere.


...


Lin Ming si fece strada tra le molte vie e arrivò nel negozio di armi più prestigioso e più grande della città di Fortuna Celeste, la Sala Armi Divine.


Era il negozio di armi più antico della città, tramandato di generazione in generazione dalla precedente dinastia; la sua storia potrebbe essere ancora più gloriosa del regno di Fortuna Celeste! Il regno di Fortuna Celeste era stato fondato 200 anni fa, ma in quel periodo la Sala Armi Divine era già lì da almeno 100 anni.


Lin Ming scrutò da lontano la Sala Armi Divine. Il padiglione aveva nove piani e la presenza di soldati sparpagliati lì attorno dava una sensazione impressionante. L'entrata era ricoperta da decorazioni dorate. Al di sopra dell'entrata, retta da delle catene d'argento, c'era un'insegna di legno con dei caratteri segnati con inchiostro nero. Solo vedendola di sfuggita, Lin Ming si sentì investito da un'aura imponente. Senza dubbio l'uomo che aveva tracciato quei caratteri era un maestro di arti marziali.


Non c'erano molti clienti nel negozio, ma tra questi, più della metà erano esperti di arti marziali e molti di loro erano al picco della Forgia delle Ossa. Questo fece sussultare lievemente Lin Ming. Questi esperti erano solo ad un passo dallo Stadio Circolazione, andare oltre sarebbe stato estremamente arduo.


Prima di lasciare il Palazzo delle Sette Arti, Lin Ming aveva indossato l'uniforme della sua scuola. Quindi anche se era ancora giovane, era riuscito ad attirare l'attenzione del commesso. Era solo un discepolo del Palazzo delle Sette Arti, ma il suo status era comunque molto alto.


"Giovane eroe, che genere di arma vorreste acquistare?"


"Una lancia!" Rispose Lin Ming.


"Oh?" Disse il commesso, un po' stupito. Non c'erano molte persone che venivano a comprare una lancia. E di solito sarebbero stati uomini alti e robusti.
Il 99% dei giovani e degli allievi che venivano qui avrebbero cercato delle spade. Non si aspettava che un ragazzo di quindici o sedici anni avrebbe chiesto di comprare una lancia.
                                


                                



