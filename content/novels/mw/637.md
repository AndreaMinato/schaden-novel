---
weight: 6370
title: Capitolo 637 – Potere dello stadio della Sfera di Energia
pubDate: 2025-12-15T08:37:10.248Z
tags:
    - mw
---


<strong><em>Capitolo regolare,</em></strong>
<em>47 Capitoli in coda, 0/5</em>
da editare
<em>-Schadenfreude</em>


Uno spirito da battaglia era una manifestazione della volontà di un praticante di arti marziali. Era invisibile e senza forma, ma poteva essere legato a qualsiasi cosa, trasformandola in un'arma affilata. Con il suo aiuto, perfino una foglia secca avrebbe potuto fare a pezzi un tesoro. Questo significava che uno spirito da battaglia avrebbe potenziato la durezza di ciò a cui si legava.


Usando la stessa logica, se un spirito da battaglia potesse essere legato ad un'armatura, allora l'avrebbe resa più solida.


Ma farlo era più facile a dirsi che a farsi. Dopo che un praticante di arti marziali aveva formato uno spirito da battaglia elementare, sarebbe stato ancora impossibile manipolarlo liberamente.


Uno spirito da battaglia poteva essere usato facilmente per attaccare. Questo perché doveva essere solo concentrato in alcuni punti.


Ma usare uno spirito da battaglia per difendersi era molto più arduo. Questo perché bisognava diffonderlo uniformemente su una superficie.


Nel momento in cui Lin Ming attaccò, il suo spirito da battaglia era svanito dal suo mare spirituale e si era diffuso per tutto il suo corpo fondendosi con la sua pelle. Questo aveva reso il corpo di Lin Ming duro come un'armatura di grado Earth di alta qualità. Insieme alla Tempra del Midollo, questo aveva quasi reso le sue costole come una fortezza impenetrabile, entrambi questi fattori combinati erano riusciti a bloccare il martello del demone gigante!


Mentre se ne rendeva conto, Moguang esitò. Lo spirito da battaglia lo aveva protetto spontaneamente o era sotto il suo controllo?


Se era sotto il suo controllo, significava che Lin Ming si era svegliato?


Mentre Moguang stava riflettendo, i tre Grandi Lord che avevano attaccato di sorpresa il giovane avevano tutti espressioni cupe. Usare il corpo per resistere all'attacco di un tesoro... com'era possibile?


"C'è qualche tipo di energia speciale sul suo corpo?" Mormorò il coltivatore con il martello. Era incredulo.


"Che assurdità. Guardate!"


L'altro demone gigante gridò e avanzò.
"Colpo Frantuma Montagne!"


Per assicurarsi che fosse un colpo mortale, il praticante di arti marziali aveva usato una tecnica marziale. Se non si fosse approfittato di questo momento per uccidere Lin Ming, allora, una volta che il ragazzo avesse completato il suo nucleo, allora ci sarebbero stati problemi.


Con un'esplosione, il terreno sotto Lin Ming fu tagliato e la terra si frantumò. Tuttavia, in mezzo a questo flusso turbolento di vera essenza, Lin Ming fu di nuovo scaraventato a mezz'aria, i suoi abiti furono strappati e schizzò sangue ovunque!


"Non è morto?"


Il demone gigante era sbalordito. Aveva usato una tecnica marziale, ma era riuscito solo a ferire Lin Ming.


Cosa diavolo stava succedendo?


Alla fine gli occhi del barbaro brillarono con una luce feroce. Il suo corpo iniziò ad emettere degli scricchiolii.


Arte Diabolica Squarcia Cielo!


Questa era un'arcana tecnica segreta della razza dei barbari usata per scatenare tutto il potere nel proprio corpo. Nonostante questa mossa danneggiasse il suo corpo, doveva mettercela tutta durante questo colpo!


Dopo che il secondo attacco aveva fallito, stava iniziando a sentire un cattivo presentimento. Pensò che se Lin Ming si fosse svegliato, allora la situazione si sarebbe messa estremamente male per loro!


Le condizioni del giovane erano troppo strane!


Radunò tutta la sua essenza demoniaca e iniziò a fluire nella sua arma. Prese il suo bastone e mirò alla testa di Lin Ming!


Il teschio era un punto vitale del corpo umano. Il Grande Lord barbaro non credeva che Lin Ming avesse una protezione così strana e mistica anche sul capo. Avrebbe schiacciato la sua testa come un melone!


Il vento ululò. Il bastone conteneva un'enorme energia che contorse lo spazio attorno. Con un tonfo, il bastone piombò verso il basso!


Ma in quell'istante tutta l'energia Heaven Origin attorno si agitò. Le nuvole demoniache di energia infernale nel cielo si diressero velocemente verso il dantian di Lin Ming. L'energia fluì come un vasto mare in tempesta che sconvolgeva la terra.


In quel momento il ragazzo aprì gli occhi, il suo sguardo brillava come una saetta!


Quando il Grande Lord barbaro vide che si era svegliato, rimase incredibilmente scioccato. In quel momento era impossibile per lui fermarsi. Con un ululato, tutta l'essenza demoniaca circolò al punto da fare quasi scoppiare i suoi meridiani, tutti per mostrare il potere di questo colpo. Pensò che, dato che si era appena destato, Lin Ming non avrebbe avuto tempo di schivare questo attacco.


Il bastone fischiò mentre si abbatteva verso il basso. Nel momento in cui Lin Ming aveva aperto gli occhi, il bastone era a soli due piedi dalla sua fronte.


<em>Bang!</em>


Una luce dorata si scatenò formando enormi onde. Il Grande Lord sentì le mani tremare e i polsi del palmo scricchiolare. Sembrava che il bastone fosse incastrato nella roccia, incapace di muoversi di un solo pollice.


Guardando verso il basso, vide che l'estremità del suo bastone era stata afferrata saldamente da Lin Ming. E sotto il giovane c'era un'enorme ragnatela di fessure sul terreno, si estendevano fino a mille piedi ed erano profonde.


Questa rete di fessure ovviamente era stato creato da un grosso impatto, ma Lin Ming aveva sopportato questo shock senza che nemmeno gli si piegasse il braccio.


"Questo... Questo...!"


Il praticante di arti marziali guardò la mano destra di Lin Ming che stava tenendo la sua arma con le labbra che fremevano. Il suo colpo che conteneva tutta la sua potenza era stato parato a mani nude da Lin Ming?


Questo colpo era capace di spaccare una grande montagna!


"Lin Ming... tu..." La voce del barbaro tremò. Il potere di Lin Ming aveva superato i limiti della sua comprensione.


In quel momento un denso intento omicida si diffuse dal corpo di Lin Ming. Naturalmente si espanse anche il campo di forza Asura. Nonostante la sua forza, nemmeno il Grande Lord sentì di non poter resistere.


Scappare!


Il Grande Lord non sapeva che sorta di opportunità fortunata Lin Ming avesse incontrato, ma senza dubbio non avrebbe potuto affrontarlo!


Senza dire un'altra parola, si girò e fuggì. Non perse nemmeno tempo a cercare di riprendersi il bastone. Sapeva con chiarezza che era impossibile riprenderlo dalla mano di Lin Ming!


Gli altri due Grandi lord non erano stupidi. Quando videro che il barbaro stava fuggendo, anche loro cercarono di scappare. Non solo, entrambi andarono in due direzioni diverse.


Lin Ming sogghignò. Stese una mano per afferrare il vuoto.


Gabbia dello Spazio Tempo!


I tre Grandi Lord si sentirono come se fossero rallentati, lo spazio attorno a loro era diventato incredibilmente denso. Si sentivano come se fossero caduti in una palude; non c'era modo di scappare.


La gabbia di spazio tempo di Lin Ming era di gran lunga inferiore a quella del re. Non poteva imprigionare davvero qualcuno, avrebbe solo rallentato i movimenti, ma questo era sufficiente!


Lin Ming avanzò di scatto. Non tirò fuori la Lancia della Cometa Viola, usò solo il bastone nelle sue mani. Menò un colpo verso il barbaro usando il bastone come lancia.


"Ahhhh!"


Il Grande Lord ululò come un folle. Prese un altro bastone dal suo anello spaziale e cercò di colpire Lin Ming.


Era un attacco concentrato sull'offensiva senza badare alla minima difesa. Il barbaro sapeva di non poter rivaleggiare con Lin Ming. Prima di morire voleva almeno ferire gravemente Lin Ming o costringerlo a difendersi.


Tuttavia il suo piano era destinato a fallire.


Nel momento in cui attaccò. il Grande Lord si sentì come se il tempo attorno a lui stesse rallentando. Mentre aveva appena estratto la sua arma, il bastone di Lin Ming gli aveva già infilzato il petto.


Con lo spirito da battaglia infuso nel bastone, balenò solo una luce affilata, come una bacchetta che infilzava della carta. Quell'arma trapassò l'essenza demoniaca protettiva del Grande Lord barbaro senza alcun impedimento e poi trapassò il suo corpo come se fosse fatto di tofu.


Il barbaro sentì solo una sensazione fredda nel suo petto e un vuoto nell'anima. Lin Ming era già scomparso. Guardò verso il basso e vide un buco grosso quanto un braccio nel suo petto!


A causa della sua velocità estrema, il sangue non aveva iniziato nemmeno a schizzare...


Uccidere istantaneamente un Grande Lord non era nulla per Lin Ming ora!


Il giovane cambiò direzione all'improvviso. Lo spazio sotto i suoi piedi sembrò rimpicciolire e, in pochi passi, aveva raggiunto uno dei Grandi Lord.


Il demone gigante si riempì di terrore. Quando vide Lin Ming apparire all'improvviso di fronte a lui, impallidì. Non poté organizzare un contrattacco adeguato, ma in realtà sarebbe stato comunque inutile. La sua velocità d'attacco era semplicemente patetica.


Con un bagliore di luce nera, il bastone di Lin Ming aveva già trapassato la gola del praticante di arti marziali. A causa della sua rapidità, si spezzò immediatamente anche il collo del demone gigante, la sua testa partì via!


Quando Lin Ming ritirò il bastone, la testa iniziò a volare!


Dopo, mentre aveva visto morire miserabilmente il suo compagno, l'ultimo Grande Lord si riempì di disperazione. Quando Lin Ming si precipitò verso di lui, morì subito.


Quando la sua schiena fu infilzata dal bastone, tutti i suoi organi e la sua spina dorsale furono ridotte in poltiglia!


Dal momento in cui Lin Ming aveva intercettato il bastone, ci aveva messo solo tre respiri di tempo per uccidere i tre Grandi Lord.


Per il giovane, un praticante di arti marziali di questo livello non aveva alcuna abilità di resistergli. Era facile come ammazzare galline!


All'inizio, quando era stato nella Strada dell'Imperatore, Lin Ming non aveva fatto alcun avanzamento durante la sua coltivazione. Ma aveva compreso uno spirito da battaglia. Per questo in realtà la sua forza aveva già superato quella di un Grande Lord. Era solo inferiore al capo della Pagoda del Cielo.


Ora che Lin Ming era avanzato allo stadio della Sfera di Energia, la sua forza era aumentata di diverse volte. Adesso uccidere un Grande Lord richiedeva solo un breve momento.


Dopo aver ucciso i tre Grandi Lord, Lin Ming sentì il suo intento omicida spegnersi gradualmente.


In quel momento una densa energia infernale si disperse dai cadaveri dei tre Grandi Lord formando un demone a dieci ali che cercò di attaccarlo.


Per Lin Ming ora questi generi di demoni formati dall'energia infernale erano solo uno scherzo.


Muovendo tre dita, infuse un po' di spirito da battaglia nell'aria, sconfiggendo istantaneamente i tre demoni.


Dopo che i demoni esplosero, si trasformarono in pura energia infernale radunandosi velocemente nel corpo di Lin Ming e aiutandolo a formare il suo Tatuaggio Demoniaco.


Il quinto paio di ali divenne sempre più nitido. In origine il giovane era agli inizi delle dieci ali, ma ora dopo aver ucciso tre Grandi Lord, due dei quali erano agli inizi delle dieci ali e uno negli stadi intermedi, il suo Tatuaggio Demoniaco stava arrivando agli stadi intermedi delle dieci ali.


Quando vide il suo Tatuaggio Demoniaco crescere, gli occhi di Lin Ming brillarono:"Mi sto avvicinando sempre di più a diventare un demone a dodici ali, se fosse possibile dovrei provare a condensare il Tatuaggio Demoniaco a dodici ali nell'Antico Abisso Demoniaco. Questa sarà la possibilità migliore per farlo!"


L'intento marziale demoniaco consisteva in tre diversi campi di forza: Asura, Dio del Massacro e Grande Imperatore. Lin Ming per ora non pensava al terzo, per ora gli era praticamente impossibile attraversare la Strada dell'Imperatore.


Per quanto riguarda il campo di forza Asura, Lin Ming l'aveva già ottenuto.


Ora il solo campo di forza che poteva comprendere sarebbe stato quello del Dio del Massacro. Dopo aver formato un Tatuaggio Demoniaco a dodici ali, sarebbe stato suo!


Raccolse silenziosamente i tre anelli spaziali dei Grandi Lord. Mentre li sondava, sentì la voce di Moguang nella mente.


"Lin Ming, sei praticamente una bestia feroce in forma umana. Mi hai lasciato senza parole!"
                                


                                



