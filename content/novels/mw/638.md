---
weight: 638
title: Capitolo 638 – Tremila Mondi Sconfinati
pubDate: 2025-12-15T08:37:10.248Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>46 Capitoli in coda, 0/5</em>
da editare
<em>-Schadenfreude</em>


All'improvviso sentendo le parole di Moguang, Lin Ming si incuriosì:"Che sorta di grado raggiungono i geni del Regno Divino?"


"Regno Divino..." Moguang sussultò lievemente. Sospirò e disse lentamente. "Il Regno Divino è un posto terrificante, è fin troppo vasto e sconfinato. Anche quando ho seguito il maestro, ci siamo mossi in un territorio estremamente piccolo del Regno Divino. Nel Regno Divino ci sono innumerevoli maestri e geni talentuosi! Sono persone terrificanti che non sono paragonabili alla gente normale!"


Questa era la prima volta che vedeva Moguang così desolato e impotente. Non poté trattenersi dal dire:"Quanto è grande il Regno Divino?"


Moguang disse:"Non posso dire quanto è grande il Regno Divino, ma parlerò prima dei piani sotto il Regno Divino. Un esempio di piano è quello in cui esistono il continente Tianyan e il Sacro Continente dei Demoni. Se non sbaglio questi territori sono sullo stesso pianeta, ma sono molto lontani l'uno dall'altro, separati da un grande oceano."


"Il mondo mortale su cui esistono il continente Tianyan e il Sacro Continente dei Demoni fa parte dei tremila mondi sconfinati, un dominio sotto il Regno Divino. Quando dico tremila, intendo tremila piani diversi moltiplicati insieme. Quanti credi che siano?"


Lin Ming alzò le sopracciglia. Mille per mille per mille faceva 1.000.000.000!


Un miliardo di mondi inferiori di mortali, era davvero difficile da immaginare!


Con così tanti piani inferiori e così tante creature, chissà quanti maestri ci sarebbero stati?


Moguang continuò:"Alcune di questa anomalie del regno Divino hanno già superato i limiti dell'umanità. Esistono alcuni umani e altre razze che sono per metà Bestie Divine o altro ancora. Il talento della loro stirpe è incommensurabile!"


Per metà Bestia Divina...


Lin Ming fece un respiro profondo. All'inizio, quando aveva ereditato solo una goccia di sangue dell'Antica Fenice e del Vero Drago, non solo avevano rafforzato il suo corpo, ma anche cambiato le proprietà della sua vera essenza e aumentato il suo talento.


Se questo era l'effetto di una o due gocce di sangue di Bestia Divina, allora cosa sarebbe successo se si fosse diventati per metà Bestia Divina?


Era inimmaginabile!


Lin Ming ricordò di quando era entrato nel Mistico Regno della Divina Fenice, un luogo di una prova lasciato dal Clan dell'Antica Fenice. Che questo cosiddetto clan dell'Antica Fenice fosse una delle razze di Bestie Divine che Moguang aveva menzionato?


Pensandoci, Lin Ming si meravigliò. Quando era entrato nel Mistico Regno della Divina Fenice, era riuscito a completare solo la prova del generale; non aveva i requisiti per essere ammesso alla prova del re. Mu Qianyu, Mu Bingyun, Mu Fengxian, le Sacerdotesse passate e presenti dell'Isola della Divina Fenice erano riuscite solo a completare quella del soldato!


Praticamente sarebbero state carne da cannone in un esercito.


Il Regno Divino...


Lin Ming sussultò e strinse i pugni. Quel mondo sconfinato era la Terra Sacra di tutte le arti marziali!


Così tanti maestri e geni, questo faceva ardere di spirito combattivo il cuore di Lin Ming!


Non temeva i maestri, né i geni. Se una persona non avesse cercato avversari o trovato un picco più alto, non avrebbe sfruttato il suo potenziale. Solo entrando in una terra piena di innumerevoli maestri sarebbe riuscita a raggiungere il picco delle arti marziali.


"Moguang, andiamo!" Disse dopo un breve silenzio Lin Ming. Stava già percorrendo la sua strada, se fosse riuscito o no ad ascendere in gloria nel Regno Divino, tutto questo sarebbe dipeso dalle fondamenta che avrebbe creato.


"Acceleriamo!"


Lin Ming aveva già memorizzato il contenuto della mappa nella tavoletta di giada. Usò il Roc Dorato che Squarcia il Vuoto e si precipitò verso l'Antico Abisso Demoniaco.


Al momento gli spiriti di basso livello non erano più una minaccia per Lin Ming. Tuttavia doveva ancora fare attenzione alle creature che provenivano dal centro dell'Antico Abisso Demoniaco. La forza di quei vecchi mostri era difficile da immaginare.


.....


Tre giorni dopo, Lin Ming arrivò nella zona entro 1500 chilometri dal confine dell'Antico Abisso Demoniaco. Avanzò ulteriormente senza fermarsi.


Al quarto giorno arrivò nella zona entro 1200 chilometri dal confine. Si stava avvicinando alla zona proibita attorno all'Antico Abisso Demoniaco. Qui i pericoli sarebbero aumentati esponenzialmente. Naturalmente anche le opportunità fortunate che avrebbe potuto trovare sarebbero state sufficienti ad impazzire di avidità.


"Moguang, cerchiamo delle persone!"


L'Antico Abisso Demoniaco era ampio oltre 10.000 chilometri e aveva una circonferenza di oltre 30.000 chilometri. Tuttavia in realtà l'area che era esplorata più di frequente era una piccola porzione della punta a nord e a sud. Durante ogni perlustrazione, le sei pagode settentrionali avrebbero esplorato la regioni a nord, mentre quelle meridionali le terre a sud, quindi non avrebbero percorso una zona troppo vasta.


Non sarebbe stato difficile per Lin Ming trovare altre persone in questa zona.


Formare una squadra aveva i suoi benefici. Quando si incontrava un pericolo, gli altri avrebbero potuto fare da scudo. Così Lin Ming sarebbe riuscito ad osservare gli attacchi a sorpresa degli spiriti malvagi e formulare un contrattacco.


Generalmente uno spirito malvagio avrebbe fatto un agguato al più debole.


Tutti lo sapevano, ma i più deboli non avevano comunque altra scelta. Se non si fossero coalizzati con altri guerrieri, allora le possibilità di morire sarebbero state molto più alte. Anzi, avrebbero rischiato di essere uccisi da spiriti di basso livello.


Mentre Lin Ming camminava, Moguang rilasciò tutta la sua percezione cercando altri praticanti di arti marziali. Allo stesso tempo il giovane seguì le note della mappa ed esaminò il terreno circostante per allontanarsi il più possibile dalle zone pericolose, anche mentre cercava opportunità fortunate.


.....


In quel momento, a mille chilometri di distanza da Lin Ming, una squadra di praticanti di arti marziali veniva condotta da diversi Grandi Lord e stava esplorando il territorio.


In quest'area, per un raggio di diverse decine di chilometri, la sabbia e le rocce erano tutte color sangue. Attorno c'erano due catene montuose. Guardando da lontano sembravano le corna di una bestia che circondavano la terra.


Questa zona era molto strana.


"Shaguang, sei sicuro che ci sia un'Osso Demoniaco del Sangue di grado Earth seppellito qui?" Chiese un Grande Lord della Pagoda della Pietra Bianca dopo aver cercato per molto tempo. La persona a cui stava parlando era un diavolo che proveniva dalla Pagoda dell'Arcobaleno, il Grande Lord Shaguang.


Normalmente un Grande Lord sarebbe rimasto nella sua posizione per poche decine di anni. dopodiché, visto che avanzavano ad un livello equivalente agli stadi della Distruzione, avrebbero lasciato la Pagoda del Cielo. Il Grande Lord Shaguang era stato nella Steppa del Massacro per 40 anni e aveva visitato l'Antico Abisso Demoniaco tre volte; questa sarebbe stata la quarta. Si poteva dire che fosse molto esperto, almeno non meno delle guide.


Il Grande Lord Shaguang esaminò di nuovo il terreno e disse:"Sì, dovrebbe essere così. Credo che ci sia un Osso Demoniaco del Sangue di alto livello seppellito da qualche parte qui. Se esamini le due catene montuose attorno, formano una gabbia naturale di energia infernale, sigillandone un'enorme quantità qui. Questo posto è l'ambiente più adatto per un Osso Demoniaco del Sangue, inoltre il terreno sotto di noi è rosso, un altro segno della presenza di un Osso demoniaco del Sangue. L'Osso Demoniaco del Sangue qui è assolutamente di grado Earth, potrebbe perfino avvicinarsi ad uno di grado Heaven!"


Gli altri praticanti di arti marziali si entusiasmarono quando sentirono queste parole. Un Osso Demoniaco del Sangue di grado Heaven era un tesoro leggendario, ma non si aspettavano di trovarne uno. Sarebbero stati soddisfatti se ne avessero ottenuto di uno di grado Earth.


Dato che erano impegnati nella ricerca, nessuno notò la strana luce avida negli occhi di Shaguang mentre si girava.
                                


                                



