---
weight: 640
title: Capitolo 640 – Erba Cadavere di 10.000 anni
pubDate: 2025-12-15T08:37:10.248Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>44 Capitoli in coda, 0/5</em>
da editare
<em>-Schadenfreude</em>


"Dannazione, perché questo tipo è stato così fortunato!" Il Grande Lord Shaguang stava morendo di invidia.


Non era sicuro di che opportunità fortunata fosse, se fosse stata completamente consumata o se ne fosse rimasta un po'. Era impossibile scoprirlo a meno che non uccidesse Lin Ming.


Pensando questo, il Grande Lord Shaguang provò un intenso intento omicida. Se avesse ucciso il giovane, non solo sarebbe riuscito ad appropriarsi del tesoro che aveva trovato, avrebbe anche compiuto tutti i sacrifici di cui aveva bisogno. Questo era come prendere due piccioni con una fava!


Tuttavia... il Grande Lord Shaguang si trattenne.


Nonostante avesse sentito dicerie riguardo la forza di Lin Ming, non sapeva ancora a che livello fosse. Tuttavia, era comunque riuscito ad arrivare qui da solo, quindi significava che doveva essere abile. Non solo, era anche avanzato al del Nucleo...


Quando guardò il Grande Lord Occhi Celesti, Shaguang notò che stava trasalendo per la paura. I due erano tra i migliori Grandi Lord della Pagoda dell'Arcobaleno, quindi non c'era bisogno di menzionare la loro forza. Erano anche due contro uno, quindi sarebbero dovuti essere in vantaggio.


Anche così, i Grandi Lord Shaguang e Occhi Celesti non avevano la sicurezza di poter uccidere Lin Ming. Se il giovane fosse riuscito a scappare, allora sicuramente si sarebbe vendicato in futuro.


Non credevano di avere un talento superiore al suo.


Nonostante il Grande Lord Shaguang avesse rilasciato per un attimo il suo intento omicida, fu comunque individuato da Lin Ming.


Il giovane sorrise lievemente e disse:"Allora è così? Volete uccidermi per completare la vostra piccola cerimonia?"


Il Grande Lord Shaguang si irrigidì. Poi rise e disse sorridendo:"Fratello Lin, non dica uno scherzo del genere. Che ne dice se ognuno badasse ai fatti propri e prendessimo strade separate?"


<em>Nota Traduzione: "ognuno badasse ai fatti propri " (井水不犯河水) letteralmente "l'acque di fiume non si mischiano bene con quella di pozzo".</em>


"Prendere strade separate?" Lin Ming mostrò un sorriso sarcastico. "Se fossi debole, allora temo che sarei già stato ucciso da voi come sacrificio!"


Sentendo queste parole ovviamente ostili, il Grande Lord Shanguang si accigliò e disse:"È vero che non vogliamo combattere contro di te, ma non significa che ti temiamo! Non puoi sconfiggerci e noi non possiamo impedirti di andartene! Se vuoi combattere, allora ti acconteremo se non hai paura di attrarre gli spiriti malvagi qui. Altrimenti, allora ti chiedo gentilmente di andartene immediatamente!"


"Andarmene?" Lin Ming sorrise freddamente:"Se non sbaglio, la protuberanza dietro di te è il tumulo di un'Erba Cadavere di 10.000 anni e vuoi prendertela!"


Non appena il Grande Lord Shanguang sentì questo nome, impallidì. Aveva viaggiato nell'Antico Abisso Demoniaco per quattro volte di fila ora e naturalmente aveva ottenuto una grande esperienza riguardo ai tesori qui. Ma questa ovviamente era la prima volta che Lin Ming entrava in questo luogo, come poteva essere così informato?


"L'Erba Cadavere di 10.000 anni è simile al fungo bruco coltivato dai mortali. È un seme che fa da parassita allo scheletro di un guerriero di livello Imperatore usandolo come nutrimento. Quando cresce, deve divorare costantemente la vitalità del sangue degli altri praticanti di arti marziali. Il motivo per cui hai ucciso tutte quelle persone era per nutrire questa Erba Cadavere di 10.000 anni finché non era piena. Allora sarebbe stato più facile catturarla. Non è vero?"
Queste informazioni provenivano dalla tavoletta di giada che il capo della Pagoda del Cielo gli aveva dato. Ad ogni parola, il Grande Lord Shaguang mostrò un'espressione sempre più scontenta. Alla fine sembrava davvero smunto e miserabile. Il Grande Lord Shaguang si riempì di intento omicida mentre diceva:"Stai dicendo che vuoi dividere il bottino?"


"Dividere...?" Lin Ming scosse la testa:"Se devo fare un'ipotesi, questa Erba Cadavere di 10.000 anni non è ancora piena. La temo un po' anche io, ma... se le dessi da mangiare voi due, allora dovrebbe essere sufficiente a saziarla!"


"Vuoi morire?!" I Grandi Lord si infuriarono. Non dissero altro, attaccarono Lin Ming da entrambi i lati!


L'espressione del giovane rimase calma. La sua mano destra toccò l'anello spaziale e tirò fuori la Lancia della Cometa Viola!


Concetto di Fulmine!


<em>Chi-la!</em>


La vista dei Grandi Lord fu oscurata da un bagliore. Lin Ming scagliò in avanti la sua lancia, scariche elettriche erano avvolte attorno all'asta come pitoni.


"Cosa?!"


Il Grande Lord Occhi Celesti impallidì quando vide il fulmine sull'arma del giovane! Tutta l'essenza demoniaca che aveva attivato fu inghiottita istantaneamente dalla luce accecante senza che ne rimanesse una traccia!


In quell'attimo di secondo, il Grande Lord Occhi Celesti non riuscì nemmeno a pensare a cos'era appena accaduto. Sulla lancia di Lin Ming emerse il fulmine viola che conteneva il potere di uno spirito da battaglia!


Uno spirito da battaglia poteva essere infuso in qualunque cosa rafforzandola grandemente; questo includeva anche un'Anima del Tuono!


Uno spirito da battaglia infuso nell'ago con le spire del drago ululò in avanti, volando dritto verso la fronte del Grande Lord Shaguang!


"Ahh!"


In quel momento le pupille di Shaguang rimpicciolirono. Con un grido, menò un fendente verso il dardo!


Con un rumore assordante, l'ago con le spire del drago si ruppe sotto questo attacco, tuttavia una scarica elettrica penetrò nel corpo del Grande Lord Shaguang, paralizzando all'istante tutta la sua essenza demoniaca.


Durante uno scambio tra maestri, il più breve momento di paralisi era sufficiente per uccidere!


<em>Puff!</em>


Shaguang sentì una sensazione fredda al petto mentre la lancia lo infilzava, squarciando la sua vera essenza e penetrando il suo corpo!


Mentre la lancia entrava nel suo corpo, si scatenò la vera essenza. Il Grande Lord Shaguang tremò e il sangue schizzò a mezz'aria!


"Non-"


Le parole del grande Lord Shaguang furono interrotte. La vera essenza tirannica e violenza che Lin Ming aveva riversato nel suo corpo si precipitò fuori da tutti i suoi orifizi, distruggendo direttamente tutti i suoi organi!


Quando lo vide, il Grande Lord Occhi Celesti ne fu terrorizzato. Rabbrividì, completamente demoralizzato.
Non si sarebbe mai immaginato che sarebbe successo questo. Due contro uno, in soli due respiri di tempo, il Grande Lord Shaguang era stato ucciso istantaneamente.


Senza dire altro, il Grande Lord Occhi Celesti si girò e fuggì!


Lin Ming sogghignò. Avanzò e lo spazio sotto i suoi piedi sembrò rimpicciolirsi. In un solo passo aveva attraversato diverse centinaia di passi ed era apparso di fronte al Grande Lord Occhi Celesti.


"Lin Ming! Non costringermi a...! Ahhhh!"


Il Grande Lord Occhi Celesti gridò, il suo corpo si stava tingendo di rosso scuro, come se tutto il suo sangue stesse uscendo dai suoi pori. Ovviamente voleva usare una tecnica segreta della sua razza, ma quando era a metà dalla sua preparazione, la lancia di Lin Ming lo aveva già infilzando.


In quell'istante, il tempo attorno al Grande Lord Occhi Celesti sembrò rallentare.


<em>Puff!</em>


Una lancia lo attraversò facilmente. Dopo una torsione, il Grande Lord morì istantaneamente!


Dopo aver preso gli anelli spaziali dei due guerrieri, i fantasmi di energia infernale furono dispersi e assorbiti da Lin Ming.


Sul suo braccio, il Tatuaggio Demoniaco si solidificò ancora di più. Le ali divennero ancora più nitide e le piume divennero sempre più dettagliate e chiare...


Lin Ming guardò verso il basso. Il suo Tatuaggio Demoniaco aveva raggiunto gli stadi avanzati delle dieci ali!


Da quando era entrato nell'Antico Abisso Demoniaco, Lin Ming aveva ucciso un totale di sei Grandi Lord. Anche così, la loro energia infernale gli aveva permesso solo di aumentare di due gradi. Se avesse voluto raggiungere il picco delle dieci ali per poi passare allo stadio successivo, sarebbe stato davvero difficile! Si poteva immaginare quanto fosse difficile diventare un Grande Lord a dodici ali.


Raccolse i due cadaveri e li gettò verso la protuberanza nel terreno. Quando arrivarono lì, i corpi sembrarono evaporare, invecchiarono rapidamente, le loro ossa si sciolsero e tutta la loro vitalità si trasformò in due scie rosse che affondarono nel terreno senza lasciare traccia.


Dopo averle inghiottite, la protuberanza tremò un po' di volte e poi si ritirò. Anche il campo di forza circostante si indebolì.


Lin Ming rimase in disparte guardando silenziosamente i cambiamenti nell'Erba Cadavere di 10.000 anni.


Diecimila anni. Per un'erba antica di questo tipo, in realtà significava solo che era in uno stadio di crescita.


Una pianta del genere era già così terrificante. Nonostante il suo potere d'attacco fosse debole, aveva un'abilità molto speciale: era capace di comprimere l'energia lasciata da un guerriero di livello Imperatore morto per formare un campo di forza in grado di uccidere la sua preda.


Questo campo di forza era assolutamente terrificante; aveva almeno il 10% della forza del guerriero di livello Imperatore morto. Se un Grande Lord vi fosse entrato, sarebbe stato ucciso all'istante!


Tuttavia usare questo campo di forza aveva i suoi limiti. Ci avrebbe messo diecimila anni per concentrare abbastanza energia per formarlo e poteva utilizzarlo solo diverse volte prima di esaurirlo. Dopodiché l'erba cadavere sarebbe entrata in uno stato dormiente.


Questo era il cosiddetto sacrificio che il Grande Lord Shaguang aveva menzionato. Voleva usare gli altri praticanti di arti marziali per esaurire il campo di forza dell'erba cadavere, costringendola ad entrare in un sonno profondo e poi catturarla.


Anche Lin Ming aveva questo piano.


In quel momento l'Erba Cadavere di 10.000 anni era sazia e stava iniziando ad entrare in un sonno profondo. Ora sarebbe tornata a crescere e a radunare l'energia per formare un altro campo di forza predatore.


Naturalmente questo era qualcosa che sarebbe accaduto solo tra mille anni.


"Che hai intenzione di fare con questa erba cadavere?" Chiese Moguang.


"La crescerò." Rispose con noncuranza Lin Ming.


A parte tutto questo, l'Erba Cadavere di 10.000 anni aveva un'altra funzione, se fosse stata allevata e gli fosse stata data essenza di sangue e Cristalli di Sangue, avrebbe radunato questa energia e l'avrebbe purificata, condensandola in un potente campo di energia. Se uno si fosse allenato in questo campo di forza, l'energia che avrebbe assorbito sarebbe stata ancora più pura e ricca. Naturalmente gli effetti di questo allenamento sarebbero stati superiori ad una coltivazione tramite Cristalli di Sangue.


Lin Ming aspettò pazientemente finché il campo di forza si dissipò facendole rimanere solo il 10% della sua energia. Poi, unì le mani e iniziò a formare diversi sigilli di vera essenza creando una formazione che la isolava.


Poi, Lin Ming tirò fuori la Lancia della Cometa Viola preparandosi a spaccare la protuberanza.


In quel momento l'Erba Cadavere di 10.000 anni si allertò.


"Ohh!"


Un grido stridulo risuonò nell'aria. Sembrava un acuto lamento di un fantasma afflitto. Era difficile immaginare che una pianta potesse emettere un suono del genere.


Lin Ming non ci pensò e sferrò un colpo verso quella protuberanza nel terreno!


Dopo aver consumato l'energia del campo di forza che aveva accumulato per mille anni, l'Erba Cadavere di 1000 anni non era più terrificante. Anche i Grandi Lord Shaguang e Occhi Celesti avrebbero osato catturarla, figuriamoci qualcuno come Lin Ming.


Nella protuberanza c'era una pianta rosso sangue. Tra le radici c'era un viso contorto e sotto c'era una sfera delle dimensioni di un pugno che sembrava essere fatta di carne. Questa palla stava sussultando rapidamente come se fosse un cuore!


Era davvero uno spettacolo inquietante.


Dopo che il suo nido era stato distrutto, l'Erba Cadavere di 10.000 anni rilasciò delle grida contrariate. Stava tremando come se volesse scavare nelle profondità della terra, ma come poteva Lin Ming lasciarla andare così facilmente? Con un po' di sigilli, bloccò completamente lo spazio attorno!


Con un colpo di lancia, l'Erba Cadavere di 10.000 anni fu raccolta da Lin Ming!
                                


                                



