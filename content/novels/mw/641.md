---
weight: 6410
title: Capitolo 641 - []
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>43 Capitoli in coda, 0/5</em>
da editare
<em>-Schadenfreude</em>


Dopo essere stata punta dalla lancia, l'Erba Cadavere di 10.000 anni si dimenò con violenza emettendo delle grida acute.


Quando vide il suo aspetto, Lin Ming si accigliò. Questa piccola pianta era davvero orrenda.


Moguang ridacchiò:"Eheh, questo oggetto è un tesoro inestimabile per un Sect che si occupa di cadaveri. Pagherebbero sicuramente una cifra esorbitante per comprarla!"


Sect che si occupa di cadaveri... Lin Ming sapeva che alcuni praticanti di arti marziali avrebbero raccolto corpi di guerrieri e li avrebbero usati per raffinare le armi, creare marionette o perfino fare incarnare degli spiriti. Ad esempio Mugu Buyu della Valle dei Sette Misteri poteva essere considerato un praticante di arti marziali di un Sect del genere.


Lin Ming avvolse l'Erba Cadavere di 10.000 anni sotto strati di sigilli per poi riporla in una scatola di giada.


"Dove andiamo ora?" Chiese Moguang. I due avevano già raggiunto la zona entro 1.200 chilometri dall'Antico Abisso Demoniaco. Se si fossero avvicinati, sarebbero arrivati alla zona delle 1.000 chilometri che era una terra proibita. Entrare sarebbe significato morte certa!


Anche i posti vicini a questo confine erano estremamente pericolosi.


Lin Ming chiese:"L'Imperatore Demoniaco è entrato nella zona a 1000 chilometri in passato?"


"Naturalmente." Moguang sbuffò come se stesse rispondendo ad una domanda inutile:"Il concetto di mortale è relativo. Se la tua coltivazione è abbastanza alta, allora, nonostante tu potresti non essere in grado di entrare ed uscire come vuoi, non devi temerla troppo. In passato, quando l'Imperatore Demoniaco è rimasto qui per circa un ventennio, ha trascorso la maggior parte del tempo nella zona proibita entro 1000 chilometri!"


"Capisco."


Lin Ming non era abbastanza folle da pensare di avere i requisiti per entrare in un posto del genere. Il suo piano era di arrivare al confine di questa zona; avrebbe avuto più possibilità di ottenere opportunità fortunate. Tuttavia, se non avesse potuto trovare qualcosa, era comunque riuscito ad arrivare al del Nucleo. Ora poteva tornare nella Regione dell'Orizzonte Sud.


Lin Ming non avrebbe potuto rivaleggiare con qualcuno come Xuan Wuji, ma era sicuro di poter uccidere i guerrieri al primo stadio della Distruzione della Regione dell'Orizzonte Sud.


.....


In un attimo passarono diversi giorni. Lin Ming aveva vagato per la zona tra le 1100 e le 1000 chilometri nell'Antico Abisso Demoniaco. I suoi giorni qui erano stati pacifici in realtà.


Finché la voce di Moguang non risuonò nella sua mente dicendo:"Di fronte a destra, a 10 chilometri di distanza, ci sono delle persone lì!"


"Oh? Lin Ming sussultò:"Quante?"


"Non ne sono sicuro, sono troppo lontane. Ho solo sentito una fluttuazione di energia, ma dovrebbe provenire da un praticante di arti marziali, non da uno spirito malvagio."


Lin Ming ponderò per un momento:"Va bene, andiamo a cercarli!"


C'erano molti vantaggi nel viaggiare insieme ad altri praticanti di arti marziali. Lin Ming usò la sua tecnica di movimento e si precipitò verso la direzione che Moguang aveva indicato.


Tuttavia, non appena fece un solo passo sentì il terreno tremare. Da lontano vide il terreno spaccarsi e una voluta di energia nera schizzò fuori dalla terra fino al cielo!


"Uh?"


Lin Ming era scioccato. Cosa stava accadendo?


"C'è qualcosa di strano!" La voce di Moguang cambiò. "L'energia infernale aveva iniziato a muoversi freneticamente e quelle persone che ho scoperto stanno correndo verso di noi!"


Mentre Moguang finiva di parlare, Lin Ming scorse diverse figure che si stavano muovendo tra la nebbia. Stavano correndo verso l'Antico Abisso Demoniaco come se ne dipendesse la loro vita!


Proprio quando lo pensò, Lin Ming impallidì. Vide che dietro di loro c'erano enormi nuvole nere che li rincorrevano come un enorme tsunami!


E queste nuvole nere contenevano un'energia terrificante!


"Dannazione!"


Lin Ming imprecò mentalmente. Girò i tacchi e scappò via.


Non poteva permettersi di perdere tempo a pensare a cosa fosse. La tavoletta di giada lasciata dal capo della Pagoda del Cielo non aveva mai menzionato una cosa del genere.


Lin Ming era veloce, ma nemmeno le persone dietro di lui erano lente. A causa del lieve ritardo erano già arrivate a diverse centinaia di piedi di distanza da Lin Ming.


Nell'istante in cui il giovane si girò, scorse una persona.


Era Duanmu Qun!


Non c'era più tempo di chiedere cosa stesse succedendo. Lin Ming attivò il Roc Dorato che Squarcia il Vuoto e avanzò a tutta velocità.


L'enorme tsunami di nuvole nere erano come un'antica bestia, inghiottivano ogni cosa che si trovava lungo il suo cammino. Mentre le nuvole nere si precipitavano in avanti, si alzarono fino a quasi 1000 piedi d'altezza nel cielo. Nessuno avrebbe avuto il coraggio di affrontarle data la loro energia spaventosa.


Ma non si poteva schivarle sollevandosi di quota, era impossibile volare nell'Antico Abisso demoniaco. In termini di velocità, le nuvole demoniache erano ancora più veloci di un normale praticante di arti marziali! Mentre tutti correvano all'impazzata, sentivano comunque che lo tsunami dietro di loro si stava avvicinando!


"Ahh!"


Riecheggiò un vago grido. Lin Ming non aveva bisogno di voltarsi per sapere che un praticante di arti marziali era stato inghiottito dalle nuvole oscure. Si poteva immaginare quale fosse stato il suo fato!


Mentre l'energia infernale attorno si contorse formando correnti tempestose, Lin Ming usò il Concetto di Spazio, rimpicciolendo lo spazio sotto i suoi piedi e mostrando la sua velocità assoluta. Era più rapido degli altri guerrieri dietro di lui, ma non era più veloce dello tsunami!


In quel momento tuttavia i suoi occhi mostrarono una luce intensa. Di fronte a lui, al confine della foschia, aveva scorto un picco di una montagna nera!


Non era troppo lontano, si diresse verso le pendici della montagna in diverse decine di respiri di tempo!


Usando tutta la sua velocità, Lin Ming arrivò subito al picco. Quando si girò, vide che in fondo alla montagna c'erano altri praticanti di arti marziali che lo avevano seguito e stavano scalando la pendenza.


Ora le nuvole si erano avvicinate. Mentre avanzavano, perfino il terreno sotto di lui tremava. Vedendo quanto era terrificante lo tsunami, Lin Ming iniziò a temere che perfino la montagna si sarebbe rotta sotto questo impatto.


"Cos'era quello?" Chiese spaventato Lin Ming.


"Eheh, sei piuttosto fortunato. Quelle nuvole nere erano un'eruzione dell'Antico Abisso Demoniaco. Normalmente dopo che erutta, entrerà in un periodo stabile e rimarrà calmo per decadi o secoli. Ma non so cos'è successo stavolta, quindi ho detto che sei fortunato..." Risuonò la voce scherzosa di Moguang. Quando l'Imperatore Demoniaco era rimasto nell'abisso, anche lui aveva dovuto affrontare queste eruzioni.


"Questa è un'eruzione dell'Antico Abisso demoniaco?" Lin Ming era scioccato. Avveniva solo ogni qualche decade o anche secoli. Quando eruttava avrebbe sputato fuori un'enorme quantità di energia infernale e Divine Ossa Demoniache e le terrificanti creature malvagie dell'Antico Abisso demoniaco.


Dopo l'eruzione, l'energia sarebbe stata nel caos e sarebbero apparsi strati su strati di zone pericolose ovunque. Questo era il momento in cui c'erano più possibilità di morire, ma significava anche che ci sarebbero state anche le opportunità più fortunate. Il periodo dopo un'eruzione sarebbe stato anche il momento in cui sarebbe entrata la più grande quantità di praticanti di arti marziali.


In quel momento Lin Ming non perse tempo a pensare a questi dettagli. Tutto ciò che sentì fu un rimbombo fragoroso mentre l'enorme tsunami di nuvole nere si scontrò con la montagna, creando flussi turbolenti di energia alti mille piedi. Il picco della montagna nera tremò. Sembrava quasi non potesse sopportare questo impatto e che potesse collassare in ogni momento!


Un grande pezzo della montagna fu strappato direttamente da queste onde. Un praticante di arti marziali che non aveva scalato abbastanza velocemente gridò miserabilmente mentre veniva risucchiato dalle nuvole nere, svanendo senza lasciare traccia.


Ma il resto del gruppo, Duanmu Qun e gli altri, si erano già precipitati al picco, evitando l'impatto con la foschia oscura.


Lin Ming guardò in basso. Non troppo lontano poteva vedere Duanmu Qun che di solito era raffinato e calmo, ansimare, la sua fronte era fradicia di sudore e il suo volto era arrossato. Durante quell'incontro terrificante ovviamente aveva consumato una grande quantità di energia.


Dietro di lui c'erano due demoni sette stelle elfici e tre demoni giganti.


Questi due elfi erano Feng Shen e Lan Xin. Per quanto riguarda i demoni giganti, Lin Ming ne conosceva solo uno: Pietranera della Pagoda della Grande Ascia.


Anche Pietranera era un discendente di una Terra Sacra e per questo il suo talento non era inferiore a Feng Shen.


"Lin Ming?!"


Quando Duanmu Qun lo vide, rimase incredibilmente scioccato. Prima aveva sentito da Lan Xin del suo fato. Pensava che il giovane fosse già morto, non si sarebbe già immaginato di rivederlo in queste circostanze.


Quando gli altri notarono Lin Ming, anche Feng Shen lo vide. Era un po' sbalordito, ma presto si sentì sollevato. Non aveva creduto che qualcuno come Lin Ming sarebbe morto nell'abisso e ora la sua fiducia sembrava essere stata ricompensata.


La persona più sorpresa fu Lan Xin. Aveva sperimentato personalmente quella zona pericolosa in cui c'era l'osso demoniaco e sapeva quanto era terrificante. L'aveva visto tornare in quell'area mortale e non era tornato dopo un'ora. Nonostante avesse detto che Lin Ming era scomparso, lo aveva già ritenuto morto. Non si sarebbe mai aspettata di rivederlo.


Era uscito da solo dalla zona pericolosa per poi viaggiare per migliaia di chilometri per l'Antico Abisso Demoniaco e raggiungere la zona centrale?


Come ci era riuscito?


Non fu solo Lan Xin ad essere incredula, ma anche gli altri. Viaggiare da soli era molto, molto più pericoloso rispetto a formare una squadra, e Lin Ming non aveva nemmeno una guida!


Tuttavia in quel momento Feng Shen si agitò. Sbalordito guardò Lin Ming e disse:"Avanzato al del Nucleo?"


Lin Ming sorrise lievemente:"Fratello Feng Shen, sono contento di incontrarla qui. Mi è capitato di trovarmi in un posto relativamente sicuro e ho fatto un avanzamento fortunato."


Queste parole noncuranti lasciarono tutti sbigottiti.


C'erano zone sicure nell'Antico Abisso Demoniaco? Avanzare al del Nucleo qui? Non era solo un suicidio?


Inoltre la coltivazione di Lin Ming era solo ad un passo dallo stadio successivo. Normalmente ci avrebbe dovuto mettere almeno sei mesi per arrivare il del Nucleo. Com'era riuscito a farlo così velocemente?


Aveva trovato qualche opportunità fortunata nell'Antico Abisso demoniaco?


Questa era l'unica spiegazione!


"Il Fratello Lin è davvero fortunato, uh!" Disse con amarezza Pietranera. I risultati di Lin Ming avevano superato tutti i suoi guadagni.


Buona fortuna?


Lan Xin non era sicura, ma nell'istante in cui aveva scoperto che il giovane era salito di stadio, sapeva già dove aveva trovato la sua opportunità fortunata.


All'inizio, quando erano in quella zona pericolosa, Lin Ming aveva detto di aver perso l'anello spaziale, ma in realtà doveva aver scoperto qualcosa e quindi era tornato per cercarlo!


Ma... c'era uno spirito malvagio potente in quell'area, così potente che aveva avuto bisogno di un secondo per uccidere un Grande Lord! In quel genere di situazione, com'era riuscito a scoprire un'opportunità fortunata e a coglierla da quello spirito malvagio?


Come ci era riuscito?


Lan Xin si coprì la bocca.


Al momento aveva la sensazione che Lin Ming fosse sempre più misterioso.



