---
weight: 643
title: Capitolo 643 – Siamo Fuori?
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>41 Capitoli in coda, 0/5</em>
da editare
<em>-Schadenfreude</em>


Dopo questa eruzione, al gruppo erano rimasti dieci membri in totale.


Di questi c'erano quattro demoni sette stelle: Feng Shen, Lan Xin, Duanmu Qun e Roccianera. Erano tutti discendenti di una Terra Sacra. Gli altri sei erano Grandi Lord, incluso Lin Ming.


Erano grandi maestri e c'era perfino Duanmu Qun, la cui forza si avvicinava al livello del capo della pagoda.


Il gruppo fu in allerta per tutto il tempo mentre percorreva il confine dell'Antico Abisso Demoniaco, erano molto lenti; ancora di più di quando erano entrati all'inizio. I dieci avevano tutti esteso fino al limite la loro percezione per evitare un agguato di spiriti malvagi.


Tuttavia, mentre avanzavano, non accadde nulla.


50 chilometri, 80 chilometri, 100 chilometri, 120 chilometri...


Sapevano quanto avevano camminato. Mentre attraversavano 100 chilometri, giunsero alla conclusione che dovevano aver già lasciato la zona proibita o almeno si erano avvicinati al confine.


Mentre se ne rendevano conto, divennero tutti entusiasti. Erano davvero riusciti ad uscirne?


Più vicini arrivavano al confine, più vigili diventavano.


La zona proibita entro 1000 chilometri era conosciuta come il punto di non ritorno. Una volta entrati, non si poteva più uscire. Nemmeno gli uccelli facevano eccezione. Questa diceria era stata tramandata da innumerevoli anni, quindi chi sapeva che sorta di pericolo avrebbero incontrato una volta raggiunto il punto critico!


Così il gruppo percorse altre 20 o 30 chilometri. Probabilmente avevano percorso 150 chilometri, ma non era ancora accaduto nulla!


Erano davvero riusciti a scamparla?!?!


Tutti i praticanti di arti marziali ne furono sbalorditi. Erano entrati nella zona proibita e non avevano incontrato alcun pericolo. Erano entrati ed usciti con calma...


"Questa zona proibita non è così terrificante come dicono le leggende. Non siamo entrati ed usciti sani e salvi?" Disse Pietranera con un sospiro di sollievo. C'era un po' di delusione nel suo tono. Le voci erano davvero esagerate.


"Forse questa fama terrificante era dovuta alle tante persone morte qui. In realtà è molto pericoloso, ma siamo stati fortunati, non abbiamo incontrato alcun rischio e alla fine ne siamo usciti." Concordò un Grande Lord.


"Ahah, sono entrato nella zona proibita e non sono morto, non ho davvero vissuto la mia vita invano... ma che peccato che non abbiamo trovato opportunità fortunate. Se avessimo potuto trovare una o due Divine Ossa Demoniache di grado Earth saremmo diventati ricchi!" Disse con un po' di rimpianto un Grande Lord della Pagoda della Nuvola. Prima erano rimasti all'erta mentre cercavano tracce di spiriti malvagi, quindi poteva dedicare attenzione alle Divine Ossa Demoniache? Ora che ci pensava, erano stati davvero sfortunati. Queste dicerie spaventose si erano rivelati pettegolezzi infondati, avevano anche causato così tanti guai ora.


"Eheh, se vuole andare a cercarle, allora va bene, nessuno la bloccherà. Se vuole tornare, potrebbe riuscire a trovare un Divino Osso Demoniaco di grado Earth." Disse scherzosamente un altro Grande Lord.


Quando il Grande Lord della Pagoda della Nuvola che stava parlando sentì queste parole, mostrò un'espressione turbata. Quell'esperienza terrificante lo aveva terrorizzato.Rise nervosamente e disse:"Ahah, sono appena riuscito ad uscirne, quindi non credo che avrei la fortuna di farcela di nuovo. Inoltre, se sono da solo, sarebbe troppo pericoloso."


Queste parole noncuranti fecero venire in mente una cosa ad un altro Grande Lord:"Questa zona proibita di 1000 chilometri non è pericolosa come pensavamo. Eravamo troppo cauti, quindi non abbiamo controllato se c'erano tesori. Se tornassimo, allora con la nostra forza, anche se incontrassimo dei pericoli potremmo riuscire ad affrontarli. Dovreste sapere tutti che nessuno è entrato nella zona proibita negli ultimi millenni. Erano tutti spaventati a morte dalle dicerie, quindi saranno rimasti dentro tutti i tesori. La ricchezza all'interno di quell'area è difficile da immaginare!"


Mentre parlava, alcuni praticanti di arti marziali iniziarono a riempirsi di avidità. Questo era vero. Da quando le dicerie terrificanti riguardo questa zona proibita di 1000 anni si erano diffuse, nessuno l'aveva esplorata per millenni. Le terre attorno erano perlustrate ogni dieci anni circa, quindi non era rimasto molto all'esterno. Ma dentro questa zona proibita dovevano esserci moltissimi tesori!


Inoltre l'area era così vicina all'Antico Abisso Demoniaco che dovevano esserci molte Divine Ossa Demoniache di grado Earth. C'era anche la possibilità che ci fosse un leggendario Divino Osso Demoniaco di grado Heaven!


Un tesoro di questo livello era un oggetto che nemmeno il capo della Steppa del Massacro possedeva. Se avessero potuto trovare solo un Divino Osso Demoniaco di grado Heaven, allora non si sarebbero dovuti preoccupare delle risorse per tutto il resto della loro vita. Il talento di questi praticanti di arti marziali non era scarso e, con questo tesoro, sarebbero riusciti ad arrivare al livello Imperatore!


Tutti si scambiarono un'occhiata. Alla fine gli occhi dei guerrieri puntarono su due persone. Uno era Duanmu Qun e l'altro era Nuvola Demoniaca.


Erano riconosciuti come i guerrieri più potenti nel gruppo.


Non c'era bisogno di parlare di Duanmu Qun. Proveniva da una grandissima Terra Sacra e, dopo essere entrato nella Strada dell'Imperatore, la sua forza si avvicinava a quella del maestro della Pagoda.


Per quanto riguarda Nuvola Demoniaca, era tra i migliori dei 16 Grandi Lord della Pagoda della Nuvola. Il posto in classifica di Nuvola Demoniaco era molto significativo. La sua forza non era inferiore al più debole capo della Pagoda.


Duanmu Qun esitò per un momento, indeciso. Se un praticante di arti marziali non avesse lottato per ogni opportunità fortunata, allora sarebbe stato destinato ad una vita di mediocrità. Ma questa zona proibita di 1000 chilometri non era un territorio normale. Negli ultimi millenni, si parlava di come fossero morti numerosi talenti impareggiabili. Sorprendentemente erano usciti incolumi. Era davvero stato un colpo di fortuna?


Una volta che fossero tornati e avessero incontrato un potente spirito malvagio, sarebbero stati tutti annientati!


Duanmu Qun gettò un'occhiata verso il Grande Lord Nuvola Demoniaca. Nemmno il Grande Lord sapeva cosa fare al momento. Dopo un po' di riflessioni, suggerì un compromesso:"Torniamo indietro di 50 chilometri. La distanza probabilmente è il limite della zona proibita, possiamo rimanere in quell'area per un po' di ore. Se esploriamo quella zona, le nostre opportunità fortunate saranno di gran lunga migliori rispetto a quelle che troveremmo ai territori attorno all'Antico Abisso Demoniaco. Se incontrassimo un potente spirito malvagio, allora torneremmo immediatamente!"


Il suggerimento del Grande Lord Nuvola Demoniaca non era troppo incauto, né eccessivamente prudente. Tutti iniziarono a rispondere.


"Ottima idea! Il consiglio del fratello Nuvola Demoniaca è fin troppo buono."


"Ahah, il fratello Nuvola Demoniaca è intelligente, bel lavoro!"


Il suggerimento del Grande Lord Nuvola Demoniaca era davvero valido. In quel momento un solo passo falso avrebbe causato la loro morte, ma questa sembrava l'idea migliore.


Tutti i praticanti di arti marziali presenti sembravano entusiasti, come se stessero davvero per trovare un Divino Osso Demoniaco di grado Heaven.


"Meglio fare presto, andiamo!" Disse con impazienza il Grande Lord che aveva fatto per primo questo suggerimento.


Duanmu Qun annuì, era d'accordo. Poi però si agitò all'improvviso. Quando si era guardato indietro per vedere cosa ne pensava Lin Ming, aveva visto che il giovane era rimasto fermo con un'espressione molto solenne, aveva le braccia incrociate al petto e la testa abbassata come se fosse assorto nei suoi pensieri.


Tutti erano già avanzati, ma Lin Ming stava ancora meditando sul posto, sembrava non avesse intenzione di spostarsi.


"Fratello Lin, vorrebbe venire con noi?"


Duanmu Qun lo invitò. Sperava davvero che Lin Ming li avrebbe accompagnati. C'erano troppi segreti in questo giovane. Duanmu Qun era convinto che se Lin Ming li accompagnasse nella zona proibita, sarebbe stato di grande aiuto. Forse avrebbe ribaltato la situazione in un momento critico o li avrebbe salvati tutti.


Lin Ming sembrava non aver sentito nulla, era ancora lì assorto.


"Fratello Lin, andiamo insieme?" Chiese di nuovo Duanmu Qun.


"Lin Ming, si sbrighi, altrimenti sarà lasciato indietro!" Il Grande Lord Nuvola Demoniaca si accigliò. Duanmu Qun gli aveva fatto una domanda due volte e Lin Ming non aveva nemmeno risposto. Era davvero scortese da parte sua.


"Ahah, sembra che il fratello Lin non voglia procedere. Lasciamolo rimanere qui, andiamo." Disse subito Pietranera. Mentre parlava, avanzò velocemente di due passi per paura che il giovane cambiasse idea e li raggiungesse.


I pensieri di Pietranera erano molto semplici. Lin Ming non era nemmeno entrato nelle profondità dell'Antico Abisso Demoniaco, eppure era riuscito a trovare un'opportunità fortunata che gli aveva permesso di entrare al del Nucleo. Questa sorta di buona fortuna era troppo anormale. Aveva la sensazione che la sua fortuna fosse di gran lunga inferiore a quella di Lin Ming e non voleva dividere il bottino con lui.


Se si fossero divisi un'opportunità fortunata in dieci, non sarebbe rimasto molto per ciascuno. Quando fosse accaduto, questo Lin Ming se la sarebbe potuta svignare con metà del tesoro, lasciando gli altri quasi a mani vuote.


Non fu solo Pietranera ad avere quest'idea, ma anche molti altri Grandi Lord. Uno di loro disse con una trasmissione di vera essenza:"Andiamo, questo ragazzo probabilmente è troppo pauroso."


"Esatto. Se non viene, allora c'è una persona in meno con cui dividere il bottino. Umpf, la strada per diventare Imperatore Impareggiabile è piena di rischi, quale praticante di arti marziali non osa affrontarli! Anche se è un talento al picco del livello Imperatore, deve comunque metterci più sforzi che può, altrimenti sprecherà tutto il suo talento e diventerà mediocre."


Dopo aver detto queste parole, molti iniziarono a muoversi. Nemmeno il Grande Lord Nuvola Demoniaca aspettò la decisione di Lin Ming. Solo Duanmu Qun, Lan Xin e Feng Shen lo stavano guardando aspettando la sua risposta.


Tra i tre, Feng Shen era quello che capiva di più quanto fosse terrificante la forza di Lin Ming. Duanmu Qun e Lan Xin conoscevano entrambi quanto era abile il giovane. Il motivo per cui era riuscito ad ottenere dei tesori nell'Antico Abisso demoniaco non era stato per un colpo di fortuna, ma per qualche sorta di strano segreto.


Se Lin Ming li avesse accompagnati, avrebbero dovuto dare una parte delle loro opportunità fortunate a lui, ma sarebbe satto comunque meglio che gettare via la propria vita.


Dopo che non aveva ricevuto risposta due volte, Duanmu Qun non si arrabbiò minimamente. Anzi, abbassò il tono e la sua espressione divenne gentile mentre faceva un'altra domanda:"Fratello Lin, a cosa sta pensando?"


Gli altri Grandi Lord erano già impazienti. Stavolta, dopo essere rimasto in silenzio per diversi respiri di tempo, alla fine Lin Ming aprì la bocca e disse:"Stavo pensando che... c'è qualcosa di strano in questo posto..."


"C'è qualcosa di strano? Cosa?" Duanmu Qun si inquietò. Se l'avesse detto qualcun altro, avrebbe potuto dire che era fin troppo spaventato e sospettoso, ma dato che l'aveva detto Lin Ming, non osava essere negligente.


"Non riesco a capirlo... se ci fossi arrivato non dovrei pensarci così tanto." Il giovane scosse la testa. Mentre aveva camminato fino a qui, aveva sempre sentito una strana sensazione. Quando aveva chiesto informazioni a Moguang, nemmeno lui era sicuro di cosa stesse succedendo.


"Allora può rimanere qui a pensarci, noi partiremo." Ridacchiò un Grande Lord. Nonostante le sue parole fossero abbastanza cortesi, era ovvio che lo stessero ridicolizzando. Essere così sospettoso e spaventato anche dopo essere uscito dalla zona proibita, poteva essere solo rintronato o stava fingendo.


<em>'Resta qui a pensarci, ah, temo solo che mi raggiungerai'.</em> Pensarono molti praticanti di arti marziali allo stesso tempo.
                                


                                



