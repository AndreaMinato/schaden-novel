---
weight: 644
title: Capitolo 644 – Avvicinarsi silenziosamente alle grandi fauci
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>40 Capitoli in coda, 0/5</em>
da editare
<em>-Schadenfreude</em>


"Duanmu, andiamo!" Il Grande Lord Nuvola Demoniaca diede un'occhiata a Lin Ming con un'espressione incredula. Perché questo tipo stava facendo dichiarazioni infondate per agitare gli altri? Avevano già lasciato la zona entro 1000 chilometri comunque.


Duanmu Qun rimase comunque a guardare il giovane:"Fratello Lin, cosa sta succedendo?"


Lin Ming guardò verso l'alto e iniziò a dire:"Ho la sensazione che... non abbiamo lasciato la zona proibita entro 1000 chilometri."


"Cosa?!"


Le parole di Lin Ming avevano scioccato tutti i presenti!


"Che scherzo sta cercando di fare? Sta dicendo che ci siamo persi in qualche modo?"
"Com'è possibile? Stiamo camminando basandoci sulla direzione delle stelle."


Nell'Antico Abisso Demoniaco, le stelle erano fisse nel cielo. Quindi non ci si poteva perdere. E avevano già percorso 150 chilometri, quindi avrebbero dovuto essere 30-40 chilometri al di fuori della zona proibita di 1000 chilometri.


"Questo tipo è un idiota, ignoralo. Avanti, andiamo." Disse un Grande Lord. Aveva provato ad essere rispettoso usando una trasmissione di vera essenza prima, ma ora non si era disturbato a farlo.


Anche Lan Xin era un po' scettica. Anche se non credeva alle affermazioni di Lin Ming, c'era ancora senso nelle sue parole e non sembrava stesse ostentando questa sua opinione. Chiese:"Cosa pensa che dovremmo fare allora? Dovremmo continuare a camminare lungo il confine tornando nell'Antico Abisso Demoniaco per cercare opportunità fortunate o cambiare direzione?"


Lin Ming scosse la testa. Non riusciva nemmeno a capire cosa stava succedendo, come poteva suggerire cosa fare agli altri?


Dopo aver sentito parlare Lan Xin, un altro Grande Lord disse:"Lan Xin, perché sta chiedendo a lui cosa fare? Se dice di andare in un'altra direzione si aspetta davvero che lo ascoltiamo ed entrassimo di nostra spontanea volontà in qualche trappola mortale?"


In questo luogo pericoloso nessuno era disposto a consegnare la propria vita nelle mani degli altri.


Anche Duanmu Qun era in preda ad un dilemma. Da una parte credeva davvero a Lin Ming, ma dall'altra non poteva rimanere qui per sempre solo a causa dei sospetti di Lin Ming, per non menzionare che il giovane non aveva dato nemmeno un suggerimento sul da farsi.


Feng Shen invece senza dire una parola si sedette accanto a Lin Ming.


"Feng Shen, cosa sta facendo?" Chiese un praticante di arti marziali, insicuro su cosa stesse facendo.
"Aspetto."


Questa semplice risposta lasciò tutti straniti. Cosa aveva intenzione di fare? Aspettare che a Lin Ming venisse in mente un piano?


"Feng Shen, sei diventato anche tu un idiota?" Pietranera era senza parole. Dal suo punto di vista Feng Shen era una persona molto solitaria e presuntuosa, ma con solo dei vaghi sospetti di Lin Ming, aveva intenzione di rimanere seduto ad aspettare che gli venisse in mente qualcosa.


Non era ridicolo?


Lin Ming non stava prestando attenzione ai discorsi degli altri, stava comunicando con Moguang nel suo mare spirituale.


"Moguang... sai cosa sta succedendo?"


Chiese Lin Ming. All'inizio non aveva sentito nulla, ma, lentamente, aveva avuto la sensazione che ci fosse qualcosa di strano, come se qualcosa stesse puntando sempre su di lui.


Ma anche se aveva indagato l'ambiente circostante, non aveva trovato nulla di strano. Nemmeno Moguang era riuscito a trovare nulla.


"Non puoi rimanere, ma aspettare è inutile. Se rimani qui allora ti separerai da tutti. Quando accadrò e ti troverai di fronte a qualche terrificante spirito malvagio, allora non avrai nemmeno uno scudo."


"Stai dicendo che li dovrei seguire tornando nella zona proibita entro mille chilometri?" Lin Ming si accigliò. Gli sembrava imprudente e pericoloso tornare senza capire pienamente cosa stava succedendo.


Moguang disse:"Rimanere qui non è un piano... anzi... non sappiamo nemmeno dove stiamo andando. Abbiamo seguito le stelle percorrendo 150 chilometri, ma non abbiamo ancora lasciato la zona proibita entro mille chilometri; sta succedendo sicuramente qualcosa di sospetto qui. Che ne dici di seguirli e di porre un segno ogni 500 piedi. Forse potresti scoprire qualcosa allora."


"Porre dei segni... va bene." Lin Ming rifletté per un momento e poi accettò. Poteva solo fare un passo alla volta e scoprire lentamente cosa stava accadendo.


Era stato il fratello maggiore di Moguang a seguire l'Imperatore Demoniaco rimanendo qui per vent'anni circa. Nonostante avesse ereditato alcuni dei ricordi di suo fratello, aveva una capacità molto limitata, non era onnipotente o onnisciente.


"Fratello Duanmu, andrò con te." Disse all'improvviso Lin Ming.


"Oh?" Duanmu Qun sussultò mostrando un'espressione un po' perplessa. Non sapeva avesse scoperto Lin Ming o perché avesse cambiato idea, ma in ogni caso averlo come compagno era sempre una buona idea.


"Come mai? Non aveva detto che c'era qualcosa di strano?" Lo derise un Grande Lord. Questo Lin Ming aveva detto che non sarebbe venuto, ma in realtà voleva seguirli, era piuttosto sprezzante.


Lin Ming non si disturbò a prestargli attenzione. Non c'era niente da dire al momento. Riuscire ad andarsene da qui era il suo obiettivo più importante. Tutto ciò che poteva fare era continuare a camminare e vedere se il giudizio di queste persone era corretto. Naturalmente... questo era semplicemente impossibile.


"Questo tipo!" Il Grande Lord Nuvola Demoniaca non poteva rifiutarlo. Poté solo condurre il gruppo indietro.


Lan Xin guardò Lin Ming con fare confuso, mosse le labbra, ma alla fine non disse nulla.


Feng Shen invece si alzò silenziosamente e seguì Lin Ming. Aveva una fiducia assoluta nelle parole del giovane ora. Se aveva deciso di andare, doveva avere i suoi motivi, solo che gli altri non li conoscevano o non potevano comprenderli.


Mentre il gruppo tornava indietro, rimasero tutti cauti. Ogni 500 piedi, Lin Ming avrebbe posto un simbolo. Gli altri praticanti di arti marziali lo notarono, ma per loro questa sorta di azione era completamente insignificante.


Dopo aver viaggiato per 20 o 30 chilometri, non avevano trovato un singolo pericolo. Così alcuni del gruppo iniziarono a rilassarsi.


Sembrava... che la zona proibita entro 1000 chilometri non fosse così spaventosa come affermavano le dicerie.


"Mi chiedo cosa troveremo stavolta."


"Ahah, se potessimo trovare un Divino Osso Demoniaco di grado Earth alta qualità, allora sarei soddisfatto!"


Dopo non aver incontrato spiriti malvagi durante questa lunga camminata, diversi praticanti di arti marziali iniziarono a parlare allegramente tra di loro. Pensavano perfino a come sarebbero riusciti a scavare un Divino Osso Demoniaco.


"Non distraetevi, mantenetevi in allerta!" Duanmu Qun si accigliò e ammonì tutti.


"Va bene, va bene." Un praticante di arti marziali rise. Ovviamente non gli importava davvero. Ma non appena finì di parlare, il suo sorriso si congelò...


Fissò stordito l'orizzonte. In lontananza sembrava esserci una fiamma nera che si sollevava al cielo connettendo il cielo e la terra, era così alta da poter ardere le stelle!


"Cosa... cos'è quello?" Un praticante di arti marziali lo guardò a bocca spalancata.


Dopo la sua esclamazione, tutti notarono la grande fiamme che si levava al cielo. A causa di essa il mondo intero si riempiva di nebbia nera, come se il cielo stesso fosse coperto da una grande nebbia nera!


Questa scena allarmò tutti i presenti. Diversi praticanti di arti marziali avanzarono velocemente e la nebbia sembrò disperdersi di fronte a loro. Così riuscirono a vedere chiaramente quella fiamma terrificante...


Sembrava bruciare a 100.000 piedi d'altezza e distorceva tutta l'aria attorno. Era una fiamma completamente diverse da quelle normali. Era trasparente e sfocata, come se non fosse davvero reale. Con la nebbia eterea a coprirla, i suoi lineamenti sembravano confusi e vaghi.


Sotto questo fuoco nero, in fondo, c'era un vuoto vasto e nero come la notte, più oscuro dell'inchiostro!


Questo vuoto dava la sensazione che la terra e lo spazio fosse stato squarciato da una creatura divina, rivelando l'entrata di un mondo oscuro e terrificante.


Un'energia sconfinata e potente sfuggì da questo vuoto. Mentre tutti erano avvolti da questa forza, sentirono un dolore soffocante che rendeva difficile respirare!


Un lamento funebre sembrava risuonare vicino alle orecchie...


"Oh cielo! Quello è... quello è...!" Nuvola Demoniaco alzò la sua mano tremante e puntò un dito all'orizzonte, la sua voce tremolava mentre parlava. Quel vuoto sconfinato ai limiti della terra, era chiaramente... l'Antico Abisso Demoniaco!


Questo era il vero Antico Abisso Demoniaco!


Il guerriero numero uno del Sacro Continente dei Demoni era entrato nell'Antico Abisso Demoniaco senza tornare!


"Impossibile, questo è impossibile!" Disse impallidito Grande Lord Nuvola Demoniaca mentre scuoteva la testa. Era incapace di accettare la realtà.


"Dovremmo essere a mille chilometri dall'Antico Abisso Demoniaco... perché possiamo vederlo?!"


Le parole di Nuvola Demoniaca sconvolsero tutti i praticanti di arti marziali.


"L'Antico Abisso Demoniaco?!?"


"Cosa?! Stai scherzando ca**o?!"


Ognuno di loro impallidì. Perfino Duanmu Qun era terrorizzato e allarmato.


Quello era l'Antico Abisso Demoniaco? Oh cielo!!!


La zona entro 1000 chilometri era conosciuta come l'area proibita e mortale. Se potevano vedere l'Antico Abisso Demoniaco, allora non significava che vi erano vicini?


Mentre ci pensavano, si sentirono sussultare e rabbrividire. Prima si erano addentrati per 100 chilometri nella zona proibita ed erano tornati indietro di 150 chilometri. In teoria dovrebbero essere già usciti di qualche decina di chilometri.


Avevano percorso 20-30 chilometri, in teoria dovrebbero essere al confine della zona proibita!


Ma ora mancavano solo poche centinaia di chilometri dall'Antico Abisso Demoniaco... com'era possibile?!


In quel momento riecheggiarono le parole di Lin Ming nella mente di Duanmu Qun...


<em>'Ho la sensazione che... non abbiamo lasciato la zona proibita entro 1000 chilometri'</em>


Alla fine non avevano mai lasciato la zona proibita, si stavano dirigendo da sempre verso l'Antico Abisso Demoniaco! Che avanzassero o tornassero indietro, stavano camminando verso l'Antico Abisso Demoniaco!


Non era stato solo Duanmu Qun a rendersene conto, ma anche gli altri praticanti di arti marziali.


Pietranera guardò Lin Ming con le labbra tremanti. Gli altri Grandi Lord guardarono il giovane sussultando. Stavano andando dritto verso l'Antico Abisso Demoniaco!


L'Antico Abisso Demoniaco era come le fauci di un'enorme bestia, una trappola che stava aspettando il loro arrivo!


Anche il numero uno del Sacro Continente dei Demoni era morto lì. Una volta entrati, si poteva immaginare quale sarebbe stato il loro fato.


Pensando a questo, l'espressione del Grande Lord Nuvola Demoniaca divenne davvero scontenta. Si girò a guardare Lin Ming e chiese con voce tremante:"Giovane eroe Lin, cosa sta succedendo qui?"


Lin Ming sospirò. La situazione stava volgendo al pezzo. Stese le mani:"Non ne ho idea..."
                                


                                



