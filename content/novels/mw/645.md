---
weight: 6450
title: Capitolo 645 – Campo di Energia Chiuso
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>39 Capitoli in coda, 0/5</em>
da editare
<em>-Schadenfreude</em>


Quando avevano pensato di aver lasciato la zona proibita, Lin Ming aveva detto che c'era qualcosa di strano, ma non sapeva cosa in particolare.


Allora molti dei praticanti di arti marziali lo avevano deriso, sbuffando di fronte alle sue parole. Ma ora nessuno osava disprezzarlo più.


I coltivatori che avevano suggerito di andare a cercare opportunità fortunate ora stavano provando un rimpianto incredibile. Il terrore dell'Antico Abisso Demoniaco era conosciuto da millenni. Tutti coloro che vi erano entrati erano morti e non ci poteva entrare nemmeno un uccello, come poteva essere sbagliato?


Alcuni Grandi Asura e capi di Pagode non avevano creduto alle voci e avevano provato ad entrare nella zona proibita a 1000 chilometri per trovare le loro opportunità fortunate, ma erano tutti morti qui, indipendentemente dalla loro identità!


avevano pensato che queste dicerie potessero essere delle esagerazioni, ma ora sembrava che fossero tutte vere!


Di fronte ad un Antico Abisso Demoniaco così terrificante, avevano fatto una decisione così ridicola di tornare e provare ad estrarre un po' di Divine Ossa Demoniache di grado Earth... dovevano essere stanchi di vivere!


"Giovane eroe Lin, eravamo confusi, per favore, deve pensare ad un modo..."


Il Grande Lord che aveva suggerito di tornare aveva un tono lamentoso. Guardò disperato Lin Ming, che era diventata l'ultima speranza di uscire da qui. Nonostante fosse una tenue speranza, era comunque meglio di niente.


Anche la voce di Pietranera tremò, disse con voce piena di amarezza:"Fratello Lin, è generoso e compassionevole, per favore ignori i nostri errori. Prima ha detto che non abbiamo lasciato la zona proibita? C'è ancora qualche speranza di andarcene da qui?"


In quando discendente di una Terra Sacra, Roccianera era incredibilmente arrogante, eppure ora si stava scusando con tale umiltà, questo era un segno di come fosse sconvolto e sperduto di fronte a questa situazione.


Lin Ming diede un'occhiata a Roccianera. Naturalmente non aveva il tempo di preoccuparsi di una questione così insignificante. L'obiettivo più importante al momento era scoprire come andarsene dall'Antico Abisso Demoniaco. Avrebbe preferito uscirne e sbagliarsi, ma sfortunatamente la situazione si era volta al peggio.


Scosse la testa e disse:"Non ho un modo al momento."


Sentendo queste parole, tutti i presenti iniziarono a provare una profonda disperazione. Esatto, Lin Ming non era un immortale. Nonostante avesse sentito che c'era qualcosa di strano, non significava che potesse condurli fuori da questo inferno. Era vero che era un Grande Asura, ma fin dai tempi antichi, era morto perfino un Grande Asura in questa zona. In termini di forza Lin Ming poteva essere perfino più debole di Duanmu Qun e del Grande Lord Nuvola Demoniaca.


"Cosa facciamo? Cosa possiamo fare?" I praticanti di arti marziali iniziarono a piangersi addosso.


In quel momento Lan Xin chiese all'improvviso:"Giovane Eroe Lin, non ci siamo persi? Le stelle nel cielo sono una qualche illusione che ci conduce verso il centro dell'Antico Abisso Demoniaco?"


Lin Ming scosse la testa:"No... la guida delle stelle è corretta. Il problema sta nei nostri piedi. Se dovessi fare un'ipotesi, allora direi che per ogni 100 chilometri per cui ci allontaniamo dall'Antico Abisso Demoniaco, ci avviciniamo di 100. Se dovessimo camminare verso l'Antico Abisso Demoniaco per 100 chilometri, allora ci avvicineremmo ad esso di 200 chilometri!"


"Prima abbiamo percorso 150 chilometri verso l'esterno e poi 150 verso l'interno dell'Antico Abisso Demoniaco. Questo fa un totale di 450 chilometri verso l'Antico Abisso Demoniaco. Dovremmo essere circa a 550 chilometri lontano dall'Antico Abisso Demoniaco."


Mentre Lin Ming parlava, tutti rabbrividirono.


550 chilometri!


Ma ora non sembrava così lontano. Se avessero percorso poche centinaia di chilometri alla fine sarebbero caduti nell'Antico Abisso demoniaco!


Perfino il superbo Duanmu Qun impallidì. "Fratello Lin, abbiamo qualche possibilità di andarcene via da qui?"


L'espressione di Lin Ming era cupa. Chinò la testa e rifletté per un momento. Scuotendo la testa, disse:"Non lo so. Potremmo riuscire ad andarcene o potremmo rimanere intrappolati qui per sempre."


Le parole di Lin Ming erano davvero demoralizzanti, ma mentre le ascoltavano, a tutti sembrò musica celestiale.


Perché aveva detto "Potremmo riuscire ad andarcene."


Non importava quanto fosse misera questa speranza, era meglio di niente. Per loro Lin Ming era diventato l'unica speranza rimasta.


"Giovane eroe Lin, non muoviamoci ancora. Ci sposteremo una volta che scopriremo dove stiamo andando."


Disse frettolosamente un praticante di arti marziali.


Un altro guerriero rispose:"Sì, ah, nessuno disturbi il Giovane Eroe Lin mentre cerca una soluzione!"


"Mantenete l'allerta, non lasciate che degli spiriti malvagi lo distraggano!"


In quel momento tutti i praticanti di arti marziali provarono ad essere il più coraggiosi possibile tentando di dimostrare il proprio valore di fronte agli occhi di Lin Ming. Temevano tutti che avrebbe potuto abbandonarli a causa del torto che gli avevano fatto un momento fa.


In realtà avevano analizzato troppo la situazione. Lin Ming aveva deciso di andare con loro perché ci sarebbero stati meno pericoli. Se non altro, se uno spirito malvagio formidabile fosse spuntato fuori dal nulla, gli altri avrebbero potuto funzionare come scudo. Se fosse andato da solo, allora le sue possibilità di fuga sarebbero state minori.


Lin Ming abbassò di nuovo la testa, rifletté per un po' e poi disse:"Anche se rimaniamo fermi ci stiamo avvicinando lentamente all'Antico Abisso Demoniaco."


"Cosa?!" Tutti cambiarono espressione. Allontanarsi era come avanzare e non c'era nemmeno bisogno di menzionare cosa sarebbe successo se si fossero diretti verso il centro dell'Antico Abisso Demoniaco, ma... anche rimanendo fermi si sarebbero avvicinati al grande vuoto? Come potevano avere qualche possibilità di sopravvivere?


Si disperarono. La sola cosa che poteva dare loro pace era l'espressione calma di Lin Ming:"Non fatevi prendere dal panico. Torniamo alla nostra posizione originale prima."


"Uh? Possiamo ancora tornare da dove siamo venuti?"


I praticanti di arti marziali si rallegrarono sentendo queste parole.


Lin Ming disse:"Al massimo riusciremo a tornare un po' indietro. Ho posato dei marchi lungo la via."


Marchi?
Esatto! Marchi!


Ogni 500 piedi, Lin Ming avrebbe posato un simbolo sul terreno. In quel momento molti dei praticanti di arti marziali avevano deriso il giovane pensando che stesse cercando di ingannarli e di apparire misterioso. Ora invece sembrava che fosse stato estremamente previdente e si fosse aspettato che sarebbe accaduto tutto questo.


Pensandoci, ebbero la sensazione che Lin Ming fosse sempre più imperscrutabile. Tutti erano entusiasti e avevano sempre più fiducia in lui.


Lin Ming riportò il gruppo indietro seguendo le fluttuazioni di energia lasciate dai suoi marchi. Stranamente, invece di andare dritti, avevano dovuto seguire un enorme arco. Alla fine raggiunsero il sigillo che avevano posto a 500 piedi di distanza.


Tuttavia, quando Lin Ming vide questo marchio, divenne contento e preoccupato allo stesso tempo. Era contento di poter tornare dov'era seguendo questi segni. Ciò che lo preoccupava era che questi marchi erano stati posti qui un bastoncino di incenso di tempo fa e, logicamente, avrebbero dovuto resistere per diversi mesi prima di dissiparsi, eppure, al momento questo marchio stava sparendo, metà della sua energia era già svanita!


Cosa succedeva?


Lin Ming si accigliò. Mentre andava a cercare il prossimo marchio, il gruppo dovette percorrere un altro grande arco. C'erano perfino dei tratti che pensavano di aver già percorso, ma in quel momento nessuno osò dire assurdità. Ovunque Lin Ming andasse, l'avrebbero seguito.


Dopo un po' di sforzi, Lin Ming trovò il penultimo marchio che aveva lasciato. Come previsto, l'energia di questo marchio era stata consumata completamente!


Cercando le fluttuazioni di energia del terzo, scoprì che erano svanite completamente!


La fronte di Lin Ming iniziò a sudare; la situazione era peggiore di quanto pensasse!


Non aveva idea di cosa avesse cancellato l'energia dei marchi. Così non avrebbe avuto alcuna idea di come lasciare questo posto!


"Cosa succede?"


Duanmu Qun notò il nervosismo del giovane e sentì un cattivo presentimento.


Lin Ming sospirò lievemente. Scosse la testa e disse:"C'è qualche problema con i segni che ho lasciato. In questa zona proibita c'è qualcosa di sconosciuto che li ha cancellati completamente."


"Cosa?"


Tutti i praticanti di arti marziali si inquietarono, un profondo senso di disperazione riempì le loro menti. Se questi segni avevano fallito, significava che sarebbero rimasti intrappolati qui per sempre?


L'Antico Abisso Demoniaco rimaneva aperto per soli sei mesi. Dopodiché tutti i canali di questo posto sarebbero stati chiusi per poi essere riaperti dieci anni dopo.


Tuttavia di quei praticanti di arti marziali che non erano riusciti a tornare dopo sei mesi, non c'era mai stato nessuno riapparso dopo 10 anni. Non c'erano alcune eccezioni!


Se fossero stati intrappolati qui, sarebbe stato come una condanna a morte!


Lin Ming rimase in silenzio, ma in realtà stava comunicando costantemente con Moguang.


"Cos'è successo ai marchi che ho lasciato? Che siano stati gli spiriti malvagi?"


Moguang disse:"Non sono gli spiriti malvagi... nonostante non abbia capito come lasciare quest'area, posso capire in generale cosa stia succedendo in questa regione."


"Oh?"


Questa zona proibita entro 1000 chilometri è conosciuta come terra del non ritorno. Il motivo di questo probabilmente è a causa di qualche potente energia che si manifesta in un campo di forza speciale che influenza i dintorni. E, il raggio di questo campo di forza è proprio ampio 1000 chilometri. Una volta che qualcuno vi entra, è molto difficile andarsene. I marchi che hai posati sono stati cancellati dall'energia di questo campo di energia."


"Uh..." Lin Ming rifletté per un momento:"Mentre camminavamo, ho sentito delle strane differenze con il potere dello spazio attorno. Dev'essere racchiuso da questo campo di forza, ma ricopre un'area troppo grande... non l'ho notato e ci sono entrato. Non sono riuscito a scoprirlo immediatamente con la mia attuale comprensione del Concetto di Spazio..."


"Lo spazio è racchiuso dal campo di forza..." Moguang sembrò ricordare qualcosa. "Ricordo che quando stavo vagando per il Regno Divino, ho sentito storie riguardo certe stelle che sarebbero esplose, facendo crollare tutto il loro peso e formando una stella in miniatura molto speciale. Attorno a questa stella c'è un potente campo di forza che poteva distorcere lo spazio e incapsulare uno spazio. Temo che perfino un supremo esperto del Regno Divino al picco delle arti marziali potrebbe rimanere intrappolato per sempre in uno spazio del genere."


"Oh?" Lin Ming sussultò. Questa era la prima volta che sentiva parlare di una stella del genere. "Anche un supremo esperto non riuscirebbe ad uscirne?"


L'elusivo picco delle arti marziali era l'obiettivo di Lin Ming. Se perfino un guerriero impareggiabile fosse stato impotente di fronte ad un tipo di stella simile, si poteva immaginare quanto fosse terrificante questo potere.


Moguang disse:"Naturalmente queste sono solo storie che ho sentito... tuttavia posso assicurarti che il campo di forza dell'Antico Abisso Demoniaco è insignificante di fronte a questo tipo di stelle. Altrimenti l'Imperatore Demoniaco non sarebbe mai riuscito ad uscire da qui."


Lin Ming rimase in silenzio. Nonostante la sua comprensione del Concetto di Spazio potesse essere considerata accettabile, di fronte ad un campo di energia così enorme, anche lui aveva difficoltà. E ora non poteva nemmeno usare i suoi marchi.


In quel momento poteva solo fare le cose un passo per volta.


Si alzò e disse ai praticanti di arti marziali attorno:"Seguitemi."


Per gli altri, le parole di Lin Ming erano comandi infallibili. Chi avrebbe osato ignorarlo? Fecero del loro meglio per tenere il passo per evitare di rimanere indietro.
                                


                                



