---
weight: 6460
title: Capitolo 646 – Il Fiume Infernale
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>38 Capitoli in coda, 0/5</em>
da editare
<em>-Schadenfreude</em>


Se Lin Ming avesse voluto fare ricerche e capire la situazione, avrebbe dovuto camminare in giro e scoprire lentamente quali erano le leggi che governavano questo luogo.


Ma questo a patto che potesse lasciare marchi lungo la via!


Quando Lin Ming aveva posto quei segni, erano durati solo per due bastoncini di incenso di tempo prima di essere cancellati. Non sarebbero durati. Dopo aver riflettuto per un po', Lin Ming pensò di porre una traccia del suo spirito da battaglia nei segni.


Uno spirito da battaglia di un praticante di arti marziali era una manifestazione della loro volontà. Per i praticanti di arti marziali dalla grande determinazione, la loro volontà sarebbe potuta durare per decine o centinaia di migliaia di anni. Questo era il motivo per cui Lin Ming era riuscito ad incontrare le luci della volontà nella Strada dell'Imperatore. Anche nell'Antico Abisso Demoniaco potevano esserci dei tesori celesti o delle ossa demoniache che contenevano una volontà dell'Imperatore che durava da secoli o millenni.


"Il primo simbolo..." Lin Ming avanzò lungo un'area piatta e mosse le dita mentre creava un simbolo dorato e lo condensò in un piccolo marchio. Mentre il segno si formava, Lin Ming lasciò una piccola traccia di energia azzurra; era un filo di spirito da battaglia.


Dopo aver lasciato un marchio, Lin Ming non se ne andò. Invece si sedette vicino al simbolo e aspettò per vedere quanto ci avrebbe messo per esaurire la sua energia.


Gli altri praticanti di arti marziali non sapevano cosa stesse accadendo, così uno di loro non poté trattenersi dal chiedere:"Giovane eroe Lin, cosa sta facendo?"


"Inutile idiota! Che utilità c'è nel chiederlo? Non capiresti nemmeno la spiegazione del Giovane Eroe Lin." Disse all'improvviso Pietranera. In realtà anche lui voleva sapere cosa stava facendo, ma temeva che avrebbe disturbato Lin Ming.


Il giovane rimase in silenzio e guardò in silenzio l'energia che lasciava il simbolo.


Il tempo passò lentamente, presto passò un quarto d'ora. Il campo di forza chiuso aveva eroso l'energia del simbolo, ma il filo azzurro che Lin Ming aveva lasciato al suo interno si dissipava molto lentamente.


La volontà azzurra di Lin Ming aveva un attributo di crescita infinita. Aggiunto al fatto che la sua volontà era salda, si era mantenuto bene. Dopo un quarto d'ora l'energia non si era ridotta nemmeno del 5%.


Calcolando il tempo in totale, quel marchio con il filo di spirito da battaglia sarebbe dovuto resistere per altre sei ore circa.


Sei ore erano un tempo sufficiente.


"Ragazzo, sei piuttosto intelligente! Hai rafforzato quel marchio con il tuo spirito da battaglia, bene!" La voce di Moguang riecheggiò nella mente di Lin Ming.
"Va bene, continuiamo!"


Il giovane si alzò e gli altri praticanti di arti marziali si prepararono a partire. In quel momento Lin Ming era in capo al gruppo.


Mentre avanzavano, il giovane avrebbe lasciato un marchio ogni 500 piedi. Il percorso che faceva era molto strano. A volte sarebbe andato in avanti, altre volte di lato o anche all'indietro.


Tuttavia, non importava quanto camminasse, non riusciva ad uscire dall'Antico Abisso Demoniaco, che si stava avvicinando sempre di più e quella fiamma mostruosa stava diventando sempre più chiara. Era come se potessero sentire il calore terrificante delle sue onde.


L'Antico Abisso Demoniaco che arrivava alla fine del mondo, sconfinato, illimitato, divorava tutto come le fauci di un'antica bestia.


"Giovane... giovane eroe Lin, non ci sono davvero problemi?"


Non poté trattenersi dal chiedere un praticante di arti marziali. Non si sentiva affatto rassicurato. Mentre seguiva Lin Ming, aveva notato che si stavano avvicinando all'Antico Abisso Demoniaco!


"Se ne hai le capacità, allora puoi farci strada." Disse freddamente Duanmu Qun zittendo il praticante di arti marziali.


Dopo aver percorso altre decine di chilometri, sembrava che l'Antico Abisso Demoniaco fosse a non meno di 200 chilometri di distanza. Il gruppo poteva già vedere la nebbia terrificante che si sollevava dal buco. Ciò che non si levavano non erano fiamme, ma un flusso di energia nera. Questa energia era come una fontana silenziosa che si sollevava a centinaia di migliaia di piedi al cielo.


Lin Ming rimase in silenzio per un momento, poi disse:"Torniamo indietro."


Non era riuscito a scoprire che strane leggi dello spazio c'erano, ma era troppo vicino all'Antico Abisso Demoniaco e non osava avanzare più.


Non fu facile nemmeno tornare indietro. Lungo la strada avevano avuto bisogno di camminare solo un miglio per avvicinarsi di due chilometri verso l'Antico Abisso Demoniaco. Ma per tornare avevano dovuto fare diverse svolte e prendere ogni sorta di percorso per tornare indietro di un solo miglio.


Fortunatamente lo spirito da battaglia di Lin Ming non aveva fallito. C'erano ancora dei suoi resti, non erano svaniti completamente.


Quando raggiunsero gli ultimi marchi, l'energia della volontà dello spirito da battaglia si era quasi esaurita. Questo fece sospirare di emozione Lin Ming. Anche con la sua comprensione del potere dello spazio, insieme a Moguang e anche al suo spirito da battaglia, tutti questi fattori non erano sufficienti per fargli capire come lasciare la zona proibita entro 1000 chilometri. Se nemmeno lui poteva trovare un solo indizio, allora si poteva immaginare quanto fosse stato difficile per gli altri praticanti di arti marziali. Figuriamoci un Grande Asura o un maestro di una Pagoda, perfino un guerriero della Distruzione di alto livello che non aveva una buona comprensione del Concetto di Spazio avrebbe rischiato di morire qui!


"Siamo tornati!"


"Siamo davvero tornati! Il giovane eroe Lin sa davvero come farcela!"


I praticanti di arti marziali videro che l'Antico Abisso Demoniaco si stava allontanando. Alla fine, in un solo viaggio, Lin Ming aveva dimostrato le sue abilità e li aveva condotti fino alla zona entro 550 chilometri da dove erano partiti.


Ma in quel momento tutti rabbrividirono all'improvviso, l'aria si era riempita di un'aroma incantevole.


Se questo fosse stato un bel giorno di primavera tra le foreste, allora questa fragranza sarebbe stata rinfrescante. Qui invece aveva fatto rizzare i capelli di tutti quanti.


Quando il gruppo guardò verso l'alto, notarono che stavano piovendo dei petali di fiori dal cielo.


Sembravano angeli che volavano dal cielo da quanto erano splendidi. Erano completamente fuori posto in questo mondo grigio e tetro.


Quando li vide, Lin Ming si raggelò:"Moguang, cosa sono questi?"


La tavoletta di giada che il capo della pagoda gli aveva dato aveva pochissime note riguardo alla zona proibita. Lin Ming non aveva idea di cosa stesse accadendo.


Moguang impallidì:"Oh no! Questi sono tapiri divora cervello, sbrigati e scappa!"


Una luce feroce brillò negli occhi di Lin Ming. Non perse tempo a chiedere cosa fosse un tapiro divora cervello, invece attivò subito la sua tecnica di movimento e arretrò:"Ritiratevi! Non fatevi toccare da quei petali!"


Mentre parlava, un petalo cadde silenziosamente sulla testa di un praticante di arti marziali, che tremò. Con un crepitio, iniziò a schizzare del sangue dalla sua testa!


Non erano petali di fiori! Erano insetti delle dimensioni di un pollice rosso sangue! Avevano dei denti affilati come delle punte d'acciaio. Con un solo morso avevano trapassato il cranio!


<em>Woosh!</em>


L'insetto rosso carnoso scavò nella testa del praticante di arti marziali come un tuono!


"Ahhhhh!!!!!"


Il praticante di arti marziali si strinse la testa mentre cadeva in ginocchio. Il sangue schizzava dalla sua testa e dai suoi occhi. Il dolore straziante gli fece sbattere la testa contro il terreno. Ogni volta che lo faceva, il buco nel suo cranio avrebbe spruzzato una grande quantità di sangue!


Tutti potevano sentire chiaramente il rumore dell'insetto che stava masticando il suo cervello.


Vedendo questa scena macabra, gli altri praticanti di arti marziali non esitarono. Attivarono istantaneamente le loro tecniche di movimento e scapparono con Lin Ming!
In quel momento il gruppo scoprì che la fragranza che avevano sentito aveva l'effetto di debilitare il flusso della loro vera essenza. Dato che la circolazione della loro energia era stata ostacolata, naturalmente i loro movimenti erano diventati più lenti.


"Ahh!"


Un altro praticante di arti marziali urlò miserabilmente mentre un tapiro divora cervello iniziava a divorarlo.


Le urla miserabili riecheggiarono nell'aria e riempirono di paura gli altri guerrieri. Si morsero con forza la lingua usando il dolore per riprendersi e fuggirono disperatamente da quest'area!


Lin Ming non aveva più il tempo di posare dei segni. In un solo respiro di tempo aveva portato tutti a diverse decine di chilometri di distanza, ma in quel momento si fermò all'improvviso. Di fronte a lui c'era un grosso fiume color marrone-giallo e ampio 1000 piedi.


Questo fiume sembrava risalire ai tempi antichi, fluendo verso terre sconosciute.


Nelle sue acque si potevano vedere galleggiare delle ossa. La maggior parte di esse non apparteneva ad esseri umani, ma a diverse razze. Alcune avevano ali, altre lunghe corna e altre caratteristiche più peculiari.


Solo guardando il fiume si poteva sentire una sensazione inspiegabile di perdita e angoscia, che faceva diventare ancora più desolati.


"Il fiume... il fiume infernale!"


In quel momento il cuore di Lin Ming si fermò. Tutti i suoi capelli si rizzarono e, senza dire un'altra parola, si ritirò e scappò via!


Non c'era bisogno che Moguang gli disse cos'era quel fiume. Quando aveva ereditato il frammento dell'anima dell'Imperatore Demoniaco, aveva ricevuto i ricordi di questo fiume infernale.


Quando l'Imperatore Demoniaco era arrivato sulle sue sponde, aveva rischiato di morire e unirsi a quel fiume di ossa!


Duanmu Qun, Pietranera, Nuvola Demoniaca e gli altri stavano seguendo il giovane. Quando videro l'espressione spaventata di Lin Ming e la sua ritirata frettolosa, lo seguirono senza dire una parola.


Tuttavia, visto che erano più lenti, gli ultimi due praticanti di arti marziali che li stavano seguendo non notarono l'espressione di Lin Ming. In quell'istante una traccia di confusione ed esitazione riempì i loro volti.


E dopo questa lieve confusione, sembrava che avessero perso il proprio spirito. Avevano uno sguardo vacuo e i loro arti si irrigidirono, i loro passi erano diventati pesanti.


Come zombie, avanzarono e poi cambiarono direzione, andando verso il fiume infernale...


In quel momento Lin Ming aveva già portato le altre persone a diverse decine di chilometri di distanza. Per quanto riguarda i due praticanti di arti marziali che avevano camminato in modo dinoccolato verso il fiume infernale, erano entrati nelle sue acque, andando sempre più a fondo. Il fiume fluì contro le loro gambe, le loro vite, i loro petti e infine travolse le loro teste.


Una lieve traccia di sangue colò dai loro corpi e si mischiò con l'acqua per un momento prima che fossero inghiottiti. Il fiume era rimasto dello stesso colore giallo sporco.


Sotto la superficie dell'acqua, i due corpi erano scomparsi completamente. Non era rimasto altro che ossa, come se i loro cadaveri fossero marciti da eoni.


Dopo che i due erano affondati nel fiume, non avevano sollevato nemmeno un'increspatura. Diversi respiri di tempo dopo, due scheletri fluttuarono verso l'alto, aggiungendosi alle innumerevoli ossa che c'erano nel fiume e si allontanarono...


Quando lo videro, tutti rabbrividirono di paura. Tra di loro, chi non era un giovane eroe valoroso e impareggiabile della loro generazione? Altrimenti non avrebbero osato entrare nella Pagoda del Cielo. Nonostante non temessero la morte, non significava che potessero rimanere indifferenti di fronte ad una morte così inquietante. Questo avrebbe fatto cedere il coraggio dell'eroe più audace!


"Fratello Lin, cos'era quel fiume?" Perfino la voce di Duanmu Qun stava tremando in quel momento.


"Era il Fiume Infernale..." Lin Ming sospirò. La situazione si stava deteriorando sempre di più. Ora non era nemmeno sicuro di poter trovare un modo per andarsene dalla zona proibita...


Fiume infernale?


I praticanti di arti marziali presenti rimasero pietrificati. Il fiume descritto dalle antiche leggende del Sacro Continente dei Demoni... esisteva davvero?
                                


                                



