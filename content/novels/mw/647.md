---
weight: 6470
title: Capitolo 647 – Antica Bestia
pubDate: 2025-12-15T08:37:10.249Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>37 Capitoli in coda, 0/5</em>
da editare
<em>-Schadenfreude</em>


"Fiume infernale... del... dell'inferno delle leggende di un'era passata... ci sono tantissimi scheletri nel fiume, non finiscono più..." La voce di Duanmu Qun si affievolì, mentre si girava a guardare Lin Ming, che rimase in silenzio.


Che fosse un nome casuale dato dall'Imperatore Demoniaco o che fosse davvero il leggendario Fiume Infernale del Sacro Continente dei Demoni, ciò che era importante era che si erano avvicinati di oltre 100 chilometri all'Antico Abisso Demoniaco mentre fuggivano!


Questo significava che erano solo a 400 chilometri di distanza dall'Antico Abisso Demoniaco. Potevano vedere chiaramente l'energia nera che zampillava dal terreno, arrivando fino al cielo ad ardere le stelle!


Mentre Lin Ming si incupiva sempre di più e gli altri lo notarono. In realtà avevano corso per circa 20-30 chilometri, ma si erano avvicinati di altre 100 chilometri all'Antico Abisso Demoniaco. Questo dimostrava che più vicini si fossero avvicinati all'Antico Abisso Demoniaco, più velocemente sarebbero stati risucchiati nel vuoto!


Queste erano davvero cattive notizie!


Duanmu Qun sospirò. In quel momento pensò che le sue possibilità di uscire sano e salvo dalla zona proibita stavano diminuendo sempre di più.


"Siamo rimasti solo in sei..." Disse all'improvviso Lan Xin.


Del gruppo di dieci, erano rimasti solo Lin Ming, Feng Shen, Duanmu Qun, Lan Xin, Nuvola Demoniaca e Pietranera.


Questi sei erano i più forti del gruppo, gli altri quattro erano morti perché la loro forza era insufficiente!


Quando tutti incontravano un pericolo, di solito sarebbe stato il più debole a morire.


Mentre Pietranera notò che erano rimaste solo sei persone, sentì il battito cardiaco accelerare ed impallidì.


Perché Tra questi sei era il più debole!


Non c'era bisogno di menzionare Duanmu Qun o il Grande Lord Nuvola Demoniaca, non poteva nemmeno pensare di eguagliarli.


Non sapeva quanto fosse potente Lin Ming, ma non doveva essere di molto inferiore a Duanmu Qun.


Anche Lan Xin e Feng Shen gli erano superiori.


Questo significava che molto probabilmente sarebbe stato il prossimo!


"Giovane... giovane eroe Lin..."


La fronte di Pietranera iniziò a sudare copiosamente, ma non sapeva cosa dire. In passato, quando aveva formato squadre, aveva considerato gli altri come scudi perché erano più deboli di lui.


Ma oggi, la situazione si era ribaltata, era lui ad essere il più debole.


Questa era una situazione davvero ironica.


Il Grande Lord Nuvola Demoniaca capì cosa stava pensando Pietranera e gli batté la spalla per consolarlo. Quando aveva visto gli altri quattro morire, si era sentito sull'orlo della morte.


Se Lin Ming non li avesse allertati in tempo, probabilmente sarebbero tutti morti.


"Giovane eroe Lin, deve scegliere una strada fortunata, ah, stiamo contando tutti su di lei qui..." La voce di Pietranera era un po' roca mentre parlava:"Se ne esco vivo, lascerò tutta la mia energia infernale e gli oggetti nel mio anello spaziale a lei, non voglio saperne più... ehi, se avessi saputo cosa sarebbe successo, non sarei mai entrato nell'Antico Abisso Demoniaco. Ora, se mi dessero un Divino Osso Demoniaco di grado Earth, non lo vorrei comunque..."


Disse lamentosamente Pietranera. Ora avere rimpianti era inutile. In realtà Pietranera era diverso dai Grandi Lord della Pagoda del Cielo. Era un discendente di una Terra Sacra e un talento di livello Imperatore di alta qualità. Anche se non avesse rischiato la vita alla ricerca di opportunità fortunate, avrebbe avuto la possibilità di diventare un Imperatore Demoniaco una stella.


Naturalmente, a meno che non avesse ottenuto altre opportunità fortunate, sarebbe rimasto a quel livello, incapace di avanzare oltre. Sarebbe stato il più ordinario dei guerrieri di livello Imperatore.


Il motivo per cui Pietranera si era recato nell'Antico Abisso Demoniaco era questo. Era per cercare le sue opportunità fortunate perché non voleva rassegnarsi al suo fato e desiderava arrivare ad uno stadio ancora superiore.


Ma ora rimpiangeva di essere venuto in questo buco. Dopo essere entrato nella zona proibita entro 1000 chilometri, le sue speranze si stavano affievolendo velocemente.


Probabilmente sarebbe morto qui.


Anche se Lin Ming avesse potuto davvero risolvere l'enigma e riuscire a scoprire come andarsene, non significava che avrebbe potuto portare tutti con sé. Se avesse dovuto abbandonare delle persone, allora Pietranera probabilmente sarebbe stato uno di loro.


Pensando questo Pietranera poté solo sospirare profondamente. Diventare il più ordinario dei guerrieri di livello Imperatore era comunque meglio che morire. Un combattente di livello Imperatore poteva vivere fino a 5000-6000 anni. Se fosse avanzato al livello due stelle, la durata della sua vita sarebbe aumentata di altri 2000-3000 anni. La differenza tra i due non era così astronomica.


Anche il Grande Lord Nuvola Demoniaca aveva la stessa sensazione. Erano entrati nella zona proibita entro 1000 chilometri per errore e avevano incontrato diversi pericoli letali, c'erano troppe creature a cui non si potevano opporre. Poteva immaginarsi che in futuro, non importava quanto fosse assiduo o diligente mentre coltivava, la differenza tra lui e questi spiriti infernali sarebbe stata fin troppo grande. Tutto ciò che poteva fare era sospirare con fatalismo.


Mentre tutti stavano pensando a questo, all'improvviso risuonò un rumore terrificante come un fulmine celeste che riecheggiava per tutto il mondo! Nessuno capì da dove proveniva questo suono. Si sentirono tuonare le orecchie, i loro timpani quasi esplosero!


Tutti sigillarono frettolosamente le loro orecchie con vera essenza per evitare di farle sanguinare.


Quel rumore spaventoso si intensificò, impattando sul mondo come un disastro naturale. La terra tremò per 10.000 chilometri, facendoli tremare di paura, i loro cuori erano pieni di paura.


Lin Ming impallidì.


Cos'era quel rumore?!


Un fulmine?


No, era impossibile che un tuono avesse così tanto potere. Sembrava che il mondo stesso stesse tremando per l'orrore!


E in quel momento accadde una scena che i sei non avrebbero mai dimenticato per il resto delle loro vite.


Nell'Antico Abisso Demoniaco, a diverse centinaia di chilometri di distanza, il flusso di energia nero divenne turbolento e si separò velocemente. Tra di esso, era apparsa silenziosamente un'enorme testa lunga diverse centinaia di chilometri!


Feroce scaglie rosso scuro, più alto di una montagna, un enorme corno, sembrava un drago, ma era diverso dai Veri Draghi descritti nelle leggende.


Vedendo questa gigantesca bestia antica, ogni praticante di arti marziali, incluso Lin Ming, rimase completamente scioccato!


In quell'istante non riuscivano nemmeno a respirare. Se solo la testa era lunga diverse centinaia di chilometri, allora il resto del suo corpo doveva raggiungere le migliaia o decine di migliaia di chilometri in lunghezza!


Oh cielo!!!


Che diavolo era quello?!?!


L'antica bestia non prestò attenzione a loro. Per quella creatura, queste sei persone non erano degne di attenzione. Le sue pupille dorate erano vaste e noncuranti, consideravano ogni creatura al mondo come una mera formica!


Mentre il gruppo guardava queste pupille d'oro scuro, ebbero la sensazione di essere colpiti fisicamente. Pietranera, il più debole tra di loro, tremò all'improvviso, un'energia tirannica lo aveva travolta facendolo vomitare una boccata di sangue!


Anche Feng Shen e Lan Xin furono costretti ad arretrare, i loro volti erano mortalmente pallidi.


Quegli occhi dorati erano ad un'altezza di diverse migliaia di piedi. Sembrava che il vuoto dell'universo fosse nascosto in loro e fecero tremare di paura tutti quanti.


Duanmu Qun e il Grande Lord Nuvola Demoniaca distolsero velocemente lo sguardo, non osavano più guardare questa creatura. Lin Ming invece la stava fissando, i suoi occhi ardevano brillanti mentre le sue vene si gonfiarono come se stessero per scoppiare.


"Lin Ming! Se continui a guardare i tuoi occhi esploderanno!" Il grido di Moguang risuonò nella mente del giovane.


Tuttavia Lin Ming mantenne lo sguardo fisso su questa antica bestia finché i suoi occhi non iniziarono a sanguinare!


<em>Huu...</em>


Il flusso di energia nere si sollevò di nuovo. La testa dell'antica bestia si alzò fino a 100.000 piedi. Poi un paio di ali iniziarono a spiegarsi. Mentre lo facevano, dispersero le nuvole nel cielo e distorsero le correnti oscure, le rocce intorno sollevarono una tempesta e perfino le montagne furono spazzate via!


Il Grande Lord Nuvola Demoniaca era rimasto scioccato:"Attenti!"


Con un ruggito, la tempesta terrificante attraversò 400 chilometri impattando direttamente contro di loro!


<em>Bang!</em>


Il terreno si spaccò. I sei furono scaraventati via dalle forti correnti, non erano diversi da dei fuscelli!


Il Grande Lord Nuvola Demoniaco era inorridito. Se fossero stati spostati da questi forti venti, mentre non sarebbero stati gravemente feriti, non potevano permettersi di perdere Lin Ming!


In questo buco, una volta che fossero stati separati, le possibilità di trovarsi sarebbero state praticamente nulle! Se non avessero avuto Lin Ming con loro, allora si potevano scordare di lasciare questo posto!


"Venite da me!"


<em>Woosh woosh woosh!</em>


Cinque catene di energia sfrecciarono dal corpo di Nuvola Demoniaca, intrecciandosi attorno agli altri cinque come serpenti. Il gruppo fu scaraventato a diverse migliaia di piedi nel cielo prima di cadere!


<em>Bang bang bang!</em>


La terra e le rocce crollarono. La bocca di Pietranera si era riempita di terra.


"Ca**o, cos'era quel coso?!"


Pietranera sputò una boccata di terreno e si pulì il sangue dalle labbra. Quando si girò per guardare l'Antico Abisso demoniaco, l'antica bestia era scomparsa tra la nebbia nera. Si era girato, la sua testa era tornata nell'Antico Abisso Demoniaco lasciando nient'altro che una grande coda che si ergeva come un pilastro torreggiante.


Solo guardare questa antica bestia aveva ferito gravemente Pietranera e gli aveva fatto vomitare sangue. Bisognava dire che erano a più di 400 chilometri di distanza. Che creatura terrificante!


"Non dire assurdità!" Sentendo l'imprecazione di Pietranera, il Grande Lord Nuvola Demoniaca impallidì:"Se vuoi fare l'idiota e morire, allora fai pure, ma non coinvolgerci. Se osi offendere questa creatura divina e gloriosa, moriremo tutti qui!"


La voce del Grande Lord era severa, ma Pietranera si limitò ad arricciare le labbra, aveva la sensazione che Nuvola Demoniaca stesse esagerasse. Disse:"Non c'è bisogno di essere così cauti, sto solo parlando. La creatura è a diverse centinaia di chilometri di distanza, dubito che possa sentirci. Poi anche se potesse, non è detto che capisca la nostra lingua."


"Idiota!" Nuvola Demoniaca si incupì:"Ricordati della leggenda dell'Antico Abisso Demoniaco. Diverse decine di migliaia di anni fa, durante un periodo di gloria e prosperità senza precedenti, un Sect di sesto livello aveva quasi unito l'intero continente. Avevano radunato dodici guerrieri di livello Imperatore con l'intenzione di imprigionare tutta l'energia infernale dell'Antico Abisso Demoniaco in una grande formazione, così da poterla usare tutta per sé, dando alla loro Terra Sacra l'opportunità di conquistarsi un grande destino che sarebbe durato per 100.000 anni. E il risultato finale di questa arroganza è stata l'uccisione istantanea di quei dodici guerrieri a causa di un gigantesco artiglio che si era allungato dall'abisso, ha ucciso anche il Saggio Lord della Terra Sacra senza lasciare nemmeno delle ceneri! Dopodiché quella Terra Sacra di sesto livello si è disintegrata completamente e ogni singolo loro discepolo è morto tragicamente a causa del potere della maledizione mistica. Dimmi, vuoi seguire le loro orme?!"


Sentendo queste parole, Pietranera impallidì. In effetti, anche se quell'antica bestia non fosse la stessa che aveva distrutto quella Terra Sacra decine di migliaia di anni fa, non era comunque un'esistenza di livello inferiore.


Era meglio portare rispetto di fronte a creature divine. Altrimenti, se fossero stati maledetti, sarebbero stati spacciati!


Pietranera deglutì diverse volte. Spaventato a morte, si inginocchiò e pregò la creatura divina affinché perdonasse le sue colpe.


Mentre Pietranera e Nuvola Demoniaca stavano parlando, Lin Ming era rimasto assorto, i suoi occhi stavano ancora sanguinando.


"Sei pazzo! Sei fortunato che quel tipo abbia scagliato via tutti, altrimenti i tuoi occhi sarebbero davvero esplosi!" Rimproverò Moguang.


Lin Ming sospirò. Guardò silenziosamente l'Antico Abisso e poi disse con calma:"Credo di aver scoperto come uscire dalla zona proibita..."
                                


                                



