---
weight: 649
title: Capitolo 649 – Due Colpi per Uccidere
pubDate: 2025-12-15T08:37:10.250Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>35 Capitoli in coda, 0/5</em>
da editare
<em>-Schadenfreude</em>


I tre demoni cadavere che erano apparsi erano alti e avevano un aspetto feroce. Dal loro aspetto dovevano essere stati dei demoni giganti e dei barbari prima di morire. Insieme alla donna, erano quattro demoni cadavere. Uno qualunque di loro era più potente di Duanmu Qun; come potevano affrontarli?!


Pietranera si disperò. Anche Lan Xin e Feng Shen impallidirono.


"Affrettiamoci tutti verso una direzione!"


Il Grande Lord Nuvola Demoniaca prese l'iniziativa per lanciare un attacco. Tirò fuori una lancia dal suo anello spaziale e la scagliò verso un demone cadavere di un barbaro!


Riversò tutta la sua essenza demoniaca in questo colpo, non si trattenne minimamente!


Colpo del Drago Imperatore!


Una lancia avanzò sollevando enormi ondate di vera essenza nera. Tutte le rocce attorno furono distrutte dall'energia di quest'arma, cadendo come una grandinata!


Il demone cadavere a cui era stato diretto il colpo, sorrise con astuzia. Allungò un artiglio verde brillante e bloccò direttamente la lancia!


Un artiglio era riuscito a resistere al tesoro di grado Heaven di Nuvola Demoniaca! Con uno scricchiolio, l'arma fu afferrata dal demone cadavere!


Il Grande Lord Nuvola Demoniaca era diventato più pallido della carta. Durante questo colpo aveva usato una tecnica segreta della razza dei barbari che feriva sé stessi per aumentare il proprio potere. Era una potenza sufficiente a frantumare una grossa collina contando la sua forza e il suo tesoro, eppure questo demone cadavere l'aveva bloccato con un artiglio.


Che sorta di strano potere era questo? Che forza terrificante era questa?!


In quel momento Duanmu Qun, Lan Xin e Feng Shen si precipitarono in avanti. Le loro lunghe spade di grado Heaven menarono fendenti insieme!


"Attaccate gli occhi!"


Duanmu Qun si rese conto di quanto fosse terrificante il potere difensivo di questi demoni. Una spada squarciò gli occhi del demone cadavere. Una pioggia di luce selvaggia e brutale piombò sul demone cadavere con una grandinata di energia incredibilmente affilata!


<em>Peng peng!</em>


Gli occhi putrefatti del cadavere scoppiarono. Tuttavia per un demone del genere, in realtà erano organi che avevano perso da tempo la loro utilità. Percepivano il mondo tramite l'olfatto e la ricerca di forza vitale. A parte farli infuriare, questi attacchi non avevano concluso nulla.


"Houuu!"


Un demone cadavere ruggì. Tutti sentirono dolore le orecchie, i loro timpani quasi si ruppero. Lì vicino, il demone cadavere di un barbaro usò il suo artiglio per catturare tutte e tre le spade di grado Heaven.


Queste armi erano flessibili e, dopo essere state afferrate, con uno stridio, iniziarono a piegarsi sotto l'enorme pressione!


Nel frattempo anche il demone cadavere dai capelli verdi avanzò, mirò a Lan Xin e a Feng Shen con il suo artiglio!


In quel momento le armi di Lan Xin e Feng Shen erano state bloccate dal demone cadavere; era impossibile tirarle indietro. Potevano solo scappare se avessero abbandonato le loro spade, ma si poteva immaginare cosa sarebbe successo se avessero affrontato questi mostri da disarmati!


Non avrebbero mai pensato che perfino con una combinazione di quattro attacchi non sarebbero riusciti ad uscire da questo accerchiamento.


Questi demoni cadavere erano fin troppo terrificanti!


"Attenti! I loro artigli sono velenosi!"


Gridò Duanmu Qun. A metà frase, divenne sorpreso. Aveva scoperto che Lin Ming era apparso dietro il corpo dai capelli verdi. Stava tenendo la Lancia della Cometa Viola con un'espressione impassibile. Sulla punta dell'arma brillò una luce fredda!


Morte!


Gli occhi di Lin Ming brillarono.


La Forza del Dio Blasfemo si attivò al limite, la vera essenza compressa si scatenò e il potere degli elementi si intrecciò.


Arcobaleno Penetrante!


Una lancia avanzò. Questo colpo conteneva la volontà di uno spirito da battaglia di livello bronzo. Di fronte a questa energia terrificante, perfino il vuoto attorno all'arma tremò!


Il demone cadavere rise sonoramente senza disturbarsi a schivare e lasciando che la lancia la infilzasse. Allo stesso tempo si girò puntando l'artiglio verso il collo di Lin Ming!


"Lin Ming, sta attento!"


Lan Xin e Feng Shen cambiarono espressione. Questo demone aveva dei poteri difensivi assurdi. Poteva ignorare tutti i loro attacchi e sferrare terrificanti contrattacchi. Una volta che quegli artigli brillanti avessero trapassato la vera essenza protettiva, anche una ferita minore avrebbe causato una morte dolorosa!


Se un praticante di arti marziali dovesse lottare contro questo demone cadavere, avrebbe assolutamente avuto la peggio!


Tuttavia Lin Ming non badò a questo attacco. La sua lancia avanzò comunque!


Vedendo l'artiglio avvicinarsi al collo del giovane, Lan Xin e Feng Shen impallidirono incredibilmente, mentre quel demone dai capelli verdi rideva come un macabro pazzo!


"Gegegege!"


Ma in quel momento accadde una scena incredibile.


L'artiglio del demone cadavere sembrò rallentare, mentre la Lancia della Cometa Viola accelerava!


Il potere del fulmine e del fuoco si intrecciò, lo spirito da battaglia di bronzo si scatenò! Con uno scricchiolio, la Lancia della Cometa Viola trapassò la gola del demone cadavere dai capelli verdi!


Con una torsione dell'arma, il collo del mostro fu strappato via!


Quando l'artiglio del demone arrivò a solo a mezzo piede di distanza,Lin Ming si ritirò all'improvviso. Mentre ritirava la lancia, una scarica elettrica viola brillava sulla punta dell'arma!


Un colpo, una ritirata, uno scambio perfetto!


L'improvviso ribaltamento degli eventi sbalordì Lan Xin. Perfino Feng Shen che aveva la massima considerazione per Lin Ming, aveva ancora la bocca spalancata. Quasi si era dimenticato che la sua spada era stata afferrata dalle mani del demone cadavere barbaro.


Avevano attaccato il demone dai capelli verdi, quindi sapevano bene quanto erano terrificanti le sue difese. Era come oro raffinato, immune a tutti gli attacchi!


Ma ora Lin Ming l'aveva trapassato con un colpo di lancia... cos'era successo?!


"Lin Ming..." Lan Xin deglutì, non era sicura di cosa dire.


"Perché rimanete lì impalati?! Attaccate!"


Le poche parole di Duanmu Qun riportarono tutti alla realtà. Mentre il demone cadavere barbaro era distratto, si approfittò del momento e gli diede un calcio in faccia, ritirando la sua spada.


"Uccideteli!"


Duanmu Qun aveva le mani veloci e degli ottimi riflessi. Affettò il collo del demone donna dai capelli verdi sperando di tagliare l'altra metà del suo collo.


Feng Shen, Lan Xin e il Grande Lord Nuvola Demoniaca sembrarono ridestarsi da un sogno. Usarono immediatamente le loro mosse finali per attaccare il demone cadavere ferito!


Con un clangore, l'energia di spada di Duanmu Qun si precipitarono sul mostro, ma non riuscirono a ferirla. Questo lo fecero prendere dal panico, era inorridito.


Come aveva fatto Lin Ming a penetrare le sue difese?


In quel momento Lin Ming aveva già ritratto la sua arma e si era ritirato a diverse decine di piedi. Proprio quando stava per lanciare un altro attacco, sentì la sua Lancia della Cometa Viola tremare.


Quell'attacco aveva posto un peso tremendo sull'arma. Se non fosse stato per lo spirito da battaglia, allora temeva che non sarebbe riuscito a trapassare le difese del demone cadavere.


Feng Shen, Lan Xin, Duanmu Qun e Nuvola Demoniaca erano tutti discendenfi di Terre Sacre o Grandi Lord delle Pagode Celesti; erano tutte persone incredibilmente ricche ed influenti. Le armi che usavano erano tutti tesori di grado Heaven di bassa qualità, armi della stessa qualità di Xuan Wuji. Lin Ming invece aveva solo un tesoro di grado Earth di alta qualità. Durante un conflitto così intenso, trapassare il collo del demone cadavere sarebbe stato molto difficile.


"I loro fisici sono troppo duri. Se non avessi il mio spirito da battaglia, allora nemmeno io potrei ferirli!"


Lin Ming si accigliò. Questi demoni cadaveri, dopo essere stati temprati dall'energia infernale per oltre decine di migliaia di anni, avevano già raggiunto un livello di durezza pari ad un tesoro di grado Heaven di bassa qualità. Gli attacchi di Duanmu Qun non erano riusciti a superare le loro difese perché praticamente era un'impresa difficile come distruggere un tesoro di grado Heaven.


"Ahh!"


In quel momento risuonò un grido miserabile. Lin Ming diresse lo sguardo alla fonte e si accigliò. Era stato Roccianera a rimanere ferito. Prima, mentre tutti stavano attaccando insieme i demoni cadavere, lui si era nascosto indietro. Ora però gli altri due demoni cadavere lo avevano attaccato.


Anche Roccianera era un discendente di una Terra Sacra, non era un genio qualunque della sua generazione. Mentre i due mostri lo stavano attaccando da entrambi i lati, si era mosso di scatto pensando di poter sfuggire al colpo, ma in realtà le creature erano riuscite a graffiare il suo braccio sinistro.


Gli artigli verdi del demone cadavere potevano trapassare anche le più dure difese. L'artiglio strappò l'essenza demoniaca protettiva di Roccianera e lo graffiò!


Anche se era una ferita minore, l'espressione di Roccianera cambiò all'improvviso. Guardò impotente mentre la carne del suo braccio iniziò a corrodersi ad una velocità visibile ad occhio nudo. Il dolore che si espandeva gli fece fare smorfie di agonia, sudore freddo iniziò a colare dal suo corpo!


"Taglialo!"


Le pupille di Duanmu Qun si rimpicciolirono. In quel momento non perse tempo a chiedere perché Pietranera non si fosse unito all'attacco di prima. Avanzò e apparve immediatamente di fronte a lui, la sua spada stava già piombando su di lui!


"No!!!"


Pietranera piagnucolò e si agitò cercando di fermare il colpo. Ma la spada di Duanmu Qun era troppo veloce. Dopo un bagliore, schizzò del sangue. Un braccio volò via, completamente corroso dal veleno, per poi ridursi all'osso.


Che veleno inquietante!


Quando lo vide, Lin Ming rabbrividì per l'orrore!


"Ahhhhhh!"


Roccianera gridò di rabbia, dolore e infelicità. Era ovvio quanto fosse importante un braccio per un praticante di arti marziali!


In questo mondo esistevano molte medicine miracolose capaci di fare ricrescere degli arti, ma potevano solo accelerare la crescita di un nuovo braccio che non era mai stato temprato. Sarebbe stata una parte debole dalla bassa difesa. Sarebbe stato impossibile allenarlo nuovamente.


In altre parole il braccio sinistro di Pietranera sarebbe stato per sempre il suo punto debole!


Duanmu Qun poté solo scuotere la testa. Era stato Pietranera stesso la causa di questa disgrazia.


Era il più debole tra i presenti. Non aveva pensato di unirsi agli altri per iniziare una battaglia disperata. Fin dall'inizio aveva intenzione di affidarsi alla loro carica per poi scappare via. Ma non aveva previsto che Lin Ming sarebbe apparso ribaltando le sorti della battaglia con un solo colpo. Anzi era stato lui ad essere attaccato da una formazione a pinza.


"Attaccate insieme, ne uccideremo prima uno! Distraeteli e lasciate che sia Lin Ming ad attaccare!" Duanmu Qun valutò rapidamente la situazione. Dopo questi pochi scambi, aveva scoperto che, nonostante questi demoni cadavere avessero una difesa formidabile, un potere d'attacco terrificante e una grande velocità, avevano comunque dei punti deboli fatali. Mancavano di intelligenza e le loro risposte erano lente!


Altrimenti questi demoni cadavere avrebbero coordinato i loro attacchi e non sarebbe stato solo Pietranera a rimanere ferito.


Feng Shen, Lan Xin e il Grande Lord Nuvola Demoniaca non dissero altro. Brandirono le loro spade e le loro lance, creando un'ondata di luce affilata che converse verso il demone cadavere dai capelli verdi.


Tuttavia quel mostro era già impazzito di rabbia. Li ignorò e si precipitò verso Lin Ming con una luce selvaggia negli occhi mentre giurava di farlo a pezzi!


Lin Ming si incupì. Lo spirito da battaglia nel suo mare spirituale si era fuso con la Lancia della Cometa Viola. Allo stesso tempo attivò completamente la Forza del Dio Blasfemo e bruciò il sangue dell'Antica Fenice.


Con un bagliore di luce di lancia, avanzò mentre la Lancia della Cometa Viola ruggiva come un drago!


<em>Chi!</em>


La Lancia della Cometa Viola trapassò di nuovo il collo del demone cadavere. Con una torsione, andò nella direzione opposta rispetto all'ultimo colpo. Con uno stridio metallico, tagliò l'altra metà del collo del mostro!


Il demone cadavere fu decapitato e la sua testa volò a mezz'aria. Il suo corpo infiacchito fece un po' di passi in avanti prima di afflosciarsi a terra!


Quando Duanmu Qun, Lan Xin, Feng Shen e Nuvola Demoniaco lo videro, rimasero tutti senza parole. Fin dall'inizio nessuno di loro era riuscito a ricoprire un ruolo significativo, anzi, nessuno di loro era riuscito a ferire il demone cadavere e i loro tentativi di distrarla erano falliti.


Lin Ming aveva ucciso quel mostro in due colpi!


Quanto era anormale il suo potere d'attacco?!?!
                                


                                



