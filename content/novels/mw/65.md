---
weight: 650
title: Capitolo 65 - Lancia Pesante, Arcobaleno Penetrante
pubDate: 2025-10-16T07:28:18.417Z
tags:
    - mw
---


Al secondo piano c'erano molte meno persone.
C'era un enorme spazio dove gironzolavano pochi clienti. Un uomo di mezz'età con un lungo abito grigio era seduto al bancone e stava bevendo una tazza di tè.


Il commesso salutò rispettosamente l'uomo di mezz'età, si avvicinò e poi gli disse un po' di parole nell'orecchio.


"Oh? Questo giovane eroe deve scegliere una lancia pesante?"
L'uomo di mezz'età chiese con interesse mentre guardava Lin Ming, "Quanto dev'essere pesante la lancia che state cercando?"


"800 jin."


"800 jin?" Lo sguardo dell'uomo di mezz'età si animò. "Una lancia di 800 jin necessiterebbe di una forza di almeno 4000 jin. Potete farcela?"


Lin Ming disse, "Anche se non la posso brandire liberamente ora, sarò in grado di farlo in futuro."


"Quanto siete audace! Cercherò una lancia per voi."


L'uomo di mezz'età si alzò e andò a lato. Un momento dopo, ritornò portando una lunga cassa di legno.
Nonostante sembrasse che avesse fatto dei passi leggeri, Lin Ming notò che ogni passo che aveva fatto faceva scricchiolare il pavimento. I pannelli di legno non erano in grado di sopportare il peso che l'uomo stava portando.


Lo scrigno nelle sue mani era chiaramente molto pesante!


L'uomo di mezz'età posò la scatola sul bancone e aprì il coperchio. All'interno c'era una lancia di otto piedi avvolta in uno spesso tessuto.


L'uomo di mezz'età scostò il tessuto, rivelando un'asta color viola scuro e una punta di lancia rossa. Sul corpo della lancia erano incisi due caratteri, scritti con simboli di iscrizione - "Arcobaleno Penetrante".


Due normali parole insieme all'imponenza della lancia emanavano un'aura così maestosa.


<em>Bella lancia!</em>


L'uomo di mezz'età disse, "Questa lancia si chiama Arcobaleno Penetrante. La sua asta è lunga otto piedi e la sua punta è lunga otto pollici. È per metà un tesoro."


"Mmh? Per metà?"


L'uomo di mezz'età disse, "Solo la punta è un tesoro, l'asta non lo è, quindi è per metà un tesoro."


Lin Ming capì. Il processo di creazione di quell'asta era complesso; perciò era troppo difficile porci una formazione. Ma la punta della lancia era simile ad una spada o una sciabola, quindi era facile metterci una formazione e renderlo un tesoro.


Ma ahimè, era impossibile connettere la sua vera essenza nell'asta visto che mancava una formazione, quindi la sua forza ne sarebbe stata grandemente ridotta.


L'uomo di mezz'età disse, "Nonostante l'asta della lancia non sia un tesoro, parlando di durezza, equivarrebbe ad un tesoro di bassa qualità di grado Human."


La differenza tra un tesoro e un'arma ordinaria era che sul tesoro era iscritta una formazione, e quindi si poteva incanalare vera essenza in essa. Non era scontato che un tesoro sarebbe stato più resistente di una normale arma.


Questa lancia non poteva far circolare vera essenza. In un vero combattimento, non appena si usassero delle tecniche marziali, il divario sarebbe stato evidente. Il tesoro era più vantaggioso di una normale arma.


L'uomo di mezz'età continuò, "Quest'asta è stata forgiata con ferro elastico viola scuro e la punta è stata forgiata con ferro venato. Entrambi i lati della punta della lancia sono stati mescolati con oro misterioso e sono incomparabilmente affilati. La punta e la lancia sono abbinati, non possono essere separati. Il peso totale raggiunge gli 820 jin."


Ferro elastico viola scuro?


A lezione Lin Ming aveva sentito parlare di questo strano metallo. Era impareggiabile per quanto riguarda il peso e aveva un alto grado di elasticità. Era anche usato per fare forti archi. Creando la corda, insieme ai tendini delle bestie feroci di alto livello, poteva facilmente scagliare una freccia a 2000 passi di distanza e trapassare dure placche d'acciaio!


Se era di ferro elastico viola scuro l'asta sarebbe stata capace di piegarsi come un arco e ritornare dritta con una forza tale da poter distruggere un albero. Se l'avesse usata un praticante di arti marziali con una forza di 5000 jin, perfino la vibrazione delle oscillazioni avrebbero potuto uccidere una persona.


Tuttavia, nonostante tutti questi ottimi punti, il ferro elastico viola scuro doveva essere martellato innumerevoli volte per essere forgiato. Era impossibile iscriverci una formazione, visto che non si poteva usare un martello per farlo. 
A causa di ciò questo metallo non poteva essere usato per creare dei tesori.


Anche così, il ferro elastico viola scuro era adorato da molti maestri raffinatori, perché era troppo adatto per farci una lancia o delle corde d'arco.


Lin Ming prese la lancia tra le mani. La scosse un po' e l'asta iniziò a fremere. Ma il tremito non era eccessivo, perché la forza di Lin Ming era insufficiente e non poteva scuotere il ferro elastico viola scuro.


Anche così, l'uomo di mezz'età sussultò. <em>'Questo ragazzo! Che forza anormale! Se può scuotere la lancia in quel modo, la sua forza non dev'essere al di sotto dei 3000 jin! Ed è solo al picco del Secondo Stadio della Trasformazione del Corpo, che buon fisico!'</em>


Lin Ming fece qualche movimento. Anche se poteva sollevare facilmente la lancia, non poteva muoverla fluidamente. Se avesse combattuto con un'arma simile, anche se Lin Ming aveva la 'Formula True Primal Chaos' ad aiutarlo, avrebbe esaurito velocemente le forze.


Ma Lin Ming non si preoccupò. Presto sarebbe avanzato di livello e questo peso sarebbe stato sopportabile.


"Quanto costa questa lancia?"


"9000 liang d'oro!"


9000... Lin Ming non era troppo sorpreso. Questa lancia valeva il suo prezzo. La punta di ferro venato costava 3000 liang d'oro e l'asta veniva 6000 liang d'oro. Entrambi i prezzi erano affari incredibili.


Lin Ming tirò fuori tutte le banconote d'oro che aveva e anche la tessera VIP oro-viola e le mise sul bancone. La Sala Armi Divine faceva parte dell'Associazione di Scambio, quindi la tessera gli avrebbe garantito il 10% di sconto e il prezzo sarebbe calato fino a diventare 8100 liang d'oro. Anche così gli mancavano comunque 50 liang d'oro.


L'uomo di mezz'età vide la tessera e i suoi occhi si illuminarono. "Giovane Eroe, fa parte della Tenuta del Maresciallo?"


Lin Ming esitò e poi disse, "No, è di un amico della Tenuta del Maresciallo."


Nonostante Lin Ming avesse detto questo, l'uomo di mezz'età immaginava che fosse sicuramente un qualche personaggio importante; altrimenti sarebbe stato impossibile per lui avere una tessera VIP. Disse con un sorriso, "Quindi è così. Dato che il giovane eroe è un onorato ospite della Tenuta del Maresciallo, 8000 liang d'oro sono sufficienti."


"Molte grazie." Lin Ming non era preoccupato. 100 liang d'oro non erano molto per lui, né per la Sala Armi Divine.


Il commesso avvolse l'arma tra le strisce di tessuto e la rimise nella confezione. Lin Ming si mise la scatola sulle spalle e dopo aver salutato, tornò nelle montagne.


L'asta era fatta da ferro elastico viola scuro e la punta era un tesoro fatto di ferro venato. Una lancia così superba rendeva Lin Ming davvero entusiasta!


Dopo che arrivò nella parte posteriore della montagna, si fermò ad uno spiazzo. Visto che stava portando un'arma che pesava 820 jin, i suoi passi lasciavano delle profonde impronte sul terreno.


Sentendo la forte pressione sulle sue spalle. Lin Ming sentì il cuore pieno di orgoglio.
Puntò verso la grossa pietra scuotendo la lancia. Ci fu solo uno scoppio e il macigno fu ridotto in polvere dall'arma. A causa dell'elasticità della lancia, Lin Ming non sentì alcun contraccolpo.
Questo era un vantaggio del ferro elastico viola scuro. Se fosse stato di acciaioscuro, allora la vibrazione avrebbe intorpidito il suo pollice e il suo indice. Se il contraccolpo fosse stato ancora più violento, forse avrebbe scosso tutta la sua mano.


"Ah! Che bella lancia!"


Lin Ming provò l'arma. Non conosceva alcuna tecnica e seguì semplicemente la stessa routine delle tecniche dei suoi pugni. I suoi movimenti erano un po' a caso.
Il ragazzo si allenò per un quarto d'ora, sentendo gradualmente che il braccio stava iniziando a gonfiarsi e le sue forze si stavano indebolendo.


"Questa lancia è pesante!"


In quel momento divampò una fiamma brillante di fronte a Lin Ming. <em>Umh? Talismano di trasmissione del suono?</em>
                                


                                



