---
weight: 652
title: Capitolo 652 – []
pubDate: 2025-12-15T08:37:10.250Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>32 Capitoli in coda, 0/5</em>
da editare
<em>-Schadenfreude</em>


Non fu solo Lin Ming a rimanere completamente sbalordito, anche gli altri cinque rimasero pietrificati.


Prima avevano visto i Divini Ossi Demoniaci di grado Earth di bassa qualità, il frutto dorato dal valore inestimabile e poi il Divino Osso Demoniaco di grado Heaven che nemmeno i sovrani della Steppa del Massacro avrebbero potuto ottenere.


In teoria qualunque ci sarebbe stata nel sarcofago, ormai niente avrebbe potuto sorprenderli. Tuttavia furono colti completamente alla sprovvista.


Lin Ming fece un respiro profondo e sollevò completamente il coperchio. Guardando all'interno, rimase senza parole per molto tempo.


Aveva immaginato cosa ci sarebbe potuto essere dentro. Se fosse stato pieno di Divine Ossa Demoniache di grado Heaven di media o alta qualità o se fosse stato vuoto non ne sarebbe stato troppo sorpreso.


Ma non si sarebbe mai immaginato che nel quarto sarcofago ci sarebbe stata una donna!


Una donna impareggiabile!


I suoi capelli neri scorrevano come una cascata di notte, la sua pelle cristallina sembrava provenire dall'essenza delle stelle e della luna, i suoi lineamenti impareggiabili parevano scolpiti.


Non sembrava nemmeno un essere umano, sembrava più la perfezione creata con l'energia del mondo.


La donna giaceva nel sarcofago come se fosse addormentata. Quasi sembrava che le sue lunghe ciglia sarebbero tremate e poi avrebbe aperto i suoi occhi lucenti come la luna!


<em>'Cos'è questo... cielo, che sia una giovane donna di diecimila anni fa? O forse una suprema esperta dei tempi antichi?'</em>


Lin Ming lo trovò incredibile. La giovane di fronte a lui sembrava avere circa vent'anni, non molto più grande di lui. Inoltre, accanto a lei c'era anche la sua arma, una lancia!


Tuttavia era rotta e tutto ciò che era rimasto era la sua metà e anche questa porzione sembrava danneggiata. Una volta che un tesoro fosse stato danneggiato, sarebbe stato difficile che resistesse all'erosione del passare del tempo. Dopo decine o anche centinaia di migliaia di anni, questa lancia sembrava già fin troppo arrugginita.


Si poteva immaginare che una volta avesse usato quest'arma in battaglia e, dopo un violento conflitto, la sua lancia si fosse danneggiata e anche la sua vita si fosse spenta lentamente...


A quanto pareva usava una lancia...


Lin Ming lo trovò sbalorditivo. Dalla sua esperienza, le giovani tendevano ad usare spade flessibili, era raro vederne una che usava una potente lancia!


Istintivamente cercò di toccare la lancia che sembrava quasi che si sarebbe rotta da un momento all'altro. Tuttavia in quel momento nella sua mente risuonò la voce frettolosa di Moguang:"Non muoverti!"


Lin Ming ritrasse le sue mani di scatto sospirando. Sì, le sue azioni erano state troppo crude ed imprudenti. In questo misterioso Antico Abisso Demoniaco, qualsiasi azione incauta avrebbe potuto causare un disastro.


Moguang esitò per un momento per poi dire:"Questa ragazza è chiaramente morta, ma il suo corpo sembra essere pieno di forza vitale. Questo è davvero... non, non ho idea di come sia possibile..."


Moguang scosse la testa. Quando aveva seguito l'Imperatore Demoniaco nel Regno Divino, era considerato una persona importante. Ma il Regno Divino era troppo vasto. In confronto ai guerrieri nascosti nei vari mondi, l'Imperatore Demoniaco non era nemmeno degno di essere una formica. Bisognava sapere che quando si era unito all'assedio della Terra Sacra Verdant Feather così tanti anni fa, c'erano stati oltre 10.000 persone del suo stesso livello, se non superiore.


L'Imperatore Demoniaco non era assolutamente un'esistenza al pinnacolo del Regno Divino. La conoscenza del suo famiglio era ancora più limitata.


"Questo corpo probabilmente è rimasto qui per almeno diverse decine di migliaia di anni. Per tutto questo tempo non si è decomposto affatto. Anzi, sembra pieno di vitalità esuberante e pare addormentata. Questo fenomeno supera già i limiti della mia comprensione..." Moguang scosse la testa. Era molto raro vedere il vanaglorioso e orgoglioso Moguang sospirare con un tono così avvilito.


Lin Ming guardò il corpo della giovane donna. Nonostante non sapesse perché era rimasta qui per così tante decine di migliaia di anni, il giovane era certo che questa donna doveva essere una persona terrificante prima della sua morte. Era almeno al livello della sacerdotessa della Terra Sacra Verdant Feather, se non oltre!


Forse dopo che la propria forza raggiungeva un certo limite, il corpo sarebbe esistito per centinaia di millenni dopo la morte, come un idolo immortale. Chi lo sapeva?


"Fratello Lin, cosa... chi è questa?" Duanmu Qun fissò la giovane donna nel sarcofago. Doveva ammettere che questa donna era la creatura più perfetta che avesse mai visto. Anche sapendo che era morta, la sua bellezza impareggiabile lo aveva comunque colpito.
Gli elfi erano nati con il desiderio di perseguire la bellezza. Quando si fece avanti, anche Lan Xin sospirò quando vide questa giovane. Come poteva una donna così perfetta morire in questo modo?


"Non ne ho idea. Dovrebbe essere una dei padroni di questa tomba. Il suo corpo non si è deteriorato da 100.000 anni... il limite che ha raggiunto supera di gran lunga la nostra immaginazione."


Lin Ming guardò con attenzione la donna un'ultima volta e poi chiuse con decisione il sarcofago.


"Uh? Cos'hai intenzione di fare...?" Disse sorpreso Duanmu Qun.


"Dimentichiamocene. Lasciamola riposare in pace." Lin Ming scosse la testa.


"Hai intenzione di rinunciare al corpo di questa donna?" Chiese Moguang un po' sorpreso. Senza menzionare quanto sarebbe stato utile in futuro, anche solo uno qualunque degli oggetti che aveva sarebbero valsi una fortuna colossale, eppure Lin Ming non l'aveva nemmeno perquisita, rinunciando direttamente ad ogni tesoro. Questo richiedeva una volontà molto forte. Il motivo per cui Moguang gli aveva impedito di toccare la lancia era perché voleva esaminarla prima di agire imprudentemente. Non intendeva rinunciare al sarcofago.


Lin Ming disse:"Da quando è morta, questa esperta ha dormito qui. Aprire il suo sarcofago ha già disturbato la sua pace. Se prendessi i suoi tesori non sarebbe diverso da un ladro di tombe che dissacra i sepolcri dei morti. Non voglio attirare le ostilità e la punizione del cielo. Inoltre era una sovrana formidabile. In vita doveva avere una gloria illimitata e, se la sua tomba fosse dissacrata, allora sarebbe fin troppo triste."


"Inoltre l'Antico Abisso Demoniaco è estremamente strano e c'è una forza potente sepolta qui. Se commettessi qualche malvagità che offendesse il cielo, allora potrei soffrire a causa di una maledizione. Quei quattro demoni cadaveri erano rimasti in questa antica tomba per così tanto tempo, almeno per migliaia di anni, eppure nessuno di essi ha osato toccare questo sarcofago. Ci doveva essere qualcosa che li ha intimoriti e li ha fermati, lasciandola dormire in pace qui..."


Mentre parlava, Lin Ming dispose diverse formazioni attorno al sarcofago e lo sigillò.


Moguang annuì. In effetti quei demoni cadavere adoravano divorare creature piene di forza vitale, eppure quella giovane donna nel sarcofago non era stata disturbata, i suoi abiti erano ben sistemati e i suoi capelli non erano scompigliati. Ovviamente, dopo che era stata seppellita, nessuno aveva mai osato toccarla. Ci dovevano essere dei motivi per questo. O forse quei demoni cadavere erano stati spaventati dall'aura di qualcuno che era stato un guerriero impareggiabile in passato...


Quando i simboli della formazione ricaddero sul sarcofago, lo sigillarono completamente. Quando lo vide, Pietranera aprì bocca, ma alla fine non disse nulla. Era riluttante a rinunciare a qualunque tesoro nella bara, ma non poteva opporsi alle azioni di Lin Ming.


"Va bene!"


Dopo che il giovane chiuse il sarcofago, si girò verso gli altri e disse:"Riguardo alla distribuzione dei tesori..."


Sentendo queste parole, Pietranera e Nuvola Demoniaca sussultarono. La distribuzione delle risorse!


Quella era la questione più importante!


Tra questi tre sarcofaghi, uno qualsiasi degli oggetti sarebbe stato un tesoro inestimabile. Specialmente il frutto a forma di disco dorato e quel Divino Osso Demoniaco di grado Heaven. Erano tesori che per cui perfino il sovrano della Steppa del Massacro sarebbe impazzito!


"In totale c'è un Divino Osso Demoniaco di grado Heaven, un frutto dorato e sedici Divine Ossa Demoniache di grado Earth bassa qualità. Vorrei il Divino Osso Demoniaco di grado Heaven, il frutto dorato e metà delle Divine Ossa Demoniache di grado Earth. Potete dividervi il resto tra voi."


Le parole noncuranti di Lin Ming riempirono d'amarezza Pietranera. <em>'Ca**o! Questo tipo era fin troppo sadico!'</em>


In altre parole, questo significava che avevano solo otto Divine Ossa Demoniache di grado Earth bassa qualità da dividersi tra loro cinque. Sarebbe stato già eccezionale se gli fosse stata dato anche solo un Divino Osso Demoniaco!


Dopo essere entrato nella zona proibita ed aver sperimentato innumerevoli pericoli mortali e tutto per un solo Divino Osso Demoniaco di grado Earth? Pietranera non poteva accettarlo!


Anche Nuvola Demoniaca fece una smorfia. Data la sua forza, poteva ottenere due Divine Ossa Demoniache di grado Earth. Ma un tesoro del genere poteva essere usato per arrivare allo stadio quasi Imperatore. Se voleva davvero avanzare oltre, allora una risorsa del genere avrebbe avuto un effetto limitato. Anche una o due Divine Ossa Demoniache di grado Earth bassa qualità non avrebbero garantito un avanzamento allo stadio Imperatore.


Il Grande Lord Nuvola Demoniaca strinse i denti. Fissò il Divino Osso Demoniaco di grado Heaven nel terzo sarcofago, i suoi occhi brillavano di avarizia e riluttanza.


Questo Divino Osso Demoniaco era fin troppo importante per lui! Con un'opportunità fortunata del genere di fronte a lui, se si fosse perso questa occasione, allora non avrebbe avuto più alcuna speranza!


"Lin Ming... la sua porzione è un po' troppa..." Nuvola Demoniaca era insoddisfatto, ma provò ad abbassare il tono nel modo più rispettoso possibile. In quel momento non osava provocare il giovane.


Aveva la sensazione che Lin Ming avesse suggerito questa distribuzione perché fosse disposto a trattare un po'. Se Nuvola Demoniaca non si fosse opposto, allora i tesori sarebbero stati distribuiti in questo modo, ma se avesse provato a trattare, forse ci sarebbe stata qualche speranza per lui.


Questo Divino Osso Demoniaco di grado Heaven poteva essere solo scoperto per caso, ora che ne aveva visto come poteva arrendersi così facilmente?


"Sì, ahem, Lin Ming, è stato troppo duro. Può prendere il piatto forte, ma dovrebbe almeno lasciarci una parte. Non sto suggerendo che ci dividiamo equamente il tesoro. Finché posso averne il 10% allora ne sarei contento. Sono entrato in questa in questa zona proibita, ho rischiato la vita, perso un braccio e pagato un prezzo così caro, dovrei almeno ottenere un piccolo guadagno."


Fece da eco Pietranera. Il 10% era solo il punto da cui sarebbe partito per iniziare a trattare. In realtà si aspettava di ottenerne solo il 5%. Ora che aveva perso un braccio non avrebbe più goduto del trattamento che aveva ricevuto in precedenza nella sua Terra Sacra. Inoltre le sue possibilità di avanzare al livello di un Imperatore Demoniaco diminuivano sempre di più Se fosse riuscito ad ottenere questa opportunità fortunata che aveva di fronte, allora in futuro forse sarebbe riuscito a diventare un guerriero di livello Imperatore.


Feng Shen, Duanmu Qun eLan Xin rimasero impassibili. Nonostante anche loro desiderassero il Divino Osso Demoniaco di grado Heaven e quel frutto dorato, erano ben consapevoli che senza Lin Ming sarebbero già morti, figuriamoci un tesoro da dividere. In realtà, se Lin Ming avesse voluto prendersi tutto il tesoro per sé, non avrebbero potuto nemmeno obiettare.
Inoltre, se non ci fossero state sorprese, in futuro sarebbero riusciti ad arrivare al livello Imperatore. Per questo il desiderio che provavano per il Divino Osso Demoniaco di grado Heaven non era intenso come quello di Pietranera e Nuvola Demoniaca.


Dopo aver ascoltato le parole di Pietranera, Lin Ming sorrise con ferocia. Non voleva perdere tempo con questa sorta di pagliaccio avido. Se Pietranera avesse accettato l'offerta, allora non gli sarebbe importato di cedere qualcosa. Ma ora che aveva espresso il suo stupido suggerimento, Lin Ming aveva cambiato idea.


Il giovane disse freddamente:"Pietranera, mi sembra di ricordare che una volta ha detto che se avessi potuto portarla fuori da qui sano e salvo, mi avrebbe dato tutto quello che c'era nel suo anello spaziale. Credo di averlo ricordato esattamente, vero?"


Di fronte alla sua obiezione, Pietranera rimase senza parole.



