---
weight: 6550
title: Capitolo 655 – Buco Nero della Sfera di Energia
pubDate: 2025-12-15T08:37:10.250Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>29 Capitoli in coda, 0/5</em>
da editare
<em>-Schadenfreude</em>


Nel mare spirituale di Lin Ming, lo spirito da battaglia di bronzo ululò. La formazione di simboli in cui aveva infuso il suo spirito da battaglia avvolse immediatamente il Divino Osso Demoniaco.


Uno spirito da battaglia poteva essere legato ad un qualsiasi attacco o arma. Naturalmente questo includeva anche l'energia di una runa!


Dopo che si erano fuse con lo spirito da battaglia, i simboli dorati della formazione erano diventati molto più potenti.


Vedendo questa pioggia di luce, il Divino Osso Demoniaco urlò terrorizzato. Questo rumore faceva rabbrividire.


Il Divino Osso Demoniaco usò l'ultima briciola della sua forza per lanciare un attacco contro Lin Ming, ma tutte le sue azioni furono inutili.


Non troppo lontano, Duanmu Qun si allarmò. Tra tutti i presenti, a parte Lin Ming, era la persona che capiva di più di spiriti da battaglia. Sapeva bene che metodo di attacco aveva usato questo Divino Osso Demoniaco.


Da quando Lin Ming aveva iniziato a sigillare questo Divino Osso Demoniaco, tutta la pressione rivolta su Duanmu Qun svanì all'improvviso. Il Divino Osso Demoniaco aveva rinunciato ad attaccare gli altri e stava usando tutte le sue forze per resistere. Anche così Lin Ming non batté nemmeno ciglio; sembrava che non l'avesse nemmeno notato.


La sua volontà era così formidabile?


Dopo un bastoncino di incenso, le grida stridenti del Divino Osso Demoniaco di grado Heaven iniziarono ad indebolirsi per poi svanire completamente. Duanmu Qun avanzò e scoprì che il Divino Osso Demoniaco nel sarcofago era stato avvolto da uno spesso bozzolo.


La copertura era formata da strati su strati di simboli di formazione e saette. Il potere del tuono aveva un vantaggio assoluto contro i fantasmi e gli spiriti malvagi, usarlo per bloccare il Divino Osso Demoniaco era il metodo migliore.


"Va bene, abbiamo finito qui."


Lin Ming ripose il Divino Osso Demoniaco di grado Heaven nel suo anello spaziale insieme al frutto d'oro misterioso e metà delle Divine Ossa Demoniache di grado Earth. Per quanto riguarda le altre otto, naturalmente le aveva lasciate a Duanmu Qun e gli altri.


"Questo... in realtà non c'è bisogno che ci dia dei tesori. Durante questa avventura, siamo sopravvissuti grazie al fratello Lin. Riuscire ad uscirne sani e salvi è l'unica opportunità fortunata di cui abbiamo bisogno."


Duanmu Qun sorrise con amarezza mentre guardava le otto Divine Ossa Demoniache rimaste nel sarcofago.


In realtà, anche i tesori più ordinari, delle Divine Ossa Demoniache di grado Human delle dimensioni di un longan, sarebbero state fuori dal comune anche in una Terra Sacra. Dal momento in cui era nato fino ad ora, la quantità totale di risorse che Duanmu Qun aveva usato non poteva ammontare ad una sola di queste Divine Ossa Demoniache di grado Earth delle dimensioni di un pugno.


Era impossibile dire che Duanmu Qun non fosse interessato a questi tesori, ma visto che temeva il carattere deciso e spietato di Lin Ming, aveva deciso che non valeva la pena rischiare la vita per queste Divine Ossa Demoniache.


Al contrario, se avesse potuto intrattenere buoni rapporti con il giovane, allora i vantaggi che avrebbe potuto ottenere in futuro sarebbero stati ancora maggiori.


Lin Ming disse:"Otto Divine Ossa Demoniache sono sufficienti per me. Il resto è per lei, Feng Shen e Lan Xin. È corretto."


Fin dall'inizio della spartizione, aveva già calcolato di cosa aveva bisogno. Lui, Mu Qianyu e Qin Xingxuan avrebbero preso ciascuno due Divine Ossa Demoniache per un totale di sei. Se la sua sorella minore Lin Xiaoge avesse avuto un buon talento per praticare le arti marziali, allora avrebbe avuto bisogno di altre due ossa, per un totale di otto.


"Questo... o, che ne dice di fare così. Noi tre ne prenderemo una ciascuna e il fratello Lin può prendere le altre cinque. Un solo Divino Osso Demoniaco di grado Earth è già abbastanza per noi." Duanmu Qun rifiutò ancora una volta, mentre gettava un'occhiata a Feng Shen, che rimase impassibile, sembrava che fosse d'accordo con questa decisione.


Lin Ming non rifiutò. Ne prese immediatamente altre cinque. In realtà, pensandoci di più, a parte Mu Qianyu, Qin Xingxuan e la sua sorellina, c'erano anche Mu Bingyun, Mu Yuhuang e Mu Fengxian, doveva considerare anche loro.


Quando vide che Lin Ming aveva le altre cinque Divine Ossa Demoniache, Duanmu Qun si rilassò. Questo poteva essere considerato un buon risultato per tutti qui.


"Fratello Lin, ora andiamo?"


"Non c'è bisogno di avere fretta." Lin Ming rifletté e scosse la testa. L'Antico Abisso Demoniaco sarebbe rimasto aperto per sei mesi, ne erano passati solo due da quando era entrato.


Durante questo periodo Lin Ming era avanzato di livello e aveva combattuto un gran numero di battaglie. Nonostante la sua energia fosse potente, era agitata e instabile. Questo era il risultato dell'aver accumulato così tanta forza in così poco tempo.


Lin Ming sapeva che avrebbe incontrato altri pericoli nei prossimi mesi. Era meglio rimanere al picco delle proprie condizioni, si sarebbe approfittato di questa zona sicura per stabilizzare la propria forza.


"Recuperiamo qui per un mese e torniamo al picco delle nostre forze prima di partire."


Le parole di Lin Ming non erano diverse da un ordine; nessuno osò questionarlo. Duanmu Qun annuì immediatamente e disse:"Va bene."


In effetti in questi ultimi giorni Duanmu Qun era stato in costante tensione e allerta, aveva davvero bisogno di riposare. Lui, Feng Shen e Lan Xin che si era appena svegliata ed era ancora rintontita, andarono in un angolo della tomba e si sedettero, iniziando a meditare lì.


Lin Ming invece andò in un altro angolo.


Tirò fuori un po' di Cristalli di Sangue di massima qualità ed attivò velocemente l'intento marziale etereo...


Con Moguang a fargli da guardia, Lin Ming non temeva che qualcuno gli avrebbe fatto un agguato. Dopo essere avanzato allo stadio della Sfera di Energia, il suo intento marziale era diventato ancora più facile da usare. Con un solo avvertimento di Moguang sarebbe riuscito immediatamente a svegliarsi.


Così il tempo passò lentamente. La coltivazione di Lin Ming non aumentò, ma la sua energia si stabilizzò gradualmente.


Lin Ming non aveva usato un Divino Osso Demoniaco di grado Earth. Questa sorta di tesoro era praticamente una medicina tirannica e stravolgente. Al momento la sua energia era già irrequieta. Se avesse inghiottito un Divino Osso Demoniaco di grado Earth in questo stato, avrebbe solo reso instabile la sua coltivazione, influenzando la sua futura crescita.


Consolidare le proprie fondamenta era un processo laborioso e gravoso. Al momento nel dantian di Lin Ming, a parte il nucleo vorticante, c'era anche una grande quantità di cristalli di vera essenza che fluttuavano. Circolavano lentamente nell'energia gassosa attorno al cristallo.


Erano tutti segni di energia irrequieta.


Ciò che Lin Ming doveva fare era fondere completamente questi pezzi nella superficie di questo nucleo; era questo il cosiddetto processo di consolidazione.


Sarebbe servito molto tempo, inoltre non avrebbe nemmeno aumentato la quantità totale della vera essenza.


Gli altri praticanti di arti marziali avrebbero provato a solidificare la propria energia in questo modo. Spesso sarebbero andati in isolamento a porte chiuse per un anno o più.


Tuttavia, non importava quanto tempo trascorressero per farlo, avrebbero raggiunto un punto in cui non avrebbero più potuto consolidarle ulteriormente. Questo era il loro limite.


Quando quei cristalli di vera essenza dispersi si fossero radunati in un nucleo, avrebbero anche staccato altri frammenti dalla superficie a causa dell'energia che si agitava. A causa di questo processo, l'energia sarebbe tornata nel dantian dove sarebbe stata trasformata in altri frammenti di vera essenza.


Quando queste due parti avessero raggiunto un equilibrio, allora il praticante di arti marziali avrebbe raggiunto il limite di consolidazione. Non importava quanto tempo passasse, non sarebbero riusciti a fare altri progressi.


Quindi, un normale praticante di arti marziali allo stadio della Sfera di Energia avrebbe trascorso un anno circa dedicandosi a questo processo noioso. Dopodiché, una volta raggiunto il limite e stabilito un equilibrio nel loro nucleo, avrebbero smesso di stabilizzare la propria energia.


Questo equilibrio poteva essere raggiunto in ogni momento; dipendeva tutto da quanto fossero state solide le fondamenta del praticante di arti marziali prima di raggiungere lo stadio della Sfera di Energia.


Ad esempio, Lin Ming, aveva una coltivazione estremamente stabile. All'inizio, il suo nucleo vorticante era diventato molto più ampio di quello di un normale praticante di arti marziali.


Dopodiché era collassato ed era diventato delle stesse dimensioni di un normale praticante di arti marziali, eccetto per il fatto che aveva un colore più scuro e vorticava molto più velocemente, ciò significava che l'energia in esso era diverse volte più grande del solito.


Un nucleo del genere aveva una forza attrattiva superiore, quindi avrebbe assorbito molto più facilmente cristalli di vera essenza.


Per questo, il processo di consolidamento di Lin Ming sarebbe stato molto più facile rispeto a quello di un normale coltivatore. Con un solo pensiero, i cristalli di vera essenza che fluttuavano liberamente nel dantian ricaddero nel suo nucleo come una pioggerellina. Con solo pochi giorni di lavoro, metà dei frammenti erano stati risucchiati nel suo nucleo.


Tuttavia, in seguito, la velocità era rallentata di molto. C'erano meno frammenti, quindi consolidare le sue fondamenta sarebbe stato molto più arduo.


"Lin Ming, quando arrivi alla fine del processo di consolidamento, cioè quando i cristalli e tutte le energie attorno sono concentrate nel tuo nucleo senza che ne sfugga nemmeno un briciolo, formerai un nucleo perfetto. È una variante estremamente rara. Nel Regno Divino lo chiamano Buco Nero della Sfera di Energia, proprio perché sochilometri ad un buco nero. I cristalli possono solo entrare e la forza attrattiva è di gran lunga superiore. Questo è il tuo obiettivo. Ottenere il Buco Nero della Sfera di Energia prima di arrivare negli stadi intermedi, questo perché, se le tue fondamenta diventassero instabili, dovresti fare molti più sforzi in futuro e rischieresti comunque di non poter rimediare."


"Capisco." Lin Ming annuì e continuò a consolidare la sua energia.


Lin Ming si era già deciso. Il Buco Nero della Sfera di Energia era lo stadio che doveva raggiungere. Finché non avesse raggiunto questo obiettivo, non sarebbe avanzato di livello.


.....


Il tempo passò velocemente. Un mese dopo Lin Ming aprì gli occhi. Due scariche elettriche illuminarono la stanza. Un'aura invisibile divampò facendo raggelare, Lan Xin, Duanmu Qun e Feng Shen. In quel momento la loro vera essenza si agitò, stava cercando di resistere a questa pressione.


Quando guardò Lin Ming, Lan Xin rimase un po' scioccata:"Lin Ming... tu..."


<em>Hoo!</em>


L'aura svanì all'improvviso e la luce negli occhi del giovane scomparì, come se fosse stata un'illusione.


Lin Ming si alzò. In confronto ad un mese fa, l'energia attorno a lui era più calma e la sua aura era più composta, non ne traboccava nemmeno una traccia. La quantità di vera essenza nel suo corpo non era aumentata, ma era diventato più forte. Prima aveva appena coltivato la Sfera di Energia, ma non era arrivato propriamente agli inizi di questo stadio.


Duanmu Qun guardò con attenzione Lin Ming. Ebbe la sensazione che nel giovane si nascondesse un drago azzurro. Una volta che la sua energia si fosse scatenata, le nuvole e i mari avrebbero tremato, stravolgendo il cielo e la terra.


Un Lin Ming del genere era davvero imponente!


Pensando a questo, Duanmu Qun guardò istintivamente il Tatuaggio Demoniaco sul braccio del giovane. Un Tatuaggio Demoniaco al picco delle dieci ali. Lin Ming non credeva che il giovane avrebbe rinunciato ad avanzare allo stadio successivo.


Se fosse stato vero, allora Lin Ming sarebbe diventato inevitabilmente il nemico dell'intera Steppa del Massacro!


Dal picco delle dieci ali alle dodici ali, avrebbe dovuto uccidere almeno tre o quattro Grandi Lord come Nuvola demoniaca.


Chi avrebbe ucciso?


Pensando questo, Duanmu Qun alzò le sopracciglia. Nonostante Lin Ming sembrasse un giovane cordiale, in realtà quando si parlava di uccidere, nessuno era deciso quanto lui.


"Andiamocene dalla zona proibita!" Disse Lin Ming. Nelle sue attuali condizioni non ci avrebbe messo molto per uscire da quest'area.


Lin Ming aveva capito alcune cose nell'Antico Abisso Demoniaco. Questo era il momento di tornare nella Regione dell'Orizzonte Sud. Dal momento in cui era partito dal Palazzo Imperiale del Dio Demone, in un lampo, erano passati due anni e mezzo da quando aveva lasciato la Regione dell'Orizzonte Sud. Per tutto il tempo, la sua preoccupazione aumentava ogni giorno che passava.
                                


                                



