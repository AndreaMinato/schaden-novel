---
title: Capitolo 656 – Riaprire il Sarcofago della Dea
pubDate: 2025-12-15T08:37:10.251Z
tags:
    - mw
---


<strong><em>Capitolo regolare,</em></strong>
<em>29 Capitoli in coda, 0/5</em>
da editare
<em>-Schadenfreude</em>


Lin Ming condusse Duanmu Qun e gli altri fuori dalla tomba, arrivando nello spazio nero come la pece dove non riuscivano nemmeno a vedere le proprie dita. C'erano delle piccole distorsioni dello spazio qui. Se Lin Ming non li avesse guidati, sarebbe stato molto difficile per il resto del gruppo andarsene da qui.


Mentre Lin Ming stava per uscire dalla montagna, sussultò. In quel momento gli era sembrato di sentire la voce incredibilmente bella di una donna, simile ad una musica celeste, illusoria e piena di dolore.


La voce sembrò formare strane antiche sillabe. Perfino Lin Ming, che aveva familiarità con il linguaggio del Regno Divino e quello degli antichi demoni giganti, non riuscì a capirne il significato.


Rallentò il passo e gettò un'occhiata verso Duanmu Qun e gli altri. Voleva controllare se anche loro avevano sentito la voce, ma le loro espressioni erano rimaste calme; ovviamente non avevano sentito nulla.


"È successo qualcosa fratello Lin?" Chiese Duanmu Qun, insicuro del motivo per cui il giovane si fosse fermato.


"No." Lin Ming scosse la testa. Dato che nessun altro aveva sentito questa voce, era inutile menzionarlo. Sarebbe stato meglio non parlarne affatto.


"Oh." Duanmu Qun notò che Lin Ming non voleva dire altro e intelligentemente non insistette ulteriormente.


Lin Ming rallentò il passo, mentre ascoltava la voce della donna mentre camminava. Se non si sbagliava, allora questa voce era stata lasciata dalla dea del sarcofago. Lin Ming aveva esaminato il suo corpo, ma non aveva trovato alcun segno di vita.
Ovviamente era morta da molto, molto tempo. Allora questi rumori dovevano provenire dalla formazione che aveva lasciato o forse dallo spirito da battaglia della sua volontà residua. La sua forza probabilmente non era inferiore alla Sacerdotessa delle Terre Sacre Qianyu, una figura di massimo rilievo perfino nel Regno Divino. Non sarebbe stato strano se avesse potuto lasciare uno spirito da battaglia che poteva esistere per decine di migliaia di anni.


Mentre camminava, Lin Ming ascoltò questa voce per tutto il tempo. Nonostante non potesse capire cosa diceva, memorizzò comunque con cautela le sue parole. Più ascoltava, più diventava inquieto. Lui, Duanmu Qun, Feng Shen e Lan Xin erano entrati tutti nella tomba insieme, ma era l'unico a poter sentire questa voce. Cosa stava cercando di dirgli?


"Torniamo indietro!"


Disse all'improvviso Lin Ming mentre si fermava.


"Ah." Lan Xin e Duanmu Qun ne furono sorpresi. Non pensavano che Lin Ming avrebbe pensato una cosa del genere anche dopo che erano usciti dalla montagna.


Duanmu Qun aveva intuito che questa decisione improvvisa avesse a che fare con la sua fermata improvvisa di un momento fa, ma evitò con tatto di fare domande.


Lin Ming condusse indietro il gruppo attraversando lo spazio nero come la pece finché non tornarono di fronte al sarcofago della donna impareggiabile.


Lin Ming rimase davanti alla tomba per molto tempo. Poi si inchinò rispettosamente e disse:"Senior, mi scuso per aver disturbato il suo riposo."


Poi disfece tutti i sigilli che aveva lasciato e aprì il coperchio.


Con un rimbombo, il sarcofago si aprì completamente.


Di conseguenza la donna perfetta era di nuovo apparsa davanti agli occhi di tutti.


"Cos'ha intenzione di fare?" Non poté trattenersi dal chiedere Lan Xin. Pensò che Lin Ming non dovrebbe avere intenzione di saccheggiare una tomba... vero?


Duanmu Qun le fece segno di non parlare con lo sguardo e Lan Xin non disse nulla.


Lin Ming rimase in silenzio, si limitava a fissare la splendida donna che giaceva nel sarcofago. Era calma, come se si fosse solo addormentata.


Lin Ming ripensò alla voce della donna e, dopo molto tempo, ebbe un presentimento:"Senior, ho un motivo per farlo e non è per mancanza di rispetto. Se la offendo, allora per favore mi perdoni."


Lin Ming si chinò e posò la mano sul corpo della donna cercando di trovare qualcosa.


Naturalmente non stava andando a tentoni, aveva un chiaro scopo in mente.


Prima che la toccasse, aveva usato la sua percezione per indagare. Aveva scoperto due aree in cui le fluttuazioni di energia erano differenti. Una era all'altezza della vita della donna e l'altra era al suo collo.


Erano le due aree che Lin Ming stava controllando. Vicino alla vita del corpo trovò un pendente di giada.


Questo pendente era color azzurro profondo ed era incredibilmente freddo al tocco. C'era un antico motivo mistico inciso al centro, sembrava un qualche tipo di totem a forma di uccello.


Qualunque cosa fosse, era improbabile che fosse qualche sorta di tesoro magico. Nonostante emanasse un'energia molto pura, ovviamente non aveva alcun potere d'attacco. Sembrava più un ricordo di qualche tipo.


"Senior... è stata vittima di un'ingiustizia?"


Lin Ming pensava che dopo essere morta, la sua volontà non si fosse dissipata ancora dopo decine di migliaia di anni. Ora stava cercando di comunicargli qualche messaggio. Era stata ferita in qualche modo? Aveva qualche ostilità? O forse un odio assolutamente irriconciliabile?


Dopo che era passato così tanto tempo, i suoi nemici sarebbero stati ancora in vita?


Lin Ming era pieno di domande.


Esitò per un momento e disse:"Senior, se ha qualche questione in sospeso, prenderò questo oggetto. Quando ascenderò al Regno Divino forse potrei avere una possibilità di aiutarla a risolvere questo mistero e a completare questo ciclo di odio."


Nonostante Lin Ming non conoscesse questa dea, né sapesse cosa aveva fatto, aveva comunque ottenuto un certo numero di opportunità fortunate nella sua tomba. Poteva essere considerata una gentilezza che gli aveva mostrato. In questa situazione, se avesse potuto aiutarla e forse esaudire il suo ultimo desiderio, allora avrebbe completato il ciclo karmico che c'era tra di loro.


Tuttavia c'era qualcosa che Lin Ming non capiva. Sia la donna in questa tomba che le anomalie nell'Antico Abisso Demoniaco, come l'enorme antica bestia lunga migliaia di chilometri erano tutte creature che sarebbero dovute appartenere al Regno Divino.


Perché sarebbero qui nel Sacro Continente dei Demoni?


Secondo Moguang, il Sacro Continente dei Demoni e quello di Sky Spill erano sullo stesso pianeta. I tremila mondi sconfinati invece, erano tremila per tremila per un totale di un miliardo!


Un miliardo di mondi! E il Sacro Continente dei Demoni e quello di Sky Spill combinati ne formavano solo uno. In effetti questo pianeta poteva essere definito insignificante, una goccia nell'oceano sconfinato!


Come poteva un guerriero del Regno Divino essere sepolto nell'abisso del Sacro Continente dei Demoni?


Cos'era in realtà l'Antico Abisso Demoniaco? Com'era stato creato? Quante decine di migliaia di anni aveva superato? Da dove originavano quei spiriti malvagi e quelle esistenze inimmaginabili? E cos'erano le 12 Pagode Celesti? Chi le aveva costruite? Perché ci sarebbe stata la Strada dell'Imperatore?


La mente di Lin Ming era piena di domande a cui non poteva dare risposta.


Le dodici Pagode Celesti erano esistite da innumerevoli anni, sopravvivendo allo scorrere inesorabile del tempo. Date le tante formazioni antiche e complesse, l'esistenza in grado di costruire le Pagode Celesti doveva essere assolutamente allo stesso livello della donna in questa tomba!


Una persona del genere, anche se fosse stata nel Regno Divino, sarebbe stata il maestro assoluto di una Terra Sacra! Perché sarebbe venuto nel Sacro Continente dei Demoni?


Lin Ming non riusciva a capirlo. Scosse la testa e iniziò a toccare il collo della donna. Prima aveva scoperto che anche in quel punto l'energia era differente. Quando toccò qualcosa di freddo, Lin Ming stava per prenderlo quando in quel momento ritrasse la mano come se fosse stato morso da una vipera!


"Questo... com'è possibile?!" Lin Ming impallidì.


Mentre Duanmu Qun e gli altri notarono la sua reazione, si allertarono:"Fratello Lin, è successo qualcosa?"


L'espressione del giovane era piena di sorpresa e incertezza. Con esitazione, sporse la mano e toccò di nuovo il collo della donna. Stavolta la sua mano si avvicinò al seno sinistro della donna. Poteva sentire la sua pelle morbida. Lin Ming confermò che non era un'illusione.


Questa donna... aveva un battito cardiaco!


Prima aveva controllato e non aveva sentito la minima energia vitale. Quindi come poteva esserci un battito cardiaco?


Se c'era un battito cardiaco, come mai non l'aveva individuato?


Per Lin Ming era inimmaginabile, esitò per molto tempo e poi disse a bassa voce:"Senior, mi scuso per l'offesa..."


Lin Ming rilasciò un po' della sua percezione e sondò il pettorale sinistro della donna. La percezione di un praticante di arti marziali era onnipresente. Naturalmente penetrare attraverso i vestiti era semplici, ma farlo era davvero un gesto rozzo e irrispettoso. Tuttavia, per confermare i suoi sospetti, Lin Ming non aveva un metodo migliore. Poté solo assicurarsi che la sua mente fosse limpida come uno specchio e che non avesse alcuna intenzione di dissacrarla in alcun modo.


Mentre sondava il corpo, Lin Ming sussultò. Poi scomparì dal mondo reale e si ritrovò in un mondo della volontà completamente diverso!


Era in un vasto cielo stellato!


"Un mondo della volontà paragonabile ad uno sconfinato cielo stellato?" Lin Ming fu colto dal panico.


In quel momento sentì una serie di tintinni, come di cristalli frantumati. Guardando verso l'alto poteva vedere lo spazio crepitare, emanando una corrente sempre più grande contro di lui!


Poi un vasto oceano di energia e forza vitale schizzò in avanti!


<em>Bang!</em>


Lin Ming fu scagliato via. Di fronte ad un'energia così terrificante non era diverso da una foglia in una tempesta, incapace di resistere!


Se questa energia avesse il minimo intento omicida nei confronti del giovane, allora sarebbe stato stato ridotto in una foschia di sangue!


"Che potente energia, cos'è questo?!"


Lin Ming si riprese con grande sforzo e si pulì il sangue che gli era colato dagli angoli dalla bocca. Guardò verso l'alto e vide che nel cielo, nell'area in cui lo spazio si era rotto, c'era un grande cuore rosso che batteva con potenza!


<em>Bang! Bang! Bang! Bang!</em>


Ad ogni battito il vuoto tremava. Ad ogni battito Lin Ming poteva sentire tutta la vitalità del suo sangue trainata via, tutti i suoi vasi sanguigni quasi esplosero per andare verso quel cuore!


"Questo... questo è...!" Lin Ming strabuzzò gli occhi mentre fissava quel cuore che batteva. Questo rosso brillante e vivido sembrava inciso da un puro cristallo di sangue. Dopo aver vissuto per diverse decine di migliaia di anni, la sua forza vitale non si era mai attenuata!


Emetteva una luce cremisi accompagnata da una vasta energia inesauribile. Questo cuore probabilmente poteva battere per altri 100.000 anni!


Questo era il cuore di un vero Imperatore! Inoltre un Imperatore del Regno Divino! Il padrone di questo cuore doveva essere un grande combattente che guardava ogni altra esistenza con disprezzo!


Questo era il cuore della dea?


Gli venne in mente questa domanda, ma Lin Ming pensò subito di no...


Non lo era.


Nel corpo della dea sentiva un'aura serena, incurante dei problemi del mondo mortale, profonda come il mare sconfinato. In sua presenza tutti sarebbero stati pieni di venerazione, nessuno avrebbe osato dissacrarla.


E da questo cuore... da questo cuore Lin Ming poteva sentire un'aura tirannica, un'esistenza che non poteva essere paragonata ad ogni altra creatura di questo universo!


Il padrone di questo cuore mentre era vivo, doveva aver scosso le fondamenta del Regno Divino, un Imperatore senza rivali che sdegnava tutto il creato!


Erano due atmosfere completamente diverse. Questo dimostrava che il cuore non apparteneva alla dea... eppure ciò che confondeva Lin Ming era che, quando aveva toccato il petto della dea, aveva sentito chiaramente un battito cardiaco.


Se non si sbagliava, allora il cuore esisteva nella dea. Quindi Lin Ming era riuscito a sentire il battito cardiaco, ma visto che la dea era morta, non poteva sentire fluttuazioni di energia vitali provenire da lei!


Una dea che era morta e che aveva il cuore di un grande Imperatore sigillato in lei!


Questa realizzazione sconvolse Lin Ming!


Che sorta di grande Imperatore era? Il suo cuore era stato tirato fuori dal suo corpo, eppure aveva continuato a battere per diecimila anni?!?!


Un grande imperatore del genere... chi lo aveva ucciso e chi aveva sigillato il suo cuore nel corpo di questa dea?
                                


                                



