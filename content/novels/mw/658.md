---
weight: 6580
title: Capitolo 658 – Uccidere i Mostri
pubDate: 2025-12-15T08:37:10.251Z
tags:
    - mw
---


<strong><em>Capitolo regolare,</em></strong>
<em>29 Capitoli in coda, 0/5</em>
da editare
<em>-Schadenfreude</em>


Quei mostri umanoidi che aveva pensato fossero invincibili... ne erano morti due all'istante?!


Non era stato solo il diavolo a rimanere sbigottito, anche il demone gigante e l'elfa erano scioccati, avevano provato tutti ad attaccare queste creature, ma non importava che tecnica marziale usassero, anche con tutta la loro forza, nessuno di loro era riuscito a trapassare il pelo di queste creature!


Erano su due livelli completamente diversi!


Ma prima due raggi di luce avevano trapassato due dei mostri umanoidi, uccidendoli istantaneamente senza opporre la minima resistenza.


Chi era stato?


Guardando i cadaveri tremanti a terra, i tre praticanti di arti marziali si rallegrarono di essere sopravvissuti. Fecero istintivamente diversi passi indietro. Un enorme buco era apparso nelle teste di questi due mostri e il loro sangue e le loro cervella stavano schizzando fuori, cadendo a terra.


Quando gli altri tre mostri videro morire i loro compagni, si infuriarono tutti. Ruggirono e si girarono per vedere chi aveva osato fare loro un agguato.


Lentamente apparirono alcune persone tra la nebbia.


Quando i tre videro quelle figure, si precipitarono verso di loro!


<em>Chi! Chi! Chi!</em>


Tre raggi di luce sfrecciarono in avanti, trapassando la foschia e superando direttamente le fronti dei tre mostri!


Le tre creature tremarono. Dopo che le loro teste furono infilzate da questa luce, caddero tutte a terra. Ma quella al centro, a causa dell'impatto, barcollò verso il gruppo appena arrivato.


Poi, accadde una scena che i tre praticanti di arti marziali non si sarebbero mai dimenticati per tutta la loro vita: un'ardente luce azzurra sfrecciò nel cielo, passando attraverso il grosso mostro per poi dividersi a metà!


Iniziò a piovere sangue!


<em>Peng! Peng!</em>


Il cadavere cadde a pezzi dopo essere stato squarciato a metà. La persona che l'aveva attaccato era protetta da un flusso di energia e non era stato macchiato da una sola goccia di sangue.


Quando videro questa scena, tutti e tre i praticanti di arti marziali iniziarono a gioire di essere sopravvissuti a questa catastrofe. Allo stesso tempo iniziarono ad inquietarsi, videro che le figure che si stavano avvicinando erano umani ed elfi.


Questo viaggio nell'Antico Abisso Demoniaco stava giungendo al termine. La loro prima preoccupazione era di non avere una guida e la seconda era che un praticante di arti marziali che era riuscito a sopravvivere finora avrebbe avuto una quantità considerevole di risorse.


Così... gli assassini tra squadre sarebbero diventati incredibilmente frequenti. Uccidere qualcuno e derubarlo era molto comune!


Al momento i quattro praticanti di arti marziali che stavano arrivando avrebbero potuto schiacciarli come meloni. Se uno di loro avesse avuto cattive intenzioni, tutti e tre sarebbero morti qui.


"Ringrazio davvero i maestri delle Pagode per aver avuto la grazia di salvarci..." Il diavolo che conduceva i tre si affrettò a ringraziare i suoi salvatori. Dal suo punto di vista solo il capo di una Pagoda poteva avere una forza del genere. Poteva solo sperare che i maestri delle Pagode non volessero derubare dei deboli come loro, altrimenti sarebbero stati spacciati.


Dopo aver ringraziato, il diavolo alzò lo sguardo, ma si irrigidì ancora una volta. Quando i quattro praticanti di arti marziali uscirono dalla foschia, finalmente riuscì a vedere chiaramente chi erano.


In realtà erano Duanmu Qun, Lan Xin, Feng Shen e... Lin Ming?!?!


Quando erano entrati nell'Antico Abisso Demoniaco, Lin Ming aveva destato l'attenzione di tutti, quindi naturalmente lo aveva riconosciuto. Ma dopo aveva sentito dire che era morto da qualche parte. Come poteva essersi mostrato all'improvviso in questa zona entro 1100 chilometri?


I tre praticanti di arti marziali erano confusi. Poi il diavolo si rese conto di una cosa. In base alla loro disposizione i raggi di luce dovevano provenire da Lin Ming!


Com'era possibile?!?!


Il diavolo doveva ammettere che era solo un Grande Lord mediocre. Non era riuscito a superare le difese di quei mostri, ma ora erano stati uccisi istantaneamente da Lin Ming. Significava che il giovane aveva una forza simile a quella di un capo di una pagoda?


Pensando a questo, il diavolo ne fu esterrefatto. Cosa stava accadendo?


"Così è la sorellina Loto Blu e il Grande Lord Shayan..." Duanmu Qun sorrise. Conosceva l'elfa tra questi tre, mentre conosceva solo di nome il diavolo.


"Apprendista Senior Duanmu, grazie per averci salvato..." Disse con tono dolce l'elfa di nome Loto Blu. Non stava arrossendo per la timidezza, ma perché la rapida serie di eventi sull'orlo della morte aveva accelerato il suo flusso sanguigno.


"Ahah, non sono stato io a salvarvi, non ne ho le capacità. Se devi ringraziare qualcuno, allora ringrazia il fratello Lin qui." Duanmu Qun rise. Da quando erano rimasti bloccati nella zona entro 1000 chilometri e insieme al mese in cui si erano esercitati nella tomba, era passato un mese e mezzo. Con la guida di Lin Ming finalmente ne erano usciti vivi. Dopo essere sopravvissuto a questo evento disastroso, Duanmu Qun era di ottimo umore.


Quando il Grande Lord Shayan vide che Duanmu Qun non aveva intenzione di ucciderli e che conosceva Loto Blu, divenne estatico. Sembrava che fossero riusciti a sfuggire a questa calamità!


"Sono il Grande Lord Shayan della Pagoda dell'Arcobaleno. Ringrazio il giovane eroe Lin per averci salvato."


Non c'era tempo per chiedersi perché Lin Ming fosse così potente. Il Grande Lord mise le mani a coppa e si inchinò ancora una volta. Aveva iniziato subito ad esprimersi con un tono rispettoso.


"Non c'è problema. Ho solo una domanda da farvi..." Disse impassibile Lin Ming.


"Giovane eroe Lin, chieda pure. Proverò a rispondere meglio che posso."


"Sì. Vorrei sapere, quanti pesi siete stati nell'Antico Abisso Demoniaco?"


Quando Lin Ming fece questa domanda, il Grande Lord Shayan ne fu confuso.


Anche Duanmu Qun e gli altri si scambiarono occhiate perplesse. C'era bisogno di chiederlo? I tre erano rimasti con Lin Ming e, in totale, dovevano essere passati tre mesi e mezzo da quando erano entrati nell'Antico Abisso Demoniaco.


Nonostante Shayan fosse sbigottito, rispose rispettosamente:"Sono passati appena cinque mesi da quando sono entrato nell'Antico Abisso Demoniaco..."


"Cinque mesi..." Lin Ming rifletté per un momento, non era sorpreso. Duanmu Qun e gli altri invece erano scioccati. Come potevano essere passati cinque mesi? Ovviamente avevano trascorso tre mesi e mezzo nell'abisso!


Guardarono verso Lin Ming, notarono l'espressione sicura del giovane e capirono. Forse nella zona proibita entro 1000 chilometri c'era qualcosa di strano riguardo al flusso del tempo.


In realtà il tempo e lo spazio erano tutt'uno. Se un potente campo di forza poteva deformare lo spazio, allora probabilmente poteva cambiare lo scorrere del tempo. Non era strano che fossero influenzati entrambi. Così Lin Ming si era immaginato che il tempo trascorso nella zona entro 1000 chilometri fosse diverso rispetto a quello esterno. Ora, grazie alla risposta di Shayan, aveva appurato che lo scorrere del tempo all'interno era più lento.


"Sì, va bene." Lin Ming fece un cenno mentre rifletteva.


Quando era nella Gabbia del Re, anche allora era entrato in un luogo in cui lo spazio e il tempo fluivano in modo differente e lì aveva compreso l'essenza del tempo. Credeva che il tempo fosse l'illusione del cambiamento per tutte le creature viventi. Finché uno avesse rimosso il demone del cuore di questa illusione, poteva assicurarsi di non essere influenzato dalla distorsione del tempo e di non rimanerne confuso.


Tuttavia ora sembrava che non fosse necessariamente vero!


Anche se fosse stato consapevole di questo fatto, sarebbe stato comunque catturato dal turbine dello spazio tempo senza accorgersene.


Pensando questo, Lin Ming poté solo sospirare.


Il tempo era molto più illusorio e sconcertante rispetto allo spazio. Ora si era reso conto di quanto non aveva capito di esso e quanto poco aveva compreso della sua fonte. Le sue ispirazioni riguardo al tempo avevano una certa utilità, ma di fronte ad un uso più ampio della Legge, non era più fattibile.


"Andiamo, ora ce ne andremo." Lin Ming non pensò più al flusso caotico del tempo nella zona proibita dell'Antico Abisso Demoniaco. Questo era un livello al di fuori dalla sua portata.


"Dove andiamo?" Chiese Duanmu Qun.


"Usciamo dall'Antico Abisso Demoniaco!" Disse con decisione Lin Ming.


L'abisso sarebbe rimasto aperto solo per sei mesi. Ora che ne erano passati cinque, era il momento di andarsene.


Quando il diavolo sentì le parole del giovane, spalancò gli occhi:"Giovane eroe Lin, po-potrebbe portarci con noi?"


L'idea del praticante di arti marziali era molto semplice. Ora erano rimasti solo tre di loro e non sapeva se sarebbe riuscito a trovare altre opportunità fortunate nell'ultimo mese. Potevano già ringraziare la loro fortuna per esserne usciti vivi. Naturalmente, se avessero seguito Lin Ming, il viaggio sarebbe stato molto meno pericoloso.


"Certo!"


Lin Ming rispose senza esitare, annuendo. Formare una squadra sarebbe stato vantaggioso per entrambe le parti.


Così il gruppo si diresse verso l'uscita.


All'andata c'era una guida a condurli. Ma per uscire bisognava dipendere dalle proprie abilità. Durante questi cinque mesi di avventure, i praticanti di arti marziali sopravvissuti avevano accumulato una grande quantità di esperienze nell'Antico Abisso Demoniaco. Ora, con Lin Ming a fare da guida, avevano incontrato diversi pericoli minori, ma li avevano affrontati tutti facilmente. A parte una lieve lesione che l'elfa di nome Loto Blu aveva ricevuto, nessun altro rimase ferito.


Quindici giorni dopo il gruppo arrivò all'entrata settentrionale dell'Antico Abisso demoniaco.


In quel momento c'erano già molte persone radunate nell'entrata. Nonostante mancassero quindici giorni alla chiusura del canale che portava all'Antico Abisso Demoniaco, era comunque meglio arrivare prima. Se uno avesse cercato di tornare appena in tempo e poi avesse incontrato qualche incidente o pericolo, sarebbe rimasto intrappolato nell'Antico Abisso Demoniaco e sarebbe stato davvero ingiusto morire in questo modo.


Vedendo tornare insieme Lin Ming, Duanmu Qun, Feng Shen e Lan Xin, si scatenò immediatamente un grande trambusto!


Questi quattro erano tutte persone dalle origini incredibili. Se non ci fossero stati imprevisti, tutti loro sarebbero diventati Imperatori Impareggiabili in fututro!


"Lin Ming, quel ragazzo! Non è morto?!"


Le dicerie riguardo alla morte del giovane si erano diffuse da tempo. Tutti sapevano che Lin Ming era tornato in una zona pericolosa, per poi scomparire dopo, molto probabilmente era morto per la sua stupidità. Ora che però lo vedevano tornare sano e salvo e anche in compagnia di Duanmu Qun e degli altri, rimasero tutti senza parole.


"Come mai Lin Ming è con Duanmu Qun?"


"Non hanno detto che è morto in qualche zona pericolosa? È stato salvato? Duanmu Qun lo ha salvato?"


"Forse... o potrebbero essersi incontrati dopo..."


I praticanti di arti marziali iniziarono a discutere. Lin Ming era al centro dell'attenzione, ma anche Duanmu Qun attirò molto interesse. Nonostante fosse riconosciuto che il talento dell'elfo fosse lievemente inferiore a quello di Lin Ming, in termini di forza, tutti pensavano che fosse il più forte. Dato che erano apparsi entrambi, naturalmente avevano attirato l'attenzione della folla.


Lin Ming non si disturbò a rispondere, li ignorò tutti. Andò a sedersi vicino ad un masso, iniziando a meditare per tornare al picco delle sue condizioni.


Duanmu Qun e gli altri seguirono Lin Ming. Duanmu Qun conosceva molti dei presenti. In passato sarebbe stato contento di parlare con gli altri giovani d'élite e sarebbe andato a discutere con loro. Tuttavia ora non era più incline a farlo. Dopo essere entrato nella zona entro 1000 chilometri e aver sperimentato così tante difficoltà ed eventi incredibili, Duanmu Qun sentiva che la sua visione del mondo si era ampliata. Ora nessuno di loro poteva attirare la sua attenzione.


"Interessante!" Non troppo lontano, un giovane vestito di nero fece un sorrisetto. Era Zhuan Yu della Pagoda dell'Arcobaleno, era anche lui un discendente di una Terra Sacra. La sua reputazione era solo un po' inferiore a Duanmu Qun e un po' più prestigiosa di quella di Lan Xin.


Durante questo viaggio nell'Antico Abisso Demoniaco, Zhuan Yu era stato estremamente fortunato e aveva ottenuto un'opportunità fortunata incredibile che aveva aumentato di molto la sua potenza!


Per questo la sua natura già sicura e arrogante era stata stuzzicata. Ora credeva di poter diventare il rivale di Duanmu Qun!


Senza alcuna esitazione si avvicinò a Duanmu Qun.
                                


                                



