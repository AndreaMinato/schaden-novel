---
weight: 660
title: Capitolo 66 - Le risorse del Palazzo Marziale
pubDate: 2025-10-16T07:28:18.417Z
tags:
    - mw
---


"Tra un quarto d'ora, presentatevi al palco del Palazzo delle Sette Arti! Verranno distribuite le risorse ai discepoli in base alla posizione in classifica!"


Le risorse del Palazzo Marziale!


Contento, Lin Ming si legò la lancia sulla schiena e scese dalla montagna.
Nonostante si stesse muovendo il più velocemente possibile, era comunque il 30% più lento di prima a causa del peso che stava portando.
Prima poteva saltare tra i rami con agilità, ora poteva solo correre tra l'erba alta fino al ginocchio e ogni passo appiattiva il fogliame sotto di lui.


Ma questo non disturbava minimamente Lin Ming. In realtà era contento! Portare una lancia così pesante era anche una forma di allenamento!


...


Dopo un quarto d'ora, Lin Ming arrivò al palco del Palazzo delle Sette Arti. L'Istruttore Hong Xi era arrivato già da tempo ed erano già presenti venti nuovi studenti della Sala Earth. Vedendo Lin Ming arrivare, Hong Xi gli lanciò una tavoletta di giada.


"I dettagli sono scritti lì. Guarda tu stesso."


"Sì Istruttore." Lin Ming inserì la sua forza dell'anima nella tavoletta. All'interno c'era una mappa dettagliata del Palazzo delle Sette Arti e le indicazioni dove trovare le risorse del Palazzo Marziale.


Nella tavoletta erano descritte le formazioni usate per coltivare. C'era la Sala Soldati Dorati, Via delle marionette, Caverna di Lava, Pendio del Macigno, Cascata Ghiacciata, Tunnel Vento Impetuoso e la Valle del Tuono. Questi sette posti erano conosciuti come le maggiori formazioni elementali di metallo, legno, fuoco, terra, acqua, vento e fulmine.


Erano sempre attive e consumavano un'enorme quantità di pietre di vera essenza.


Nonostante fossero sempre accese, potevano far entrare solo 12 persone alla volta. Il Palazzo delle Sette Arti aveva troppi discepoli; era impossibile permettere l'accesso a tutti, quindi il solo modo era concedere del tempo in base al loro posto in classifica.
I discepoli che non erano sulla Pietra di Valutazione non potevano entrare.


Secondo la sua valutazione, Lin Ming poteva entrare ogni mese in una qualunque formazione per un giorno.


Inoltre poteva anche entrare nel deposito del Palazzo delle Sette Arti e selezionare un metodo di coltivazione e due manuali di tecniche, tutti di grado Human di bassa qualità.


Lin Ming non poteva portare fuori le tavolette dei metodi di coltivazione e delle tecniche al di fuori del Palazzo delle Sette Arti, ma avrebbe potuto studiarli per conto suo nella sua residenza.


<em>'Tecniche marziali e metodi di coltivazione, anche le formazioni in cui si può coltivare, queste sono le migliori risorse del Palazzo delle Sette Arti. La tecniche possono aumentare le capacità combattive, i manuali sono fondamentali per coltivare e allenarsi in una formazione può velocizzare i propri progressi. Molte persone vengono qui per queste tre risorse.'</em>


<em>
</em><em>'I metodi di coltivazione non sono importanti per me, ho il 'Chaotic Virtues Combat Meridian'. Ciò di cui ho più bisogno è una tecnica marziale e una stanza per coltivare. È un peccato che possa allenarmi solo per un giorno al mese, devo salire di posizione più che posso.'</em>


Lin Ming pensò a ciò di cui aveva bisogno, poi ritirò la sua forza dell'anima dalla tavoletta di giada.


Hong Xi disse: "Finalmente sono arrivati tutti. Ora seguitemi, andremo al deposito."


...


Il deposito del Palazzo delle Sette Arti era un padiglione diviso in stanze esterne ed interne, ma solo i discepoli principali potevano accedere alle sezioni interne.


Il padiglione interno conteneva metodi di coltivazione di massima segretezza e tecniche tramandate dai maestri e dai saggi della Valle dei Sette Misteri. Questi oggetti non potevano essere consegnati ad estranei senza essere puniti gravemente. Al momento Lin Ming poteva entrare solo nella parte esterna.


Nonostante i manuali del padiglione esterno fossero di minor grado rispetto a quello interno, erano di maggiore quantità e varietà.
All'interno c'erano migliaia di tavolette di giada accumulate per oltre 600 anni. A volte un discepolo della Valle dei Sette Misteri sarebbe andato in missione e nel tragitto si sarebbe scontrato con altri praticanti di arti marziali, uccidendoli.
I nemici avevano spesso delle tavolette di giada con sé e, sebbene fossero inutili per i discepoli della Valle dei Sette Misteri, potevano venderle ai Sect o accrescere le scorte della Valle dei Sette Misteri.
Tuttavia questi metodi di coltivazione non appartenevano alla Valle dei Sette Misteri, per questo sarebbero stati distribuiti al Palazzo Marziale regionali affinché gli allievi potessero studiarli.


Anche così, erano manuali estremamente preziosi nel regno di Fortuna Celeste. Dei venti nuovi arrivati nella Sala Earth, molti non avevano mai praticato un metodo di coltivazione e, quando videro una collezione così vasta, alcuni rimasero senza fiato e si entusiasmarono.


Dopo che Lin Ming arrivò nel deposito, consegnò la sua tavoletta di giada al guardiano del padiglione esterno. Non solo la tavoletta conteneva informazioni sulle risorse, ma serviva anche da registro per i dati e i risultati di Lin Ming.


Il guardiano esaminò la tavoletta con la sua forza dell'anima e poi disse a Lin Ming: "Puoi procedere. Puoi scegliere un metodo di coltivazione e due tecniche marziali. Puoi prendere tre tavolette di giada, ma non le potrai portare fuori dal Palazzo delle Sette Arti. Inoltre... se ci sono troppe persone a volere una certa tavoletta, dovrai fare una prenotazione e la quantità di tempo in cui potrai studiarla si baserà sulla tua posizione in classifica."


Era troppo difficile creare un duplicato; per questo ogni copia era rara e unica.
Alcuni metodi di coltivazione erano molto più popolari e se molti discepoli avessero scelto di studiarne uno, ci sarebbe stato un problema di tempo. Per questo i discepoli di basso livello non sceglievano un metodo di coltivazione rinomato; altrimenti non avrebbero avuto molte opportunità di studiarlo.


<em>'Nel Palazzo delle Sette Arti la forza regna suprema. Qui tutto quello che importa è la posizione in classifica.'</em> Lin Ming sospirò con emozione e poi entrò nel deposito.


In quel momento c'erano molti discepoli, ma nessuno stava facendo il minimo suono. Alcuni discepoli stavano perfino trattenendo il respiro per mezzo bastoncino di incenso di tempo, come se si stessero concentrando intensamente sui metodi di coltivazione nelle tavolette di giada.


"Così tanti maestri..." Lin Ming sospirò. Il Palazzo delle Sette Arti erano davvero un covo di tigri e draghi. Zhu Yan era uno dei migliori talenti nella Città di Qingsang, ma qui è riuscito ad arrivare solo tra i primi 30.


Hong Xi disse: "Scegliete pure. Non vi preoccupate, avete molto tempo a disposizione. Scegliete bene. Le tavolette di giada che non hanno un marchio sono le tecniche e i metodi di coltivazione più elementari. Quelli con i marchi hanno un grado.
I marchi di colore rosso sono di grado Human, bassa qualità e i marchi di colore viola di grado Human, media qualità.
Vicino ad ogni tavoletta di giada c'è una nota che mostra quante persone l'hanno scelto. Se la vostra posizione è troppo bassa, vi sconsiglio di sceglierne una troppo popolare, altrimenti potreste non avere tempo di studiarla."


Secondo i regolamenti del Palazzo Marziale, tra la 100esima e la 200esima posizione si poteva scegliere solo un manuale di coltivazione di grado Human e di bassa qualità. Lin Ming era abbastanza in alto nella classifica, quindi in teoria poteva scegliere un metodo di coltivazione abbastanza popolare.


Lin Ming non era interessato a questi metodi, ma doveva fingere di volerne uno, così iniziò a dare un'occhiata alle mensole.


Vicino ad ogni metodo di coltivazione c'era un'etichetta di carta per simboli con i nomi dei discepoli che avevano scelto quel metodo di coltivazione. I manuali popolari spesso avrebbero avuto 4 o 5 nomi, ma quelli meno noti non avrebbero avuto alcun nome.


Il divario tra i vari metodi di coltivazione di grado Human era troppo grande, i discepoli tra i primi cento posti avevano a disposizione dei manuali davvero superiori.


Lin Ming guardò per un po' e improvvisamente vide il nome di Zhang Cang.


"Arte Senz'ombra! Immagino che questo sia il metodo di coltivazione di Zhang Cang."


Quando Lin Ming vide l'etichetta, rimase sbalordito dal vedere altri sette nomi scritti su di essa. Questo metodo di coltivazione era davvero ben apprezzato!


Lin Ming immerse la sua forza dell'anima nella tavoletta di giada e lesse la descrizione del metodo che gli era apparsa nella mente.


'Arte Senz'ombra. Grande attacco, minor difesa. La densità e la purezza di un coltivatore diventerà molto più alta; potrebbe anche raggiungere quella di un praticante di arti marziali di uno stadio superiore. Questo è uno dei migliori metodi di coltivazione di grado Human e bassa qualità; non è troppo lontano da un metodo di coltivazione di grado Human di media qualità.
Tuttavia non è facile da praticare e sono pochissimi a raggiungere il Gran Successo in essi, quindi scegliete con prudenza.'


Vedendo la descrizione e leggendo che era troppo difficile, Lin Ming ridacchiò. <em>Tutti i discepoli nella Sala Earth erano talenti, più dicevano che era difficile da coltivare, più i geni coraggiosi ed arroganti l'avrebbero desiderato. Questo metodo di coltivazione era uno dei migliori nel suo grado, come potevano non sceglierlo?</em>


Lin Ming comunque non era minimamente interessato.


Continuò a guardarsi intorno e si stava preparando a sceglierne uno a caso, ma poi si fermò sui suoi passi mentre era vicino ad una mensola in un angolo.


"Arti della lancia?"
                                


                                



