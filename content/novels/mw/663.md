---
weight: 6630
title: Capitolo 663 – Lancia Bianca di Grado Heaven
pubDate: 2025-12-15T08:37:10.251Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>24 Capitoli in coda, 0/5</em>
da editare
<em>-Schadenfreude</em>


"Questa maledetta vecchia volpe!"


Lin Ming si accigliò. Al suo livello, affrontare simultaneamente l'Anziano Xiao, il capo della Pagoda della Grande Ascia e il gravemente ferito capo di Polaris sarebbe stato un po' difficile.


La forza di questi due nuovi avversari non era inferiore a quella del maestro della Pagoda di Polaris!


Nello scontro precedente, aveva dovuto attaccarlo continuamente. Nonostante fosse riuscito a batterlo, non era riuscito comunque ad ucciderlo. Ora, con tre di loro a sostenersi a vicenda, cercare di ucciderne uno sarebbe stato molto più arduo.


Inoltre questo Anziano Xiao sembrava molto cauto. Se Lin Ming avesse voluto sconfiggerlo, avrebbe dovuto usare tutte le sue forze.
"Grande Ascia! Attacchiamolo da entrambi i lati!"


Disse l'Anziano Xiao con una trasmissione di vera essenza. Grande Ascia non voleva essere coinvolto in questo guaio, ma ora non poteva più ritirarsi.


Si precipitarono su Lin Ming con un attacco a pinza!
L'attacco del capo della Pagoda della Grande Ascia sembrava davvero maestoso mentre maneggiava la sua ascia bipenne. L'Anziano Xiao invece scagliava attacchi incredibilmente penetranti. Le loro armi erano tesori di grado Heaven!


La lancia di Lin Ming invece era solo di grado Earth. Di fronte a questo violento impatto, era fin troppo difficile usare una Lancia della Cometa Viola di grado Earth alta qualità per bloccare entrambi gli attacchi!


Una grande porzione del suo spirito da battaglia doveva essere dedicata a stabilizzare la sua arma, quindi il suo potere d'attacco naturalmente sarebbe diminuito. Lin Ming così non osava affrontare imprudentemente questi due in uno scontro ravvicinato,altrimenti sarebbe rimasto ferito!


Durante questo movimento critico, le pupille di Lin Ming si rimpicciolirono. Usò il Roc Dorato che Squarcia il Vuoto e lo spazio si deformò sotto i suoi piedi. Un momento dopo sfrecciò attraverso un varco tra l'Anziano Xiao e Grande Ascia, precipitandosi verso il capo della Pagoda di Polaris!


Ferire dieci nemici era molto meno efficace che ucciderne uno!


Lin Ming si concentrò subito subito su di lui!


"Vuoi morire?!" Il capo della Pagoda di Polaris si infuriò. Tuttavia in quel momento era davvero esausto. Iniziò a bruciare la sua essenza di sangue mentre menava un fendente verso Lin Ming.


Il giovane ignorò completamente il suo colpo, la sua lancia sfrecciò verso il cuore del nemico. Anche se avesse ricevuto una lieve ferita, voleva comunque uccidere quest'uomo.


Mentre Lin Ming stava per ucciderlo, sentì un fischio dietro di lui. L'Anziano Xiao lo stava inseguendo con la sua lancia!


Lin Ming capì che se avesse ucciso il capo della Pagoda di Polaris, sarebbe rimasto bloccato per un momento e allora avrebbe sicuramente ricevuto il colpo dell'Anziano Xiao.


Questo maledetto vecchio!


Lin Ming strinse i denti e balzò all'improvviso mentre arretrava e schivava la lama del capo di Polaris!


<em>Hu!</em>


Dopo aver invertito bruscamente la direzione, Lin Ming sentì il suo sangue agitarsi all'impazzata e il suo viso si arrossò.


Per un praticante di arti marziali, ritirare un attacco era come cercare di fermare di colpo un cavallo al galoppo. Il contraccolpo dell'energia avrebbe impattato sulla vitalità e poteva perfino causare danni ai meridiani.


Anche se il fisico di Lin Ming era formidabile, questo impatto lo aveva nauseato.


"Ragazzo, la tua fine è vicina!"


L'Anziano Xiao sferrò un altro colpo, la lancia mirava ai suoi punti vitali! Anche se Lin Ming poteva schivarlo usando il Roc Dorato che Squarcia il Vuoto, l'Anziano Xiao lo attaccò di nuovo.


Anche se questo vecchio non era più potente del capo di Polaris, la sua esperienza era molto più ricca.


"Ahah, Lin Ming, oggi morirai qui!"


Gli occhi del capo di Polaris brillarono come se la vittoria fosse già alla sua portata. La sua spada, insieme al capo della Pagoda della Grande Ascia, erano inarrestabili di fronte all'insignificante Lancia della Cometa Viola di grado Earth di Lin Ming! Non poteva affrontare i loro attacchi!


Bloccare un colpo era possibile, ma sarebbero arrivati altri due attacchi. Allora i tre tesori di grado Heaven avrebbero distrutto la lancia. Allora, temeva che non sarebbe riuscito a sopportare l'impatto nonostante la potenza dello spirito da battaglia!


La Lancia della Cometa Viola si sarebbe rotta!


Roc Dorato che Squarcia il Vuoto!


Il potere dello spazio sotto i piedi di Lin Ming si contorse di nuovo. Grazie alla sua comprensione del Concetto di Spazio, il giovane schivò ancora una volta gli attacchi combinati dei tre. Ma anche se era riuscito ad evitarli, le correnti di essenza demoniaca lo sfiorarono comunque. Anche se non era stato ferito, la parte inferiore del suo abito era stata strappata.


Questo aveva allarmato Lin Ming. Il Roc Dorato che Squarcia il Vuoto era indubbiamente una tecnica di movimento meravigliosa, ma schivare tre persone in uno spazio limitato era estremamente difficile.


Lin Ming poteva decidere di non combattere e fuggire nelle profondità dell'Antico Abisso Demoniaco. Nessuno avrebbe potuto fermarlo. Tuttavia l'abisso si sarebbe sigillato tra quindici giorni e l'unica uscita era qui. C'era un altro varco dall'altra parte dell'Antico Abisso Demoniaco, ma era ad oltre 10.000 chilometri di distanza. Inoltre era impossibile attraversarle direttamente passando per il centro dell'abisso, quindi in realtà avrebbe dovuto percorrere 20.000 o 30.000 chilometri di distanza. Ci sarebbe stata anche un'enorme quantità di pericoli ignoti, attraversare questa distanza in sole due settimane era praticamente impossibile.


"Lin Ming, il tuo Concetto di Spazio è davvero raffinato, ma..." L'Anziano Xiao sogghignò all'improvviso, la sua lancia attraversò il vuoto!


Il giovane non sapeva cosa stava cercando di fare il nemico, ma dopo che lo capì, sussultò.


Ogni volta che l'Anziano Xiao attaccava, un'energia nera si sarebbe fusa nello spazio.


L'Anziano Xiao aveva solo una lieve comprensione del Concetto di Spazio. Naturalmente gli sarebbe stato impossibile rimpicciolire lo spazio sotto i suoi piedi per raggiungere Lin Ming, ma era capace di fondere una porzione della sua energia nello spazio, facendolo diventare sempre più caotico.


In questa situazione, nonostante Lin Ming sarebbe riuscito comunque ad usare il potere dello spazio per mostrare la sua tecnica di movimento elusiva, sarebbe diventato molto più difficile e schivare i colpi combinati dei tre nemici sarebbe stato ancora più arduo. Se la velocità di Lin Ming fosse rallentata e avesse fatto il minimo errore, sarebbe rimasto ferito!


Allora si poteva immaginare quale sarebbe stato il suo fato!


"Questo maledetto vecchio!"


Gli occhi di Lin Ming ardevano di intento omicida. I vecchi erano davvero astuti. Nonostante l'Anziano Xiao non fosse più potente del capo di Polaris, da quando si era unito allo scontro, Lin Ming era stato messo in difficoltà.


Lo spazio divenne sempre più caotico. E, a causa della qualità limitata della Lancia della Cometa Viola, Lin Ming non poteva affrontare i tre in uno scontro ravvicinato. Se avesse continuato così, allora sarebbe dovuto scappare nell'Antico Abisso Demoniaco!


Con Moguang accanto a lui, Lin Ming era sicuro di poter rimanere lì per dieci anni finché non si fosse riaperto l'ingresso. Tuttavia, anche se avesse potuto sopravvivere lì per dieci anni, era fin troppo preoccupato per ciò che stava accadendo nel continente Tianyan. Tra dieci anni chi sapeva cosa sarebbe successo nel frattempo?


Forse la guerra del mare del sud sarebbe già finita!


Doveva andarsene! Ma per farlo doveva sconfiggere questi tre!


Lin Ming si accigliò. Era in un vicolo cieco!


....


Mentre il giovane si stava battendo con gli altri tre, non sapeva che in un angolo distante del campo di battaglia, due praticanti di arti marziali stavano discutendo tra di loro con una trasmissione di vera essenza.


"Grande Lord Demone Bianco, un Divino Osso Demoniaco è già sufficiente ad ottenere diversi tesori di grado Heaven. Ne offrirò due. Nonostante quell'arma di grado Heaven nelle tue mani sia buona, non è assolutamente degna di un Divino Osso Demoniaco di grado Earth."


La persona che stava parlando era Duanmu Qun. Aveva da tempo notato che Lin Ming era stato messo in difficoltà a causa della qualità della sua arma. Aveva intenzione di passargliene una nuova.


Duanmu Qun, Lan Xin e Feng Shen usavano tutti spade; non avevano lance di grado Heaven nei loro anelli spaziali. Quindi Duanmu Qun aveva pensato di acquistarne una da un altro Grande Lord!


Scambiare due Divine Ossa Demoniache di grado Earth per una lancia di grado Heaven di bassa qualità era un affare. Nessuno avrebbe rifiutato questa offerta.


Tuttavia il Grande Lord Demone Bianco sembrava un po' imbarazzato. "Fratello Duanmu, so cosa sta cercando di dire, ma anche se Lin Ming ricevesse la mia lancia, potrebbe non vincere. Se perderà, allora quei due capi delle Pagode e il supervisore saranno furiosi con me. Come potrei continuare a sopravvivere dopo?"


Duanmu Qun capiva bene cosa pensava il Grande Lord. Disse:"Consegnerò io la lancia, il rischio non è troppo grande. Inoltre, finché uscirà dalla Steppa del Massacro, garantisco che riceverà protezione dalla mia Terra Sacra del Legno Divino! Grande Lord Demone Bianco, senza correre rischi, non avanzerà mai al livello Imperatore. Incontrerebbe un affare così conveniente in questo mondo? Va bene, che ne dice di tre Divine Ossa Demoniache, tutte delle dimensioni di un pugno? Questa è la nostra ultima offerta perché queste sono tutte le risorse che abbiamo ottenuto nell'Antico Abisso Demoniaco!"


Il motivo per cui Duanmu Qun aveva offerto due Divine Ossa Demoniache all'inizio era così da poter avere un po' di margine d'azione per contrattare. Chiunque avrebbe cercato di approfittarsi dell'urgenza dell'altro, non importava quanto fossero buona le condizioni all'inizio. Quindi, invece che dire subito l'offerta migliore, era meglio aumentare la posta finché l'altra parte non avesse più rifiutato.


E in effetti il Grande Lord Demone Bianco ne fu scosso. Tre Divine Ossa Demoniache di grado Earth potevano abbreviare di molto il periodo di tempo necessario ad avanzare dallo stadio quattro stelle del Re Demoniaco fino ad arrivare ad un passo dal diventare Imperatore Demoniaco. Così un giorno avrebbe davvero potuto raggiungere il livello Imperatore!


Era vero che non poteva ottenere ricchezza senza rischiare. Se si fosse imbattuto in un grosso colpo di fortuna e non l'avesse colto perché temeva che si sarebbe rivelata una calamità, allora sarebbe stato come rinunciare a diventare un vero Imperatore.


Stringendo i denti, il Grande Lord demone Bianco consegnò un anello spaziale a Duanmu Qun. "La lancia è dentro. Ho già cancellato il mio marchio spirituale. Ci faccia quello che vuole!"


"Ottimo!" Duanmu Qun non sprecò tempo e passò direttamente un anello spaziale che conteneva le tre Divine Ossa Demoniache al Grande Lord.


Allo stesso tempo Duanmu Qun apparì sul confine del campo di battaglia ed estrasse una lancia bianca dal suo anello spaziale!


Questo era il motivo per cui Demone Bianco era stato riluttante a vendere l'arma. Questa lancia era troppo vistosa e facilmente riconoscibile.


"Fratello Lin, prendi!"


<em>Woosh!</em>


Duanmu Qun scagliò la lancia!


In quel momento Lin Ming stava affrontando i colpi del capo della Pagoda della Grande Ascia e dell'Anziano Xiao, in effetti era in crisi. Il potere dello spazio attorno a lui stava diventando sempre più caotico ed era diventato sempre più difficile usare il Concetto di Spazio.


Ma in quel momento lo sguardo di Lin Ming si accese quando vide la lunga lancia che sfrecciava verso di lui!


"Oh no!"


Anche i capi delle Pagode della Grande Ascia e di Polaris e l'Anziano Xiao videro l'arma. Grande Ascia e l'Anziano stavano attaccando, quindi non potevano intercettare la lancia. Solo il capo di Polaris sarebbe riuscito a precipitarsi verso questa lancia.


Roc Dorato che Squarcia il Vuoto!


Lin Ming scatenò la sua vera essenza. Attivò più che poteva la Forza del Dio Blasfemo, distorcendo con forza il potere caotico dello spazio. Ancora una volta lo spazio sotto i suoi piedi si rimpicciolì ed evitò gli attacchi, sembrava che si fosse teletrasportato di fronte alla lancia bianca!
                                


                                



