---
title: Capitolo 664 – Ribaltamento della Situazione
pubDate: 2025-12-15T08:37:10.252Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>23 Capitoli in coda, 0/5</em>
da editare
<em>-Schadenfreude</em>


"Muori!" Quando vide che il giovane si stava precipitando verso la lancia bianca, il capo di Polaris capì che era impossibile raggiungerlo. Così, brandendo la sua spada, menò un fendente verso Lin Ming cercando di farlo arretrare!


Tuttavia il giovane ignorò completamente il suo attacco. I suoi occhi si riempirono di intenso intento omicida mentre afferrava l'asta della lancia con uno schiocco.


In quel momento il colpo del capo di Polaris era a meno di dieci piedi di distanza da Lin Ming!


"Quello che morirà sarai tu."


L'energia del giovane eruttò come un vulcano. Tenendo la lancia, si girò all'improvviso e colpì!


Arcobaleno Penetrante!


<em>Bang!</em>


Una luce di lancia squarciò il colpo del nemico. Lin Ming non doveva più usare il potere del suo spirito da battaglia per rafforzare la sua arma. La forza del suo spirito da battaglia era completamente libera!


Il potere del fulmine e del fuoco si intrecciò attorno all'asta dell'arma. Con l'aumento di forza dello spirito da battaglia di livello bronzo, la potenza della lancia raggiunse il suo picco! Prima Lin Ming poteva solo bloccare gli attacchi, ma ora li aveva spazzati via completamente!


Un arcobaleno di luce avanzò facendo tremare il vuoto!


"Ahh!"


Il capo di Polaris gridò miserabilmente mentre veniva travolto. Fu scaraventato all'indietro come un sacco rotto, sputando una boccata di sangue a mezz'aria!


"Signore!"


L'Anziano Xiao era infuriato. Non attaccò Lin Ming, ma si affrettò verso il capo di Polaris per prenderlo al volo!


Facendo inghiottire una pillola salva vita al capo di Polaris, l'Anziano Xiao alzò il capo con uno sguardo simile a quello di un lupo rabbioso.


"Lin Ming!" L'Anziano Xiao gettò un'occhiata arrabbiata verso il giovane per poi gettare uno sguardo verso Duanmu Qun. "E anche tu Duanmu Qun! Vuoi morire!"


L'espressione di Duanmu Qun era calma. Disse freddamente:"Io? Vorrei morire? Ahah! Il capo di Polaris sta impiantando sigilli degli schiavi nei grandi talenti per controllarli. dopo così tanti anni chissà quanti giovani d'élite sono morti a causa sua. Questa è una questione su cui l'Alleanza delle Terre Sacre indagherà sicuramente! Quando arriverà il momento, chissà chi sopravviverà! Può anche essere vero che il capo di Polaris sia il figlio del sovrano della Steppa del Massacro, ma per quanto ne so ha oltre una decina di figli! Per un solo figlio sarebbe disposto ad opporsi all'Alleanza delle Terre Sacre?"


Il maestro della Steppe era un guerriero di livello Imperatore che aveva vissuto per oltre 5000 anni. Dopo così tanti anni non era strano che avesse avuto diverse decine di figli. Anche se il capo di Polaris era il più talentuoso e sbalorditivo tra tutti i suoi discendenti, non era degno di un sacrificio così enorme.


"Duanmy Qun, credi che non ti ucciderò solo perché hai l'appoggio della Terra Sacra del Legno Divino?"


Gli occhi dell'Anziano Xiao brillarono mostrando un intento omicida fanatico. Iniziò a pensare di uccidere ogni estraneo e mettere a tacere tutti i testimoni!


Per quanto riguardava gli altri, li avrebbe costretti a fare un contratto dell'anima così da poter mantenere il segreto. Poi avrebbe dichiarato che l'Antico Abisso Demoniaco era eruttato di nuovo, facendo morire tutti gli eroi di questa spedizione.


Senz'ombra di dubbio questo avrebbe causato un'enorme pressione sulla Steppa del massacro, ma se avesse permesso di andarsene a queste persone, allora la conseguenze sarebbero state ancora peggiori. Inoltre lui e il capo di Polaris sarebbero diventate delle persone sacrificabili!


Pensando a questo, l'Anziano Xiao si riempì di un intento omicida ancora più intenso!


"Cosa? Vuoi lottare?" Duanmu Qun era estremamente intelligente. Poteva intuire cosa stava pensando l'Anziano Xiao e brandì la sua spada senza esitare.


Era ben consapevole di non poter rivaleggiare con questo vecchio, ma era certo che Lin Ming non sarebbe rimasto fermo a guardare se fosse stato attaccato.


Quando Duanmu Qun gettò un'occhiata verso il giovane, vide le labbra di Lin Ming muoversi trasmettendo un messaggio con la vera essenza:"Grazie Fratello Duanmu! Io, Lin Ming, terrò bene a mente questa gentilezza. Non la dimenticherò mai per il resto della vita!"


Lin Ming era una persona che rispettava gli impegni presi. Se avesse fatto una promessa o un giuramento, li avrebbe seguiti.


Sapeva che Duanmu Qun aveva fatto questo per ripagarlo per avergli salvato la vita prima. per un uomo così impareggiabile e orgoglioso, ciò che avrebbe fatto con riluttanza era indebitarsi con qualcuno. Solo ricambiando il favore avrebbe potuto trovare la pace.


Naturalmente lo aveva fatto anche perché desiderava stabilire un buon rapporto con Lin Ming. Rendersi amico un grande maestro e temprare quell'amicizia con il fuoco della battaglia, sarebbe stata una relazione estremamente affidabile in futuro.


Uscire, farsi amici, andare a conoscere maestri, tutto questo sarebbe stato di grandissimo aiuto in futuro. Anche qualcuno come Lin Ming che aveva la tendenza ad essere una persona solitaria, gradiva farsi amici. Sarebbe stato anche più facile ottenere materiali, notizie e altro ancora se ci fosse stato un alleato ad aiutarlo.


Tuttavia Duanmu Qun non si aspettava che l'Anziano Xiao avrebbe mostrato un'espressione feroce e avrebbe gridato:"A tutti i Grandi Lord della Steppa del massacro, ubbidite ai miei ordini! Uccidete Duanmu Qun! Se potete ucciderlo, riceverete cinque jin di Divine Ossa Demoniache di grado Earth bassa qualità e tre jin di Divine Ossa Demoniache di grado Earth di media qualità!"


Duanmu Qun cambiò espressione quando sentì questo ordine. Il vecchio era impazzito così tanto da cercare di ucciderlo apertamente qui?!


Non temeva di offendere la Terra Sacra del Legno Divino?!


<em>Woosh! Woosh!</em>


Dietro di lui, Lan Xin e Feng Shen iniziarono a coprirlo, entrambi avevano estratto le loro spade lunghe. Il loro atteggiamento era chiaro.


Erano suoi amici e sarebbero vissuti e morti insieme!


In quel momento avevano intuito cosa stava facendo l'Anziano Xiao. Se fosse stato disposto ad uccidere Duanmu Qun per mettere a tacere tutti i testimoni qui, allora come potevano essere risparmiati?


Era vero che l'Alleanza della Terra Sacra era potente, ma potevano solo esercitare pressione indirettamente sulla Steppa del Massacro, per loro era impossibile attaccarla direttamente.


Quello strano potere mistico poteva uccidere ogni guerriero della Distruzione. Più alta era la propria coltivazione, più grandi erano le possibilità di morire a causa della maledizione. Perfino un guerriero di livello Imperatore sarebbe morto se fosse entrato nella Steppa del Massacro!


Nell'intero Sacro Continente dei Demoni, c'erano solo pochi guerrieri di livello Imperatore che avevano i requisiti per rientrare nella Steppa del Massacro senza rimanere uccisi. Tra questi, a parte l'Imperatore della Guerra delle Otto Distruzioni, la Maggior parte era andata in isolamento chissà dove ed erano quasi impossibili da trovare.


Sentendo un'offerta così generosa, i Grandi Lord presenti si sentirono subito tentati. Bisognava sapere che molti di loro non sarebbero riusciti ad arrivare al livello Imperatore in futuro, ma se avessero avuto così tante Divine Ossa Demoniache, forse avrebbero avuto una possibilità anche loro.


Alcuni stavano già toccando i loro anelli spaziali!


Duanmu Qun sorrise, la sua espressione era davvero fredda e decisa:"Gli uomini sono disposti a fare di tutto per ottenere ricchezze. E anche se otteneste così tante Divine Ossa Demoniache? Ne vale la pena se non sarete vivi a godervele? Se ci ucciderete, non dovrete temere la rappresaglia combinata di tre Terre Sacre, tutte intenzionate a darvi la caccia? A meno che non abbiate intenzione di non lasciare mai più la Steppa del Massacro!"


<em>Nota Traduzione: "Gli uomini sono disposti a fare di tutto per ottenere ricchezze" letteralmente sarebbe "gli uomini muoiono per le ricchezze e gli uccelli per il cibo" (人为财死鸟为食亡).</em>


Quando i Grandi Lord presenti sentirono queste parole, molti di loro iniziarono ad esitare. Tutti loro avrebbero dovuto lasciare la Steppa del massacro una volta raggiunto il primo livello della Distruzione. Non sarebbero mai riusciti a sopravvivere all'attacco combinato di tre Terre Sacre.


Quando l'Anziano Xiao li vide esitare, rise e disse:"Duanmu Qun, sei proprio abile nell'ingannare gli altri. Credi di essere così importante? Una volta usciti fuori diremo che sei morto a causa di un'eruzione dell'Antico Abisso Demoniaco! Anche se la tua Terra Sacra del Legno Divino provasse a fare pressioni sulla Steppa del Massacro, tutto ciò che dovremmo fare è pagare qualche compensazione per le loro perdite! Hai detto che il sovrano della Steppa del Massacro ha molti figli, ma la tua Terra Sacra ha altrettanti talenti.
Sei il giovane più sbalorditivo che hanno avuto negli ultimi cento anni, ma appunto solo cent'anni! Per la Terra Sacra del Legno Divino che è esistita da 10.000 anni, credi che 100 anni siano così importanti per loro? Ci sono stati molti talenti che capitano una volta ogni cent'anni che sono morti nella Steppa del Massacro! Finché c'è abbastanza interesse in gioco tra le parti, si può risolvere qualunque conflitto! Credi davvero che per te la Terra Sacra del Legno Divino sarebbe disposta a tagliare i ponti con la Steppa del Massacro? Non dimenticare che questa terra è il migliore territorio per mettere alla prova la nuova generazione di geni!"


Non solo l'Anziano Xiao era esperto in combattimento, era anche eloquente. Con poche parole aveva ribaltato la situazione.


E in effetti aveva ragione. La Steppa del massacro doveva temere e rispettare la Terra Sacra del Legno Divino, ma anche la Terra Sacra doveva fare lo stesso. Altrimenti non sarebbe più riuscita a mandare i suoi giovani d'élite nel loro territorio.


Finché non ci fossero stati problemi troppo gravi, si poteva risolvere la questione in segreto con un compenso appropriato. Se avessero combattuto, allora sarebbe stata una situazione in cui avrebbero subito entrambi delle perdite.


Alla fine oltre venti Grandi Lord iniziarono a muoversi. C'era anche Cenere Nera tra di loro. Sorrise sinistramente e disse:"Mi spiace fratello Duanmu. Anche se non ti uccidessi io, lo farebbero altri. Perché dare vantaggi agli altri quando posso prenderli io? Mi capisca per favore... eheheh..."


Vedendo peggiorare la situazione, non fu solo Duanmu Qun a fare una smorfia. Anche Zhuan Yu, che non era coinvolto, iniziò a sudare nervosamente. Anche lui era un discendente di una Terra Sacra. Anche se non era un elfo, era possibile che sarebbe stato ucciso per mettere a tacere un altro testimone!


"Cosa facciamo?" Lan Xin era un po' colta dal panico. Nonostante fosse una discendente di una Terra Sacra, non era mai capitata in una situazione del genere. Non sapeva cosa fare in una situazione del genere.


Erano solo tre contro molti Grandi Lord, erano spacciati!


"Morite!" Gridò il Grande Lord Cenere Nera. Stava per precipitarsi verso Lan Xin, quando all'improvviso Lin Ming si mosse!


Alzò la lancia bianca e la puntò verso il capo di Polaris!


In quel momento il maestro di Polaris aveva perso le forze, stava resistendo solo grazie alle pillole che lo sostenevano. Ora era impossibile per lui bloccare il colpo di Lin Ming!


Gli occhi dell'Anziano Xiao brillarono di luce fredda:"Come osi?!"


Pose la lancia orizzontalmente per proteggerlo, ma in quel momento Lin Ming sogghignò. Attivò il Roc Dorato che Squarcia il Vuoto e svanì!


Un momento dopo apparì a diverse centinaia di piedi di distanza, proprio tra quei venti Grandi Lord e dietro a Cenere Nera!


Senza dire un'altra parola, colpì!


In termini di agilità, nessuno poteva rivaleggiare con Lin Ming!


<em>Puff!</em>


"Ugh..."


Il Grande Lord Cenere nera sentì solo una sensazione di freddo. Guardando giù, si congelò quando vide una lancia bianca macchiata di rosso che sporgeva dal suo petto...


L'arma si sollevò. Il corpo già leggero di cenere Nera fu sollevato dall'asta. Mentre era infilzato, non sembrava diverso da una rana su uno spiedo.


"Io..." Cenere Nera mostrò un'espressione piena di riluttanza e disperazione. Afferrò l'asta cercando di girarsi. Tuttavia, dato che era un diavolo, il suo collo era troppo corto e non poteva girarsi più di tanto.


"Muori!"


Il potere dello spirito da battaglia si scatenò. Il Grande Lord Cenere Nera tremò mentre tutti i suoi organi si riducevano in poltiglia!


Lin Ming ritirò la lancia bagnata di sangue. Il suo corpo ardeva di intento omicida!


Tutti i Grandi Lord attorno rabbrividirono e il loro coraggio diminuì!


Uno stralcio di energia infernale aveva lasciato il corpo di Cenere Nera ed era stato risucchiato da Lin Ming. Quando l'Anziano Xiao lo vide, impallidì.


Era un disastro! Capì che Lin Ming stava cercando di usare questi Grandi Lord comuni come sacrificio per diventare un vero demone a dodici ali!
                                


                                



