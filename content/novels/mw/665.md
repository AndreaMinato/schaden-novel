---
weight: 6650
title: Capitolo 665 – Ottenere Dodici Ali
pubDate: 2025-12-15T08:37:10.252Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>22 Capitoli in coda, 0/5</em>
da editare
<em>-Schadenfreude</em>


Dopo essere diventato un demone a dodici ali, si otterrebbe l'intento marziale demoniaco e si sarebbe diventati un'esistenza proibita. La vera paura della Steppa del Massacro non era l'Alleanza delle Terre Sacre, ma un guerriero come l'Imperatore della Guerra delle Otto Distruzioni che era riuscito ad ottenere il Tatuaggio Demoniaco a dodici ali.


Non c'era bisogno che ce ne fossero tanti. Finché tre o quattro di loro avessero attaccato simultaneamente la Steppa del Massacro, il suo sovrano sarebbe stato sconfitto!


"Che tutti i Grandi Lord ascoltino il mio ordine! Attaccate tutti Lin Ming! Nonostante sia forte, non può sopportare una raffica di tecniche marziali!"


Gridò come un folle l'Anziano Xiao. Era vero che Lin Ming era forte, ma questo valeva sopratutto per il suo potere d'attacco per cui superava un normale guerriero al secondo stadio della Distruzione. Qualsiasi difesa sarebbe stata trapassata e polverizzata!


Ma in termini di capacità difensive, non importava quanto fosse potente Lin Ming, era impossibile per lui rimanere a ricevere gli attacchi di un Grande Lord, figuriamoci una raffica!


Tutti i Grandi Lord attorno iniziarono a muoversi, estraendo le loro armi per attaccarlo.


Ma come potevano rivaleggiare con Lin Ming in velocità?


<em>Cha cha cha!</em>


La lancia di grado Heaven sembrava un drago bianco che nuotava in un mare. Ovunque andasse avrebbe fatto scorrere fiumi di sangue!


In effetti Lin Ming non poteva affrontare una scarica di colpi, ma contando sul Roc Dorato che Squarcia il Vuoto, la sua tecnica di movimento che gli permetteva di destreggiarsi agilmente per il campo di battaglia, come potevano riuscire a colpirlo?


Mentre guizzava tra i praticanti di arti marziali, Lin Ming fece una scarica di attacchi letali!


La lancia bianca era fusa alle fiamme ardenti e alle scariche elettriche, ogni colpo era accompagnato dal potere dello spirito da battaglia di livello bronzo!


"Ahhh!"


Vedendo Lin Ming precipitarsi verso di lui, un Grande Lord menò un fendente con il suo spadone cercando di bloccare il suo attacco, ma il giovane ignorò il suo colpo e continuò ad avanzare.


In quell'istante la lancia di Lin Ming attraversò la luce di spada del Grande Lord e poi impattò sullo spadone con un clangore metallico. Poi accadde una scena inconcepibile che fece tremare tutti. Lo spadone che era anch'esso un tesoro di grado Heaven, era stato trapassato dall'arma di Lin Ming!


La lunga lancia era penetrata attraverso lo spadone e aveva infilzato la gola del Grande Lord, uccidendolo con un solo colpo!


Una luce di lancia così affilata fece impallidire i presenti, il sudore colò lungo le loro schiene. Sapevano tutti che la lancia bianca era un tesoro di grado Heaven bassa qualità, ma nelle mani di Lin Ming arrivava ad un livello ancora superiore che nessuno poteva bloccare!


Chi avrebbe osato combattere contro un demone del genere?


I Grandi Lord rimasti impallidirono e iniziarono a fuggire. Tuttavia Lin Ming non aveva intenzione di lasciarli scappare. Lo spazio sotto i suoi piedi si rimpicciolì all'improvviso e sembrò quasi teletrasportarsi dietro un Grande Lord, puntò la lancia verso di lui!


"Non uccidermi! Mi arrendo! Me ne andrò-"


Gridò freneticamente il Grande Lord. Tuttavia le parole gli morirono in gola. La sua lancia era penetrata nella sua schiena e aveva trapassato la sua fronte, schizzando una luce sanguigna!


Andarsene?


Lin Ming arricciò le labbra sogghignando sinistramente. Nel momento in cui avevano deciso di uccidere Duanmu Qun, avevano tutti rinunciato a vivere!


Vedendo che non potevano ucciderlo, si aspettavano di potersi ritirare, come poteva esserci una situazione così conveniente?


"Dannazione!"


Vedendo sei o sette Grandi Lord uccisi da Lin Ming, gli occhi dell'Anziano Xiao diventarono rossi:"Ti ucciderò!"


Riversando vera essenza nella sua lancia, l'Anziano Xiao colpì il giovane.


"Umpf! Credi davvero che tema di combattere contro di te?"


Gli occhi di Lin Ming brillarono di luce fredda. Strinse e sollevò la lancia. Avrebbe accettato una sfida in qualunque momento!


Prima non aveva osato affrontarlo direttamente perché c'era anche Grande Ascia ad attaccarlo, inoltre la sua lancia era di qualità inferiore, ma ora voleva proprio che l'Anziano Xiao si dirigesse verso di lui. Una lancia scattò, il fuoco si levò verso il cielo!


Un vasto Concetto di Fuoco bruciò la nuvola di essenza demoniaca dell'Anziano Xiao. La lancia e la picca si scontrarono!


<em>Bang!</em>


L'Anziano tremò. Dopo aver ricevuto un colpo così pesante, era stato scaraventato all'indietro come un aquilone rotto, il sangue gli colava dalla bocca.


Dopo che Lin Ming aveva cambiato lancia, era riuscito a sfoderare completamente il potere del suo spirito da battaglia. Ora l'Anziano Xiao non poteva nemmeno sperare di rivaleggiare con lui. Per il vecchio sarebbe stato un suicidio affrontarlo direttamente!


"Grande Ascia! Che diavolo stai facendo? Credi che ti lascerà andare?!"
Gridò come un folle l'Anziano Xiao, la sua voce era piena di rabbia e intento omicida.


Grande Ascia strinse i denti e avanzò. In quel momento era davvero sul punto di non ritorno. Poteva salvarsi solo uccidendo Lin Ming!


L'Anziano Xiao fece circolare la sua essenza demoniaca e represse le sue ferite interne, ricacciando in gola il sangue che riempiva la sua bocca.


Uno da sinistra e uno da destra, entrambi attaccarono Lin Ming!


Di fronte a questi attacchi simultanei, nonostante fosse sicuro di sé, il giovane non abbassò la guardia. Subire anche solo una ferita minore sarebbe stato disastroso.


Tuttavia non aveva mai avuto l'intenzione di fronteggiare i loro attacchi.


Vedendo le nuvole di energia demoniaca, Lin Ming sorrise in modo sinistro.


Roc Dorato che Squarcia il Vuoto!


<em>Hoo!</em>


Lin Ming svanì di nuovo all'istante. Un momento dopo era arrivato a diverse centinaia di passi, apparendo proprio di fronte al capo della Pagoda di Polaris!


Aveva deciso di ucciderlo!


"Ahh!"


Il capo di Polaris spalancò gli occhi quando vide Lin Ming apparire all'improvviso di fronte a lui, era stato quasi spaventato a morte. In tutta la sua vita aveva ucciso innumerevoli persone e ora era la prima volta che affrontava davvero la morte.


La paura di essere ucciso lo bloccò. Strabuzzò gli occhi e il suo cuore si fermò!


Non voleva morire! Era il figlio del maestro della Steppa del Massacro! Godeva di innumerevoli risorse, bellezze e fama sconfinata! In futuro sarebbe diventato un demone a dodici ali e sarebbe avanzato inevitabilmente nello stadio di Imperatore!


Avrebbe vissuto per sei o settemila anni, con una ricchezza sconfinata e una posizione rispettabile. Avrebbe avuto un'autorità impressionante e dominato su bilioni di vite con il suo potere assoluto! Avrebbe avuto un harem di innumerevoli donne orgogliose e impareggiabili di ogni razza...


E ora, tutto questo, ogni suo sogno, sarebbe scomparso con un solo colpo di lancia!


"Lin Ming, non-!!!"


"Signore!!" Gridò l'Anziano Xiao a diverse centinaia di piedi di distanza. Tuttavia nessuno riuscì a fermare Lin Ming.


Senza alcuna esitazione, la sua lancia piombò dall'alto, trapassando direttamente la gola del capo della Pagoda di Polaris come un fulmine!


<em>Puff!</em>


Il sangue schizzò. Il capo di Polaris aprì la bocca come se stesse cercando di dire qualcosa, ma le sue corde vocali erano state già fatte a pezzi, quindi non era riuscito a dire una sola parola.


Lin Ming rimase impassibile mentre ritraeva la mano e recuperava la lancia. Mentre lo faceva, il sangue schizzò a mezz'aria. Durante quest'ultimo colpo non aveva nemmeno infuso lo spirito da battaglia nella sua lancia, l'aveva massacrato come avrebbe fatto con una gallina o un maiale.


Un potente e ambizioso genio della sua era, che aveva impiantato sigilli dello schiavo nei mari spirituali di diverse generazioni di talenti, che era diventato il capo della Pagoda di Polaris da decine di anni, era morto oggi, ucciso come la più misera delle bestie!


"Signore!"


Gli occhi dell'Anziano Xiao erano rossi come il sangue. Era infuriato e un intenso intento omicida ribolliva nella sua mente. Alla fine tutto ciò che poteva fare era vedere il capo della Pagoda di Polaris morire di fronte a lui!


Non era stato a causa di un suo errore. Prima non aveva potuto più fermare Lin Ming. Se non l'avesse attaccato, non sarebbe stato diverso dal lasciarlo diventare un demone a dodici ali. Inoltre, se avesse voluto attaccare Lin Ming, avrebbe avuto bisogno di unire le forze con Grande Ascia. E ora, il risultato di questo era... che aveva dato al giovane un'opportunità per uccidere il capo di Polaris.


La sua velocità e il suo potere d'attacco erano inferiore. Da quando Lin Ming aveva ottenuto la lancia bianca, l'iniziativa era passata al giovane!


Quando il capo di Polaris morì, un'energia infernale incredibilmente ricca uscì dal suo corpo. Questa massa era diverse volte più pura e ricca di ogni altra scia di energia che Lin Ming avesse mai visto!


In quel momento risuonò il ringhio di un demone. La figura del demone che si nascondeva nel tatuaggio di Lin Ming apparì, precipitandosi verso la massa di energia infernale e inghiottendola tutta!


Con l'aggiunta dei sei o sette Grandi Lord che Lin Ming aveva ucciso prima, tutta l'energia infernale si combinò assorbita completamente dal demone!


<em>Roar!!</em>


Il demone spettrale allungò i suoi artigli e spiegò le sue ali maestose. Si volse verso il cielo e ruggì. Le sue cinque paia di ali erano già estremamente distinte e ora, sotto gli effetti di quella ricca energia infernale, anche il sesto si stava spiegando lentamente!


Un demone a dodici ali!


Dopo che Lin Ming aveva ucciso il capo di Polaris, finalmente era diventato un demone a dodici ali!


Con l'influsso dell'energia infernale, il demone iniziò a crescere rapidamente, raggiungendo alla fine 40 o 50 piedi di altezza. Era come un Asura che strisciava da un abisso sconfinato. Il fulmine e il fuoco infuriavano sotto i suoi piedi e il suo corpo era pieno di muscoli sporgenti. Le sue ali spiegate quasi oscurarono il cielo!


Tutti i praticanti di arti marziali attorno rimasero esterrefatti.


Questa era la prima volta che assistevano alla nascita di un demone a dodici ali!


"Pazzo... è un folle..." Le labbra di Zhuan Yu tremarono. In quel momento non aveva nemmeno il coraggio di fronteggiare Lin Ming, figuriamoci battersi con lui.


L'anziano Xiao invece mostrò un po' di paura. Ebbe il presentimento che se non avesse potuto sconfiggere Lin Ming oggi, allora avrebbe seminato caos e distruzione per tutte le dodici Pagode Celesti!


Era una minaccia assolutamente terrificante! Era ancora più spaventoso dell'Imperatore della Guerra delle Otto Distruzioni! Aveva dei motivi e anche le capacità per schiacciare l'intera Steppa del Massacro, affogando la terra in un mare di sangue!


"Sbrigatevi e approfittatevi del momento in cui sta formando il demone per ucciderlo!"


L'Anziano Xiao balzò in avanti. Il capo della Pagoda della Grande Ascia esitò per un momento per poi avanzare anche lui. In quel momento era impossibile ritirarsi a meno che non scappasse nell'Antico Abisso Demoniaco. Tuttavia l'uscita presto si sarebbe chiusa. Scappare sarebbe stato un suicidio!


Uno a sinistra, uno a destra, l'Anziano Xiao e il capo della Grande Ascia attaccarono insieme!


In quel momento il demone rilasciò un ruggito assordante. Un terrificante campo di forza travolse tutti come un'apocalisse!


In quell'istante l'Anziano Xiao e il capo della Pagoda della grande Ascia provarono terrore. Questo era un intento omicida diretto alle loro anime, facendoli tremare!


Questo era...


Il campo di forza del Dio del Massacro dell'intento marziale demoniaco!


Sotto la copertura di questa energia infernale così densa da condensarsi, il potere d'attacco dell'Anziano Xiao e del capo della Grande Ascia si indebolirono del 30%. Allo stesso tempo il demone dietro Lin Ming si rimpicciolì all'improvviso, partendo da 40-50 piedi fino ad arrivare a mezzo piede, trasformandosi in un Tatuaggio Demoniaco completo che atterrò sul braccio di Lin Ming.


Dopo aver condensato il Tatuaggio Demoniaco completo, Lin Ming si sentì pieno di potere. Di fronte ai colpi dell'Anziano Xiao e il capo della Grande Ascia, riversò tutta questa energia distruttiva nella sua lancia!


Arcobaleno Penetrante!


<em>Bang!</em>


Una terrificante onda d'urto si formò, mostrando un enorme loto rosso e viola in fiore. Tutto lo spazio attorno iniziò a deformarsi. Dopo essere stati colpiti in questo modo, l'Anziano Xiao e Grande Ascia furono scaraventati via come foglie durante una tempesta. L'Anziano Xiao prima ferito sputò un'altra boccata di sangue. Il maestro della Grande Ascia invece, anche se non aveva vomitato sangue, si era spaccato il palmo della mano!


Con un crepitio, era apparsa un'enorme fessura nella sua ascia bipenne!
                                


                                



