---
weight: 6670
title: Capitolo 667 – Impiantare il Sigillo dello Schiavo
pubDate: 2025-12-15T08:37:10.252Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>20 Capitoli in coda, 0/5</em>
da editare
<em>-Schadenfreude</em>


L'Anziano Xiao era morto!


Vedendo il vecchio che ancora penzolava dalla lancia di Lin Ming, tutti i praticanti di arti marziali presenti deglutirono.


Il giovane era come una tigre feroce e loro non erano nient'altro che agnellini inermi!


Lin Ming ritrasse impassibile la lancia e poi spazzò in avanti disperdendo il sangue.


Poi si girò a guardare con ferocia il capo della Pagoda della Grande Ascia.


L'uomo sussultò, il suo volto era pallido.


"Giovane... giovane eroe Lin, se mi lascia vivere, prometto di aiutarla ad andarsene dalla Steppa del Massacro dalla Pagoda della Grande Ascia. La Pagoda della Grande Ascia è a sole 2000 chilometri dal confine della Steppa del Massacro ed è a 10.000 chilometri di distanza dal Divino Tempio dove risiede il maestro. La mia Pagoda della Grande Ascia è il posto migliore per andarsene. Inoltre, quando se ne andrà, ci saranno persone che potranno aiutarla e io potrò essere perfino il suo scudo. Andarsene sarà molto più facile. Altrimenti potrebbe destare alcuni sospetti..."


Mentre parlava, il capo della Pagoda della Grande Ascia stava prestando attenzione ad ogni cambiamento nell'espressione di Lin Ming. Temeva che il giovane non avrebbe accettato e avrebbe preso subito il suo anello spaziale. Anche la sua ascia bipenne di grado Heaven era nell'anello spaziale così da poterla dare a Lin Ming.


Il giovane considerò le sue opzioni per un momento, rimase in silenzio. Si girò e gettò un'occhiata verso Duanmu Qun, che stava annuendo lievemente. Il capo della Grande Ascia non stava mentendo. L'entrata settentrionale dell'Antico Abisso Demoniaco era connessa a sei diverse Pagode Celesti. Se se ne fossero andati della Pagoda della Grande Ascia, la posizione sarebbe stata più agevole e ci sarebbe stata una distanza minore da percorrere rispetto alla Pagoda di Polaris.


Il silenzio fece diventare l'atmosfera ancora più tetra. A quel punto, il capo della Pagoda della Grande Ascia non osava nemmeno respirare troppo forte. In quanto guerriero che dominava sugli altri, questa era la prima volta che aveva sperimentato un tale trattamento. Non sembrava diverso da un criminale del mondo mortale che stava per essere condannato a morte.


"Eheh, ragazzo, non ti fidi proprio di questo tipo?" In quel momento risuonò la voce di Moguang nella mente di Lin Ming.


"Sì."


Lin Ming era davvero prudente. Dopo essere diventato un demone a dodici ali, naturalmente non sarebbe rimasto nella Steppa del Massacro.


Mentre erano nell'Antico Abisso Demoniaco, erano completamente isolati dal mondo esterno, ma una volta lasciato quel luogo, tutti i Grandi Lord presenti avrebbero potuto informare il sovrano della Steppa del Massacro. Una volta scoperto, Lin Ming non sarebbe potuto uscire da questo territorio incolume.


Ma se avesse ucciso tutti loro facendo uscire solo quattro o cinque persone dall'Antico Abisso Demoniaco, allora sarebbe stato troppo rischioso. Naturalmente avrebbe attirato i sospetti degli altri.


"Ehi, è facile! Che ne dici di impiantare sigillo dello schiavo in loro? È una tecnica di basso livello della via demoniaca. Anche il capo della Pagoda di Polaris poteva farlo, credi che un Saggio come me non possa farcela?"


"Oh?"


Lo sguardo di Lin Ming si accese. Se avesse potuto impiantare sigilli dello schiavo sarebbe stato fantastico.


"Ma sì... c'è un limite a quanti sigilli dello schiavo posso usare. Quel capo della Pagoda di Polaris può controllare tre o quattro persone e, nelle mie condizioni, posso controllarne di più, ma non più di 10. Sta a te scegliere chi."


"10 è sufficiente."


Lin Ming doveva solo usare 10 Grandi Lord per controllare gli altri così che non potessero informare di nascosto gli altri. Questo avrebbe dovuto dargli abbastanza tempo per andarsene.


Guardò il capo della Pagoda della Grande Ascia e disse con voce gelida:"Se vuoi vivere, hai una sola scelta. Lasciare andare il tuo mare spirituale e permettermi di impiantare un sigillo dello schiavo!"


"Sigillo dello Schiavo?!"


Il capo della Pagoda della Grande Ascia impallidì quando sentì queste parole.


Un praticante di arti marziali con un sigillo dello schiavo non poteva nemmeno mantenere la sua personalità precedente. Poteva essere definito un fato peggiore della morte!


Nonostante il capo della Grande Ascia non volesse morire, non desiderava nemmeno continuare a vivere come un inutile zombie. "Impossibile! Preferirei morire combattendo piuttosto che diventare uno schiavo!"


"Non ti preoccupare così tanto." Lin Ming si aspettava una risposta del genere. "Lo manterrò solo per tre mesi, il tempo sufficiente per andarmene. Sarò sincero, non mi fido affatto di te."


"Tra tre mesi, naturalmente scioglierò il mio sigillo e tu sarai libero. Se mi credi, allora lascia andare il tuo mare spirituale. Se non mi credi, allora la mia unica scelta sarà di ucciderti."


Mentre Lin Ming parlava, il capo della Pagoda della Grande Ascia esitò per un momento. Tre mesi non erano niente per lui, ma temeva che Lin Ming avrebbe deciso di non onorare la sua promessa. Allora sarebbe rimasto una marionetta senza alcuna personalità per il resto della sua vita.


"Posso fare un giuramento sul mio cuore delle arti marziali?" Disse il capo della Grande Ascia cercando di sondare il terreno.


"Un giuramento?" Lin Ming si accigliò, la sua voce divenne fredda:"Credo che tu abbia capito male. Non sto negoziando con te, ma ti sto informando della decisione che ho fatto. Sta a te accettare o rifiutare, perché non hai alcun potere per trattare con me!"


La personalità di Lin Ming era forte e diretta. Avrebbe rispettato le sue promesse; non gli piaceva che gli altri dubitassero delle sue parole.


Il capo della Pagoda della Grande Ascia percepì l'intento omicida nella voce di Lin Ming e sussultò. Era dubbioso, ma Lan Xin arricciò le labbra e disse con disprezzo:"Chi diavolo credi di essere? Lin Ming diventerà il numero uno del Sacro Continente dei Demoni in futuro. Mi chiedo quante persone ti ucciderebbero per servirlo. Credi che debba fare così tanti trucchetti solo per farsi servire da te? Non ne sei degno!"


Le parole di Lan Xin lo fecero riflettere.


Il capo della Pagoda della Grande Ascia sorrise con amarezza. Era vero. Qualcuno come Lin Ming sarebbe arrivato al picco dell'intero continente in futuro. Forse sarebbe asceso al Regno Divino. Allora, una sola sua chiamata avrebbe fatto arrivare centinaia di migliaia di uomini entusiasti, ognuno di loro disposto a diventare il suo schiavo. Se avessero potuto seguire Lin Ming, allora sarebbe stata un'opportunità fortunata che gli avrebbe portato vantaggi per tutta la vita.


Pensando questo, il capo della Pagoda della Grande Ascia non esitò più. Consegnò il suo anello spaziale e cedette il controllo del suo mare spirituale.


"Giovane eroe Lin, inizi per favore."


Lin Ming prese l'anello spaziale e lo sondò. Poi formò con calma un sigillo nero, in esso c'era un po' della forza dell'anima di Moguang e, con l'energia di Lin Ming, sarebbe stato un gioco da ragazzi controllare un praticante di arti marziali al livello del capo della Grande Ascia.


Dopo che il sigillo dello schiavo entrò nel suo mare spirituale, il capo della Pagoda della Grande Ascia tremò per un momento. Il suo sguardo divenne vacuo per un momento e subito dopo tornò limpido.


"E anche voi!"


Lin Ming si girò a fissare gli altri Grandi Lord. "Sceglierò nove di voi e impianterò sigilli dello schiavo. Il periodo sarà sempre di tre mesi anche per voi. Potete scegliere di accettare o di morire!"


La voce del giovane era decisa e distaccata. Nessuno dei presenti osò protestare. Se anche il capo della Pagoda della Grande Ascia era disposto ad accettare, allora nessuno di loro avrebbe avuto qualcosa da dire.


Lin Ming scelse nove praticanti di arti marziali con la coltivazione più alta e impiantò sigilli dello schiavo nei loro mari spirituali. Nessuno di loro si oppose, 


Poi ricevette gli anelli spaziali dell'Anziano Xiao, del capo di Polaris e dei sei o sette Grandi Lord comuni che aveva ucciso.


Usò la sua coscienza per sondarli un po'; c'erano proprio dei begli oggetti all'interno.


I praticanti di arti marziali che erano sopravvissuti a questo viaggio nell'Antico Abisso Demoniaco erano per lo più Grandi Lord di alto livello. Si poteva immaginare quanto erano ricchi dato anche il raccolto fatto durante questo viaggio.


Dopo aver cercato, scoprì che c'erano otto tesori di grado Heaven e 30 jin di Divine Ossa Demoniache di grado Human e 12 di grado Earth delle dimensioni di un uovo. Queste Divine Ossa Demoniache erano state ottenute tutte dai tre capi delle pagode.


Tra di loro c'era un Divino Osso Demoniaco di grado Earth che aveva una lucentezza cremisi ed emetteva un'energia sanguigna. Lin Ming capì che doveva trattarsi di un Divino Osso Demoniaco di grado Earth media qualità, quasi di alta.


"Maledizione ca**o! Questi piccoli bas****i al verde! Anche i capi delle Pagode sono inutili!" Moguang stava mormorando volgarità nel mare spirituale di Lin Ming. "C'è un solo Osso di Sangue e tutto il resto è spazzatura! Spazzatura!"


Il cosiddetto Osso di Sangue era un Divino Osso Demoniaco di grado Earth media qualità con il sangue di un guerriero di livello Imperatore, sarebbe stato utile a Moguang per guarire il suo spirito.


Per quanto riguarda tutto il resto, era difficile che attirasse l'attenzione del pechinese.


"Non la vuoi?"


"Lo voglio! Naturalmente lo voglio, chi non lo farebbe... la carne di un grillo è sempre carne. Prenderò sicuramente questo Osso di Sangue. Potrebbe essere in grado di rigenerare a stento un po' della mia anima. Puoi fare quello che vuoi con il resto."


Lin Ming sorrise lievemente. Prese alcune risorse utile da un anello spaziale, inclusi cinque jin di Divine Ossa Demoniache di grado Human. Queste sarebbero state per i suoi amici e i suoi cari. Le 11 Divine Ossa Demoniache di grado Earth rimaste insieme alle otto armi di grado Heaven le avrebbe consegnate tutte a Feng Shen, Duanmu Qun e Lan Xin.


"Fratello Duanmu, ti ringrazio per il tuo aiuto. Ricorderò questo atto di gentilezza."


Il tono di Lin Ming era discreto. Nonostante la sua voce fosse calma, Duanmu Qun sapeva che una volta che una persona come Lin Ming avesse fatto un giuramento, sarebbe rimasto per sempre impresso nel suo cuore.


In altre parole, Lin Ming lo aveva riconosciuto come amico.


Duanmu Qun scosse la testa:"Il fratello Lin è troppo cortese, non farti problemi. Non abbiamo fatto una cosa così importante. Ci hai già salvato diverse volte nella zona proibita entro mille chilometri. Senza il fratello Lin saremmo già morti lì, figuriamoci ottenere delle risorse."


Lin Ming sorrise lievemente:"Il vero amico si vede nel momento del bisogno. Durante la mia vita mi sono fatto pochissimi amici, ma oggi me ne sono fatti così tanti all'improvviso!"


Allo stesso tempo non era esagerato dire che il vero amico si vedeva nel momento del bisogno. Quando Lin Ming aveva affrontato un attacco di tre persone e non era ancora diventato un demone a dodici ali, era stato in grande svantaggio. Allora Duanmu Qun e gli altri avevano sacrificato le loro risorse, ignorando il rischio che l'Anziano Xiao li avrebbe uccisi tutti, per ottenere una nuova lancia per Lin Ming. Non era una decisione facile da fare.


Mentre percorreva la via delle arti marziali, fino a questo punto aveva visto innumerevoli persone ostili. Aveva assistito ad intrighi, pericoli, odio, tutte le peggiori sfaccettature della natura umana. C'erano state pochissime persone grate che avevano ricordato le gentilezze che erano state offerte loro.


Duanmu Qun all'inizio non voleva accettare questo anello spaziale, ma dopo le insistenze di Lin Ming, decise di non rifiutare.


"Fratello Lin, dove hai intenzione di andare dopo aver lasciato l'Antico Abisso Demoniaco? Se non hai un posto dove andare, allora che ne dici di andare all'avventura con noi?"


Duanmu Qun voleva davvero sapere da dove proveniva Lin Ming. Era impossibile che un talento del genere non avesse delle origini sbalorditive. Cercare di farlo entrare nella sua Terra Sacra del Legno Divino era impossibile, ma ospitarlo e migliorare i rapporti che c'erano tra di loro non sarebbe stato male.


Lin Ming scosse la testa:"Dopo che uscirò dall'Antico Abisso Demoniaco, tornerò a casa."


"Oh? Dove?" Chiese con noncuranza Duanmu Qun. Dopo aver chiesto, sentì di essere stato un po' indiscreto.


Tuttavia non avrebbe mai pensato che Lin Ming non avesse alcuna intenzione di nasconderlo. Rispose direttamente attraverso una trasmissione di vera essenza:"È un altro continente, una terra al di fuori del Sacro Continente dei Demoni..."
                                


                                



