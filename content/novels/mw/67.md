---
weight: 670
title: Capitolo 67 - Tecnica Marziale di Grado Sconosciuto
pubDate: 2025-10-16T07:28:18.418Z
tags:
    - mw
---


Ho modificato delle traduzioni, ora il grado delle armi sarà:
<strong>Grado Human</strong> anziché Grado Umano e quello dopo sarà <strong>Grado Earth</strong>.


--


<em>'Mmh? C'è un metodo di coltivazione che comprende l'uso della lancia? I "Nove Veri Cammini" di Wang Yanfeng usavano la spada. Sembra che alcuni metodi si concentrino su certi tipi di armi.'</em>


Lin Ming prese la tavoletta di giada 'Tecniche elementari per la lancia'. Nonostante la parola elementari non facesse una grande impressione, Lin Ming continuò a leggere.
Immerse la sua forza dell'anima nella tavoletta e ne esaminò i dettagli.


'Le "Tecniche elementari per la lancia" sono le basi assolute.
Insegnano l'affondo, la spazzata, la danza floreale, il cerchio assassino e altre mosse di base. Il manuale non contiene alcuna tecnica marziale per la lancia ed è uno dei metodi di coltivazione più semplici di grado Human, bassa qualità.'


Vedendo questo, Lin Ming si ricordò del combattimento contro Wang Yanfeng, che aveva usato i 'Nove Veri Cammini', facendo trasformare la sua vera essenza in nove rune verdi. Era una tecnica marziale incredibilmente sgargiante. Al confronto, le 'Tecniche elementari per la lancia' sembravano troppo banali e ordinarie.
C'erano solo le mosse più basilari ed era per questo motivo che era ritenuto il metodo di coltivazione più semplice tra quelli di grado Human, bassa qualità.


Ma Lin Ming non credeva che ci fosse niente di sbagliato nella semplicità. Più complesso era un metodo di coltivazione, più ci sarebbero stati errori e difetti, e non sarebbe stato saggio sprecarci sopra del tempo visto che dopo avrebbe dovuto lasciarlo perdere. Tanto vale allenarsi nei fondamentali, visto che erano la base di tutte le altre tecniche di lancia.


Non appena avesse praticato questo semplice stile fino allo stadio Gran Successo, sarebbe riuscito a sfruttarne la forza.


"Prenderò questo!" Decise Lin Ming. Diede un'occhiata alla nota accanto e vide che non c'era alcun nome. La parola 'elementari' scoraggiava gli allievi, in più riguardava la lancia, un'arma che non molti utilizzavano.


"Ottimo, nessuno la deve coltivare, così non devo prenotarla per un periodo di tempo."


Dopo aver scelto l'arte della lancia, Lin Ming iniziò a cercare una tecnica di movimento.


Vide quelle disponibili, 'Passi Perduti', 'Scala del Cielo', 'Corda dalla Nuvola', 'Sette Stelle Nuvola Vagabonda', 'Piume di Cigno' e così via. Ognuno di questi manuali di coltivazione erano impressionanti e avevano nomi grandiosi.


Per esempio si diceva che dopo aver coltivato 'Piume di Cigno' fino allo stadio Gran Successo, si poteva usare la vera essenza per volare nel cielo.


Invece con le 'Sette Stelle Nuvola Vagabonda', di poteva fare sette passi in una volta, sparendo all'improvviso. Era come se ogni balzo superasse le sette stelle dell'Orsa Maggiore e viaggiasse tra le nuvole ad una velocità divina.


Tuttavia Lin Ming non ne rimase impressionato. Fece un giro nell'angolo e scelse un metodo di coltivazione di nome "Tecniche di Movimento - Fondamentali".


L'idea di Lin Ming era molto semplice.
Queste tecniche di movimento usavano un modo speciale per far circolare la vera essenza e unita alla forza delle gambe, creava un metodo per muoversi.
Nonostante coltivarle aumentasse di molto la velocità, una volta ottenuta una tecnica di movimento di alto livello, avrebbe dovuto scartare il suo vecchio metodo e ricominciare da capo. Lin Ming non voleva sprecare tempo su qualche tecnica di movimento di grado Human; nonostante quei manuali avessero dei nomi grandiosi erano pur sempre gli scarti della Valle dei Sette Misteri.


Aveva scelto la tecnica di movimento, era il momento di cercare una tecnica marziale. Avrebbe dovuto abbandonare anche questa una volta ottenuto qualcosa di meglio, ma al momento Lin Ming aveva bisogno di un metodo di attacco, così decise di sceglierne uno discreto e combinarlo con le tecniche della sua lancia.


Lin Ming era piuttosto esigente. Non voleva niente di elaborato o sfarzoso. Nulla di appariscente che mancava di sostanza.
Doveva essere qualcosa che poteva essere usato in varie situazioni, potente, che non aveva bisogno di illusioni per colpire e che potesse essere usato con la lancia...


Lin Ming esaminò quasi tutte le tecniche e non riuscì a trovarne una che corrispondesse ai suoi criteri.


Non c'era da meravigliarsi, le tecniche del padiglione esterno erano solo scarti. La Valle dei Sette Misteri avrebbe esaminato le tavolette dopo averle ricevute. I responsabili di sicuro erano dei maestri; come potevano aver lasciato qualcosa di buono?


Mentre continuava a cercare con un po' di delusione, Lin Ming si fermò all'improvviso.


<em>'Mmh? Perché ci sono tavolette di giada rotte qui?'</em> Lin Ming scoprì che su una mensola erano state poste alcune tavolette danneggiate.


<em>'Anche questi sono metodi di coltivazione e tecniche marziali?'</em> Lin Ming ne scelse uno a caso e vi immerse la forza dell'anima. Nella mente apparve una descrizione:'Tecnica marziale di grado Human, alta qualità. Tecnica Marziale Sconosciuta. Ne è stato perso il 90%.'


Una volta che una tavoletta di giada si fosse rotta, la maggior parte delle informazioni all'interno sarebbero state perdute. Che fosse un metodo ci coltivazione o una tecnica marziale, una volta che mancava il 90% non sarebbe stato possibile nemmeno per il migliore dei talenti allenarcisi.


Lin Ming continuò a guardare e scoprì che la maggior parte di queste tavolette di giada rotte erano metodi di coltivazione di grado Human e di alta qualità e molti di bassa. Era normale, dopotutto, se fosse stato di livello ancora più basso, oltre ad essere rotta, sarebbe stata gettata via da tempo. Perché le avrebbero tenute qui?


Ma anche se fosse stato un manuale di coltivazione di grado Earth, non era nemmeno degno di essere paragonato al 'Chaotic Virtues Combat Meridian'. In più era incompleto, che valore avrebbe avuto per Lin Ming?


<em>'Nonostante siano di alto livello, è impossibile coltivarli. Io ho già un manuale, non mi sarebbero di alcuna utilità.'</em>


Lin Ming stava quasi per smettere di cercare, quando all'improvviso vide qualcosa con la coda dell'occhio e si volse ad osservare meglio. Era una tavoletta di giada con una tecnica che si chiamava 'Pugno Spacca-Ossa'. Non c'era una descrizione d'apertura e perciò non si poteva assegnare un grado. Era stato l'anziano responsabile della valutazione delle tavolette che l'aveva etichettata come tecnica marziale di grado Earth, bassa qualità.


'Pugno Spacca Ossa' era un nome davvero volgare; in confronto ai nomi eleganti come 'Piume di Cigno' o 'Corda dalla Nuvola', sembrava uno sporco mendicante.
Ma Lin Ming sapeva che i nomi delle tecniche e dei metodi di coltivazione erano decisi dal creatore. Alcuni coltivatori più deboli che non riuscivano più ad avanzare avrebbero speso tutta la vita a creare una collezione di metodi di coltivazione e, anche se non erano niente di che, si sarebbero spremuti il cervello a pensare ad un nome magnifico.


Le tecniche superbe non dipendevano dal nome per attirare l'attenzione. Questo 'Pugno Spacca Ossa' era completamente onesto con le sue parole semplici.


Tuttavia Lin Ming non aveva notato il manuale a causa del suo nome, ma per gli effetti che l'attacco avrebbe avuto sul corpo del nemico. Sulla tavoletta di giada era descritto; 'La pelle non mostra alcuna ferita, ma l'interno viene distrutto, da qui il nome di 'Pugno Spacca Ossa'.


La pelle non avrebbe mostrato alcuna ferita, ma l'interno sarebbe stato distrutto!


Lin Ming ricordò il concetto di 'Forza Penetrante' durante l'allenamento del 'Chaotic Virtues Combat Meridian'.


Questo allenamento consisteva nel pieno controllo della propria forza ed era il Gran Successo del primo stadio del 'Chaotic Virtues Combat Meridian'.
Grazie a questo concetto, scagliando un pugno ad un albero ferreo la corteccia sarebbe rimasta illesa, ma il nucleo si riduceva a pezzi.


Visto che c'erano delle sezioni mancanti nei ricordi dell'esperto, questo concetto era ancora un po' confuso; per questo Lin Ming non aveva raggiunto l'apice di questo stadio.


<em>'Questo "Pugno Spacca Ossa" è leggermente simile. Come si suol dire "il mondo è piccolo", forse il 'Pugno Spacca Ossa' ha anche gli stessi principi di "Forza Penetrante.'</em>


Lin Ming continuò ad esaminare la tecnica.
Nonostante avesse molte sezioni mancanti, le parti rimanenti stavano dando molte ispirazioni a Lin Ming.


<em>'Lascia che la vera essenza vibri lungo il pugno. Se la frequenza è costante, allora avverrà una risonanza e questa vibrazione potrà essere trasmessa all'interno del nemico, distruggendone il corpo... allora è così! L'esperto che ha creato questo "Pugno Spacca Ossa" deve avere avuto una comprensione approfondita della relazione tra vera essenza e il suo utilizzo!'</em>


<em>'Nonostante i metodi di coltivazione del Regno Divino siano impareggiabili, non si può dire che siano irraggiungibili per la gente di Sky Spill. La storia di questo continente comprende eredità e antiche tecniche di diecimila anni.
In tutti questi secoli ci devono essere stati geni incredibili e tantissimi talenti. Non sarebbe strano se fossero riusciti ad ottenere dei risultati del genere!'</em> Pensando a questo, Lin Ming scelse questa tecnica marziale, completando il set dei manuali da selezionare.
                                


                                



