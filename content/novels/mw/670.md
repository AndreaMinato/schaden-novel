---
weight: 6700
title: Capitolo 670 – Donne Fornaci di Raffinazione
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>22 Capitoli in coda (aggiunti quelli di Marco), 0/5</em>
da editare
<em>-Schadenfreude</em>


"Grandi signori... potreste... attendere un attimo?" Vedendo che Lin Ming e il suo gruppo stavano per partire, l'Anziano Zhao balbettò nervosamente.


"C'è qualcos'altro?"


Lin Ming si accigliò. In quel momento non era dell'umore per trattenersi qui.


"Non importa... va, va bene." Non appena incontrò lo sguardo del giovane, l'Anziano Zhao smise di respirare. Non osò nemmeno dire le parole che aveva intenzione di dire. Voleva chiedere al gruppo di portare i praticanti di arti marziali feriti fuori da qui. Tuttavia pensando alla loro velocità da lumaca, non ebbe il coraggio di fare questa richiesta.


Lin Ming non prestò attenzione all'Anziano Zhao, si girò e volò via.


Lan Xin invece capì cosa stava pensando. Sorrise lievemente mentre tirava fuori una piccola barca dal suo anello spaziale. "Questo è per voi. Dovrebbe essere sufficiente per condurvi sani e salvi fuori da questo Mare del Sud."


"Questa è..." L'Anziano Zhao sussultò quando vide la piccola imbarcazione. Prima che potesse capire cos'era, Lan Xin l'aveva già tirata verso di lui con noncuranza. Mentre solcava il vento, diversi respiri di tempo dopo, la piccola barca aumentò di dimensioni fino a raggiungere diverse decine di piedi di lunghezza!


Sentendo l'energia emessa dalla barca spirituale, l'Anziano Zhao rimase sbalordito.


Un'imbarcazione del genere era un tipo di tesoro e anch'esso era diviso in gradi. La barca spirituale di fronte a lui, se non si sbagliava, era un tesoro di grado Earth di alta qualità!


Un tesoro di grado Earth di alta qualità?!


Bisognava sapere che nel continente Tianyan, era già considerato stravagante che un praticante di arti marziali di livello Xiantian di un sect di terzo livello avesse un tesoro di grado Earth di bassa qualità. Uno di medio era un oggetto che solo un sommo Anziano avrebbe potuto possedere.


Per quanto riguarda un tesoro di alta qualità, era un oggetto che solo le figure più importanti di un Sect di quarto livello avrebbero potuto avere. Ad esempio la Lancia della Cometa Viola di Lin Ming era stata sufficiente a sbalordire tutti al banchetto del rispettabile maestro Tianguang.


E questa era una barca spirituale di grado Earth di alta qualità. Chi mai l'avrebbe donata con noncuranza?


L'Anziano Zhao era sbigottito. Il valore di questa barca spirituale era diverse volte superiore alla ricchezza totale del suo Sect!


"Signorina... signorina lei..." All'Anziano Zhao si seccò la bocca, gli sembrava di stare sognando.


Lan Xin ridacchiò:"Prendete questa barca spirituale e andate. Finché non incontrerete una bestia spirituale al picco del del Nucleo non dovrebbero esserci pericoli per voi. Dovreste arrivare al continente. Abbiamo alcune questioni di cui occuparci, quindi partiremo subito."


Disse Lan Xin mentre sfrecciò nella direzione in cui era andato Lin Ming.


I praticanti di arti marziali lasciati indietro erano rimasti storditi. In particolare diversi giovani. Mentre guardavano Lan Xin allontanarsi, la loro vista iniziò ad offuscarsi.


Queste persone erano discese dal cielo come divinità, salvandoli all'improvviso da un pericolo fatale. Specialmente quella signorina vestita di blu. Non solo era sorprendentemente forte, ma era anche gentile e il suo aspetto era praticamente perfetto. Sembrava una fata celeste che faceva sentire a tutti il peso della loro inferiorità.


.....


Dopo aver viaggiato per diverse decine di chilometri, Duanmu Qun chiese all'improvviso con una trasmissione di vera essenza:"Fratello Lin, quella Regione Demoniaca del Mare del Sud che hai menzionato a che livello è? Non possiamo affrontarla?"


Lin Ming scosse la testa.


"La Regione Demoniaca del Mare del Sud è un Sect di quinto livello e ha anche un guerriero al terzo livello della Distruzione a proteggerlo e anche un po' di Anziani al primo e al secondo stadio della Distruzione. La nostra forza è insufficiente."


Il più grande vantaggio di Lin Ming era la sua potenza d'attacco. Era superiore ad un normale coltivatore al secondo stadio della Distruzione, ma per quanto riguarda la sua forza combattiva, era ancora inferiore. Al momento era in grado di uccidere un guerriero al primo stadio della Distruzione. Duanmu Qun, Feng Shen e Lan Xin invece erano ancora più deboli di un guerriero al primo stadio della Distruzione. Attaccare la Regione Demoniaca del Mare del Sud non sarebbe stato un piano realistico.


"Sì, non c'è bisogno di affrettarsi, possiamo rifletterci su. Fratello Lin, come hai intenzione di trovare quelle persone scomparse dall'Isola della Divina Fenice?"


Sentendo questa domanda, perfino Lin Ming rimase un po' senza parole. Se l'Isola della Divina Fenice fosse fuggita, allora avrebbe dovuto nascondere la loro destinazione. Sarebbe stato difficile per loro trovarli. Il continente Tianyan era così ampio; trovare Mu Qianyu e Qin Xingxuan sarebbe stato come cercare un ago in un pagliaio.


"Andremo nell'Isola della Divina Fenice e poi faremo dei piani in seguito." Lin Ming scosse la testa sospirando. Poteva solo sperare che Mu Qianyu avesse lasciato qualche sorta di suggerimento per lui.


Quando era partito, aveva giurato che sarebbe tornato entro dieci anni. Se Mu Qianyu era fuggita dall'Isola della Divina Fenice, era impossibile che se lo fosse dimenticato. Doveva aver lasciato un messaggio per lui, ma... come e dove?


Viaggiarono silenziosamente giorno e notte. Dato che non c'erano formazioni di trasmissione, potevano solo usare barche spirituali e volare.
Dopo diversi giorni di tempo arrivarono finalmente nell'Isola della Divina Fenice.


Da lontano, la setta che un tempo era stato uno splendido santuario naturale, ora era avvolto da una spessa nuvola nera.


Sull'Isola della Divina Fenice, le bellissime pagode erano state quasi tutte distrutte, gli alberi torreggianti erano stati bruciati. Perfino le catene montuose erano state distrutte. Tutte queste prove rivelavano che era avvenuta una violenta battaglia.


Quando Lin Ming arrivò a dieci chilometri di distanza dall'Isola della Divina Fenice, rallentò e si fermò. Dopo aver visto questa scena terrificante, i suoi occhi mostrarono una luce abbattuta.


Quando la guerra del Mare del Sud era scoppiata, Mu Fengxian aveva pensato che l'alleanza tra innumerevoli Sect sarebbe riuscita a contendere con la Regione Demoniaca del Mare del Sud, ma solo dopo essersi avventurata nel Palazzo Imperiale del Dio Demone si erano tutti resi conto che dopo migliaia di anni di recupero delle forze, la forza della Regione Demoniaca del Mare del Sud aveva superato di gran lunga le loro aspettative.


Ma, visto che Xuan Wuji aveva puntato al Palazzo Imperiale del Dio Demone fin dall'inizio, aveva finto che questo scontro sarebbe stato alla pari.


Dopo aver ottenuto abbastanza sacrifici di sangue, Xuan Wuji non aveva dovuto più nascondere la forza del suo Sect e aveva annientato velocemente l'Alleanza!


Era vero che l'Isola della Divina Fenice aveva degli alleati, ma valeva anche per la Regione Demoniaca del Mare del Sud. Sia il clan del Drago del Fiume Nero sia le altre strane razze del mare, erano tutte più potenti dei sette Sect della Regione dei Cinque Elementi.


Inoltre, durante il viaggio nel Palazzo Imperiale del Dio Demone, aveva perso una Radice Draconica del Nirvana a causa di Lin Ming, ma Xuan Wuji aveva comunque ottenuto la Bestia Sacra!


Erano già potenti all'inizio. Ora con l'aiuto del Grande Leviatano, il divario tra l'Isola della Divina Fenice e la Regione Demoniaca del Mare del Sud era fin troppo vasto! Non era strano che fosse capitato un risultato così disastroso.


Tuttavia... capirlo era una cosa e vederlo con i propri occhi era un altro discorso. Anche se la volontà di Lin Ming era salda, era diventato cupo e triste. Era preoccupato per Mu Qianyu e Qin Xingxuan.


Qin Xingxuan poteva essere considerata più fortunata. Con la sua posizione dissimulata come domestica dell'Isola della Divina Fenice, non sarebbe dovuto essere troppo difficile per lei scappare dato che nessuno la stava cercando appositamente.


Ma Mu Qianyu era diversa. In quanto Sacerdotessa dell'Isola della Divina Fenice, sicuramente sarebbe stato uno degli obiettivi. Era riuscita a scappare da questa catastrofe?


Mentre Lin Ming rimaneva in silenzio, Duanmu Qun e gli altri decisero saggiamente di non parlare. Avevano capito che quelle persone scomparse dall'Isola della Divina Fenice dovevano essere molto importanti per lui perché era la prima volta che lo vedevano mostrare un'espressione del genere.


In quel momento risuonò un ruggito assordante. Da lontano si potevano scorgere diversi punti neri. Era una squadra di praticanti di arti marziali della Regione Demoniaca del Mare del Sud a bordo di sette o otto grandi pipistrelli che volavano verso l'Isola della Divina Fenice.


Ognuno di loro portava una lancia. Sul dorso delle creature c'erano diverse giovani legate. Dal loro aspetto dovevano essere praticanti di arti marziali dell'area del Mare del Sud, catturate per essere usate come fornaci per la coltivazione.


Esistevano due percorsi comuni nel regno delle arti marziali demoniache. Uno era la via del massacro e l'altro era la via della lussuria. Nella Steppa del massacro i guerrieri demoniaci avevano quasi tutti scelto la via del massacro come fondamenta, ma nella Regione Demoniaca del Mare del Sud propendevano per la via della lussuria.
In passato, visto che aveva bisogno di una giovane dal fisico speciale per sviluppare le sue arti diaboliche, il Grande Imperatore Infernale aveva rapito la figlia di un guerriero di livello Imperatore. Questo evento aveva causato una guerra che era finita con la morte del Grande Imperatore Infernale!


Per quanto riguarda la Regione Demoniaca del Mare del Sud, il motivo per cui avevano deciso di conquistare la Regione dell'Orizzonte Sud era per ottenere delle fornaci più ricche.


Quando Lan Xin vide che questi praticanti di arti marziali avevano catturato giovani per scopi osceni, la sua espressione si riempì di odio. Naturalmente odiava quegli uomini.


"Lin Ming, sono demoni giganti?"


Chiese con un po' di sorpresa Duanmu Qun. Poteva sentire una strana energia demoniaca provenire dai loro corpi, ma stranamente queste persone coltivavano vera essenza; era molto strano.


Lin Ming scosse la testa:"Sono esseri umani. Nel continente Tianyan esiste solo la razza umana, ma queste persone condividono parte della stirpe della razza degli Antichi Demoni Giganti. Nonostante sia molto sottile, è comunque una stirpe sbalorditiva."


I praticanti di arti marziali della Regione Demoniaca del Mare del Sud erano per lo più i discendenti dei demoni giganti che il Grande Imperatore Infernale aveva portato con sé, per questo avevano un rapporto di sangue con la razza dei demoni giganti. Per quanto riguarda i metodi di coltivazione, nonostante fossero simili a quelli dei demoni giganti, erano stati adattati per gli esseri umani.


"Cosa dovremmo fare?" Chiese Duanmu Qun.


"Ucciderli tutti!"


Gli occhi di Lin Ming brillarono freddamente. Sotto questo cielo cupo, sembravano dei fulmini.


Dopo aver compreso il campo di forza del Dio del Massacro, Lin Ming avrebbe rilasciato un'aura terrificante quando sentiva forti emozioni negative. Perfino Duanmu Qun ne era spaventato.


"Ucciderli? Non temi di allertare il nemico?" Chiese Duanmu Qun. Pensava che Lin Ming volesse solo sfogare la propria rabbia, ma secondo lui questa Isola della Divina Fenice ovviamente era diventata una base per la Regione Demoniaca del Mare del Sud. Sarebbe stato poco saggio agire senza sapere quante persone c'erano in questa base o quanto fossero potenti. Inoltre, anche se avessero ucciso questa spazzatura di basso livello, non sarebbe cambiato molto.


Tuttavia, prima che Duanmu Qun potesse dire altro, Lin Ming si era già precipitato avanti. Quando lo vide avanzare, Feng Shen lo seguì senza dire una parola. Per lui che aveva piena fiducia in Lin Ming, sapeva che anche se il giovane fosse stato influenzato dalle sue emozioni, non avrebbe fatto assurdità. Per questo lo seguì subito.


Vedendo questo, Duanmu Qun sorrise con amarezza. Era troppo pigro per seguirli. Dopo aver sondato questo gruppo di praticanti di arti marziali, vide che quelli con la coltivazione più alta erano solo allo stadio Xiantian. Probabilmente erano solo dei ricognitori della Regione Demoniaca del Mare del Sud. Anche se Duanmu Qun fosse intervenuto, probabilmente Lin Ming avrebbe annientato tutti prima ancora che si avvicinasse.


"Ahah! Dopo aver cercato tutte le isole attorno abbiamo trovato un po' di 'bel cibo' che ci eravamo persi. Queste quattro giovani hanno tutte un talento di terzo e quarto livello. Inoltre incredibilmente ce ne sono anche due vergini tra di loro. Una dovrebbe essere data al Protettore e l'altra me la prenderò io. Se prendessi la sua energia yin, le mie Arti Infernali aumenterebbero di un altro livello! Ahahahah!"


Mentre il capitano rideva spudoratamente, anche gli altri sottoposti divennero di ottimo umore:"Capo, lasciacene un po' anche a noi! Faccela spassare con quelle sposate!"


"Naturalmente!" Disse entusiasta il capitano di questi praticanti di arti marziali.


Quando sentirono le loro parole, le donne iniziarono ad immaginare quanto sarebbe stato miserabile il loro futuro e, una dopo l'altra, mostrarono espressioni impaurite e disperate.
                                


                                



