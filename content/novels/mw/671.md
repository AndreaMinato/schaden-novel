---
weight: 6710
title: Capitolo 671 – Sei Lin Ming?
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>21 Capitoli in coda (aggiunti quelli di Marco), 0/5</em>
da editare
<em>-Schadenfreude</em>


Queste giovani catturate per essere usate come fornaci provenivano tutte da piccoli Sect vicini. Nei piccoli paesi da cui provenivano, per loro un talento marziale di quarto livello era sufficiente a renderle orgogliose.


Tuttavia dopo l'invasione di bestie e la distruzione delle loro nazioni, quest giovani non ebbero altra scelta se non nascondersi in passaggi segreti per sfuggire al disastro.


Ma nascondersi non era un piano a lungo termine. Prima o poi sarebbero dovute uscire per cercare aiuto o cibo. Così sarebbero state catturate dai praticanti di arti marziali della Regione Demoniaca del Mare del Sud per i loro scopi osceni.


La via demoniaca della lussuria era divisa in due tipi. Uno era lo Yin e lo Yang complementare, dove sia l'uomo che la donna avrebbero beneficiato vicendevolmente. L'altro era dove una persona avrebbe saccheggiato selvaggiamente l'altra, risucchiando la sua vitalità. La Regione Demoniaca del Mare del Sud usava questo secondo tipo di tecnica. Non avevano intenzione di allenarle, avrebbero preferito risucchiare la loro forza vitale e la loro forza, accelerando rapidamente il loro invecchiamento.


"Ahah, bellezze, dopo che torneremo, vi farò vedere il mio amore!" Il capo della squadra sorrise lascivamente mentre sfregava con avidità uno dei corpi delle ragazze; tuttavia in quel momento spalancò gli occhi. A diverse chilometri di distanza vide un gruppo che stava volando verso di loro. Dai loro abiti, era ovvio che non proveniva dalla Regione Demoniaca del Mare del Sud, ma molto probabilmente erano praticanti di arti marziali umani.


Il capitano sussultò. "Ci sono davvero persone che osano venire in una frazione della Regione Demoniaca del Mare del Sud per morire? Devono essere rimbecilliti!"


"Sono davvero degli idioti che si stanno consegnando a noi. Protettore, non sarebbe male se li uccidessimo e dicessimo che erano spie. Potremmo guadagnarci un po' di meriti in questo modo."


Proprio quando ci stava pensando. scoprì all'improvviso che la velocità con cui si muovevano quelle persone superava di gran lunga la sua immaginazione. Due persone attraversarono all'istante diverse chilometri fino ad arrivare a poche centinaia di piedi di distanza.


"Uh...?"


Il capitano si raggelò. Poteva sentire il potere dello spazio stringersi all'improvviso attorno al suo corpo, crollando su di lui e bloccandolo!


Cosa stava succedendo?!?!


Il capitano si riempì di orrore. In quel momento il giovane vestito di blu era già volato di fronte a lui, i suoi occhi brillavano con luce feroce, sembrava un dio della morte!


Solo dal suo sguardo, il capitano si sentì come se il suo spirito fosse stato risucchiato e perse il controllo del suo corpo!


"Moguang, sonda la sua anima!"


Disse con indifferenza Lin Ming. Una tecnica di ispezione dell'anima apparteneva alla via dei demoni. Bisognava avera una profonda comprensione dello spirito e una potentissima forza dell'anima per usarla.


Lin Ming non aveva mai studiato questa tecnica prima d'ora, così poté solo fare questa richiesta a Moguang.


Un'energia selvaggia si precipitò nel mare spirituale del capitano, squarciandolo mentre tutte le informazioni venivano risucchiate via da Moguang!


"Fratellone! Ugh..." I praticanti di arti marziali attorno lo chiamarono, ma prima che potessero reagire, un momento dopo crollarono.


In un istante la forza dell'anima di Lin Ming aveva trapassato tutti i loro mari spirituali!


Stavolta per attaccarli aveva usato un attacco dell'anima, una mossa che non aveva usato da molto tempo. Un attacco dell'anima e uno della volontà erano completamente diversi.


Un'anima era la parte più fondamentale di un essere umano, mentre la volontà era uno spirito da battaglia, un campo di energia. In pratica era un particolare tipo di risorsa che era simile alla vera essenza o all'essenza demoniaca.


C'erano troppi oggetti, come il Divino Osso Demoniaco, che avevano un residuo di spirito da battaglia, ma non potevano avere un'anima.


"Moguang, continua a cercare qualsiasi informazione utile. Non tralasciare nulla, specialmente notizie riguardo all'Isola della Divina Fenice!"


L'espressione di Lin Ming era cupa. Il motivo per cui aveva attaccato questa squadra non era per sfogare la sua rabbia e il suo odio, ma per ottenere informazioni.


"Va bene!"


Con la forza dell'anima di Moguang, sondare gli spiriti di questi praticanti di arti marziali di basso livello era facile.


Dopo diversi respiri di tempo aveva ottenuto tutte le informazioni di cui aveva bisogno. Dato che i loro mari spirituali erano stati completamente distrutti, questi praticanti di arti marziali non erano nient'altro che dei morti viventi. Li lasciò cadere nel mare per darli in pasto alle bestie feroci.


Moguang scosse la testa:"Non ho trovato alcuna informazione riguardo Mu Qianyu e gli altri. Questi praticanti di arti marziali facevano solo parte di una squadra di ricognizione, hanno una posizione molto bassa nella Regione Demoniaca del Mare del Sud. Non hanno partecipato alla guerra di sei mesi fa."


Lin Ming si accigliò leggermente. "Sapevano se è stato collocato un maestro della Regione Demoniaca del Mare del Sud nell'Isola della Divina Fenice per sorvegliare questo posto?"


"Lo sanno. C'è un Anziano della Regione Demoniaca del Mare del Sud di nome Hong Qi. La sua coltivazione è al primo stadio della Distruzione!"


"Hong Qi? Primo stadio della Distruzione?" Lin Ming sogghignò.


Quando era stato nell'Antico Abisso Demoniaco, aveva ucciso l'Anziano Xiao e il capo della Pagoda di Polaris. Entrambi erano Re Demoniaci tre stelle, una coltivazione che corrispondeva agli stadi avanzati del del Nucleo allo stadio della Distruzione.


Nella Steppa del Massacro, a parte il sovrano, tutti i praticanti di arti marziali dovevano andarsene prima di arrivare allo stadio di Imperatori, altrimenti sarebbero stati uccisi dalla maledizione misteriosa che aveva avvolto il territorio. Anche se uno fosse stato un capo di una pagoda o un Anziano in supervisione, non ci sarebbero state comunque eccezioni. Sarebbe valso a meno che non si fosse diventati demoni a dodici ali.


Tuttavia, nonostante il capo della Pagoda della Grande Ascia e quello di Polaris avessero entrambi una coltivazione inferiore allo stadio della Distruzione, a causa dei loro metodi di coltivazione, talento e tesori di alto livello, avevano una forza combattiva che superava di gran lunga il normale guerriero al primo stadio della Distruzione.


Dato che Lin Ming poteva uccidere facilmente il capo di Polaris, fare lo stesso con l'Anziano al primo stadio della Distruzione sarebbe stato facile.


"Lin Ming, cos'hai intenzione di fare?" Chiese Moguang.


"Naturalmente chiamare quell'Hong Qi e poi usare la tecnica di ispezione dell'anima su di lui. Dato che questi pesci piccoli non sanno dov'è la signorina Mu, quell'Hong Qi dovrebbe saperlo!"


"Eheh, bel suggerimento, mi piace!" Moguang ridacchiò e si leccò le labbra con un'espressione sinistra.


.....


L'isola principale della Divina Fenice era ampia e lunga 10.000 chilometri ed era circondata da sei isole. Durante il suo momento di gloria in passato, sarebbe stata sempre avvolta dalla nebbia e da lontano sarebbe sembrava un luogo incantato. La montagna della Divina Fenice in particolare, con i suoi palazzi e i templi di giada, sembrava un paradiso popolato da immortali.


Tuttavia al momento era avvolto da un'atmosfera cupa e da nuvole nere. Sull'isola principale c'erano diverse pattuglie di praticanti di arti marziali della Regione Demoniaca del Mare del Sud. Occasionalmente si poteva vedere un flusso costante di risorse trasportare verso i vari edifici e perfino delle giovani che sarebbero state usate come fornaci.


Nell'intero Mare del Sud, l'Isola della Divina Fenice poteva essere definita una terra abbondante e impareggiabile. C'era una miniera di pietre di vera essenza di alta qualità e montagne spirituali piene di piante medicinali miracolose. Su di esse era facile coltivare rari e preziosi materiali.


Tutto questo ora era diventato proprietà della Regione Demoniaca del Mare del Sud.


"Il suo sottoposto porge i suoi saluti all'Anziano!" Un vecchio vestito di nero stava gironzolando nella montagna spirituale. Quando i sei uomini vestiti di nero lo videro, si inginocchiarono immediatamente per porgere i loro rispetti.


L'uomo annuì verso di loro. Nella Regione Demoniaca del Mare del Sud, i guerrieri della Distruzione erano gli Anziani mentre i praticanti di arti marziali al del Nucleo erano i Protettori.


Questo vecchio vestito di nero era il solo Anziano che la Regione Demoniaca del Mare del Sud aveva collocato qui al comando dell'Isola della Divina Fenice. La Regione Demoniaca del Mare del Sud aveva intenzione di fondare una frazione qui e questo vecchio sarebbe diventato il futuro capo di questa organizzazione.


"Aprite il giardino di medicine." Disse impassibile il vecchio. Dopo aver occupato l'Isola della Divina Fenice, il vecchio vestito di nero non aveva prestato attenzione alle miniere di pietre di vera essenza, anzi era molto interessato al giardino dell'Isola della Divina Fenice. Per qualche motivo sconosciuto era una terra estremamente ricca di energia spirituale; era un ottimo posto in cui fare crescere delle piante.


Il vecchio aveva trapiantato un filo del suo più prezioso Fiore del Cuore Demoniaco. Da allora il vecchio vestito di nero era andato ogni giorno nel giardino per osservarne la crescita.


Questo Fiore del Cuore Demoniaco era una pianta estremamente avida. Ogni giorno doveva divorare una grande quantità di energia spirituale. L'essenza delle altre piante vicine sarebbe stata risucchiata via e avrebbero iniziato ad appassire lentamente.


"Bene!"


Quando il vecchio vide le foglie rigogliose e il germoglio delle dimensioni di un pugno del Fiore del Cuore Demoniaco, annuì con soddisfazione.


I praticanti di arti marziali responsabili per le cure del Fiore del Cuore Demoniaco erano pieni di aspettative, speravano di essere ricompensati. Tuttavia in quel momento, verso l'entrata, risuonò un rumore assordante simile ad un tuono!


<em>Bang!</em>


Un'onda d'urto di vera essenza fece tremare l'aria, perfino il terreno sussultò!


"Uh? Cosa sta succedendo?" Il vecchio vestito di nero si accigliò. Chi era così sciocco da venire nella frazione della Regione Demoniaca del Mare del Sud per causare guai?!


In questi ultimi anni, specialmente negli ultimi sei mesi, la Regione Demoniaca del Mare del Sud aveva unito diverse tribù marine e clan del Mare del Sud per formare un'enorme alleanza. Dopo aver distrutto la Coalizione del Mare del Sud, nessuno aveva più potuto opporsi a loro.


Nonostante il vecchio vestito di nero ne fosse sorpreso, non si precipitò immediatamente a controllare. Se l'altra parte avesse osato arrivare fino a qui, doveva avere qualche capacità o supporto a meno che non fossero idioti.


Se fosse venuto qualche vecchio Anziano mostruoso a vendicarsi, allora avrebbe dovuto occuparsene.


Mandò una trasmissione del suono per indagare sulla situazione. Quando scoprì che l'altra parte consisteva solo di quattro persone con una coltivazione solo al del Nucleo, rimase sbalordito.


Da dove proveniva questo branco di idioti?


Sbuffando freddamente, il vecchio vestito di nero scattò verso l'entrata del giardino medicinale!


Attraversò diverse decine di chilometri di distanza in poco tempo. Mentre il vecchio vestito di nero e i suoi sottoposti arrivarono all'entrata, videro che l'enorme cancello nero era stato spazzato via. La placca su cui c'era scritto Regione Demoniaca del Mare del Sud – Frazione della Divina Fenice' era stata gettata a terra e fatta a pezzi. Attorno quest'insegna c'erano cinque o sei praticanti di arti marziali accasciati a terra. I loro corpi erano ricoperti di sangue e nessuno di loro era rimasto vivo.


Quando vide questo, il vecchio vestito di nero si infuriò:"Chi osa essere così impudente! Vieni qui a morire!"


Dopo aver ruggito, il vecchio osservò le quattro figure a 1000 piedi di distanza che stavano volando verso di lui.


"Sono loro? Umpf!" L'Anziano vestito di nero esaminò la coltivazione del gruppo. Quando si rese conto che erano tutti al del Nucleo, si tranquillizzò. Proprio quando stava per ucciderli e mostrare loro la sua potenza, notò un giovane vestito di blu e rimase sbalordito.


Sembrava avere poco più di vent'anni. Teneva una lunga lancia bianca e le sue sopracciglia erano slanciate all'insù verso le sue tempie. Il suo aspetto era sbalorditivo e il suo sguardo era intenso come un fulmine. Dalla testa ai piedi emanava un'aura incredibile che incuteva terrore.


Questo giovane era...


Quando vide questo giovane, l'Anziano vestito di nero rimase di stucco. Strabuzzò gli occhi per l'incredulità.


In passato, anche lui era andato al Palazzo Imperiale del Dio Demone e gli era rimasta una profonda impressione di questa persona. Nonostante il suo aspetto e il suo temperamento fossero cambiati, il vecchio riusciva comunque a riconoscerlo.


"Sei... Lin Ming? Sei ancora vivo?!"
                                


                                



