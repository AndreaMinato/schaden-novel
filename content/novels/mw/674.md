---
weight: 674
title: Capitolo 674 – La Quinta Apertura del Cubo Magico
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Marco!</em></strong>
<em>18 Capitoli in coda, 0/5</em>
da editare
<em>-Schadenfreude</em>


Quando era andato nella Montagna Thundercrash, per puro caso Lin Ming aveva incontrato Mu Qianyu mentre stava affrontando ilDrago del Fiume Fulmineo. Dopo, quando lei era rimasta ferita ed era finita in difficoltà, Lin Ming l'aveva aiutata a riprendersi nella caverna senza nome. Date le sue umili origini, era stata la prima volta che era entrato in contatto con una donna così orgogliosa e impareggiabile. Tre giorni dopo, Mu Qianyu se n'era andata senza dire una parola, lasciando solo un messaggio. Alla fine Mu Qinghong aveva porto visita alla Valle dei Sette Misteri e la sua attenzione era stata attirata da Lin Ming durante l'Incontro di Arti Marziali tra le Fazioni. Poi, nel programma di allenamento della setta, Lin Ming era stato scelto come unico talento di grado Heaven...


Tutto questo sembrava fosse accaduto solo ieri.


Durante questo periodo di crescita, Mu Qianyu e l'Isola della Divina Fenice avevano aiutato molte volte Lin Ming.


Ritrovo nella Montagna Thundercrash, caverna senza nome, tra dieci anni...


Lin Ming toccò queste lettere e poi strinse i pugni. Dieci anni erano il tempo che aveva prefissato quando aveva fatto quella promessa, ma ora era tornato con oltre sette anni di anticipo. Dato che era tornato, non avrebbe più permesso che la situazione nel Mare del Sud continuasse così.


Non avrebbe mai permesso a Mu Qianyu e i praticanti di arti marziali dell'Isola della Divina Fenice vagassero come dei rifugiati!


"Non ho bisogno di dieci anni. Ti troverò tra tre mesi!" Giurò Lin Ming mentre guardava le parole sul wutong di 10.000 anni. Poi si sedette accanto all'albero.


"Cosa stai facendo?" Chiese Moguang.


"Sto aprendo il Cubo Magico."


"Stai scherzando? Hai intenzione di aprirlo qui?"


"Aprire il Cubo Magico richiede meno di un'ora e con la formazione protettiva del Mistico Regno della Divina Fenice quest'area può essere considerata sicura!" Mentre parlava, Lin Ming tirò fuori l'Essenza di Sangue del vecchio vestito di nero dal suo anello spaziale.


Quando Lin Ming aveva ottenuto il Cubo Magico, era entrato nel suo spazio mentre stava dormendo. La prima volta che aveva aperto il Cubo Magico.


In seguito gli era stata regalata un'armatura flessibile dal principe ereditario. L'oggetto era stato marchiato con l'Essenza di Sangue di un maestro Houtian che poi era stata assorbita dal tesoro, era stata la seconda volta che il Cubo Magico si era aperto.


La terza volta era stata quando aveva ucciso Ouyang Boyan, con la sua Essenza di Sangue aveva aperto di nuovo il Cubo Magico.


La quarta volta Lin Ming aveva usato le leggi di soppressione del Palazzo Imperiale del Dio Demone e aveva ucciso un maestro al del Nucleo, per poi usare la sua Essenza di Sangue.


Questa sarebbe stata la quinta volta!


Dall'Houtian, allo Xiantian, al del Nucleo e ora allo stadio della Distruzione!


Lin Ming iniziò a sciogliere gli incantesimi sul bozzolo finché non rimase solo la sfera di sangue. Non la fece assorbire subito al Cubo Magico, invece prima usò l'intento marziale etereo ed entrò in uno stato mentale calmo come lo specchio di un lago.


Poi si tolse i vestiti rivelando uno strano marchio sul pettorale sinistro. Era il segno dell'antica runa misteriosa del Cubo Magico.


Inspirando profondamente, premette lentamente l'essenza di sangue del vecchio vestito di nero verso il suo petto.


Subito dopo sentì una sensazione di bruciore, il Cubo Magico stava assorbendo l'Essenza di Sangue del Cubo Magico.


Dopo essere rimasto in silenzio per diversi anni, il Cubo Magico accolse di nuovo l'Essenza di Sangue fresca di un guerriero!


<em>Chi chi chi!</em>


Mentre l'Essenza di Sangue veniva assorbita, sembrò corrodersi producendo una lieve voluta di fumo, come se fosse un veleno letale.


Lin Ming sondò la situazione e percepì le fluttuazioni di energia del Cubo Magico nel suo petto. Poteva sentire che, dopo che il Cubo Magico aveva assorbito l'Essenza di Sangue, sembrava battere insieme al suo cuore.


Dopo dieci respiri di tempo, Lin Ming sentì il suo mare spirituale tremare. Un momento dopo tutta la sua coscienza fu risucchiata dal Cubo Magico. Con un senso di vertigine, la sua mente ritornò di nuovo nello spazio nero come l'inchiostro del Cubo Magico.


Lin Ming era familiare con questo posto. Nel vasto cielo sconfinato brillavano frammenti dell'anima che sembravano stelle.


Questi spiriti fluttuavano attorno avvolti da una densa foschia. Al centro di tutti questi frammenti c'era una grande sfera di luce del diametro di un piede, brillava con una luce gentile. Lin Ming sospettava che appartenesse al proprietario precedente del Cubo Magico, la Sacerdotessa delle Terre Sacre Qianyu.


Dopo essere tornato nello spazio del Cubo Magico, Lin Ming non era più così disorientato. Ora aveva uno spirito da battaglia e la sua volontà era molto più formidabile rispetto a prima. Sarebbe riuscito a gestire la maggior parte di questi frammenti a meno che non contenessero i resti di una coscienza o di una volontà di un Supremo Esperto. In tal caso allora inghiottire quel frammento sarebbe stato un po' pericoloso.


A causa della sua forza dell'anima superiore, Lin Ming poteva percepire l'aura emanata da questi frammenti. Alcuni avevano un'energia gentile, altri tirannica e altri ancora ne emettevano una malvagia e assetata di sangue.


Lin Ming ignorò direttamente i frammenti più piccoli. Considerava solo quelli che erano grossi almeno due pollici. Poi iniziò a classificarli a seconda dell'energia che emettevano e cercò un frammento che poteva avere un metodo di coltivazione o un'altra tecnica utile.


Tuttavia ce n'erano davvero troppi. Anche dopo averne esaminati così tanti, era difficile per Lin Ming sapere quale sarebbe stato il più prezioso per lui.


In quel momento risuonò la voce di Moguang nella sua mente:"Questo saggio ti aiuterà a scegliere. Posso garantirti che sarà incredibilmente utile per te."


"Oh?" Lin Ming alzò le sopracciglia. Nonostante a Moguang piacesse vantarsi, doveva riconoscere che questo vecchio cane era piuttosto abile.


"Utile? Non saprei che frammento sarebbe così utile per me."


Ora non gli mancavano metodi di coltivazione. Inoltre aveva già iniziato a fondere le sue tecniche. Sperava di trovare una tecnica che poteva facilitare questo processo di fusione.


"Eheh, lo saprai una volta che te lo dirò. È quel frammento d'oro pallido delle dimensioni di un palmo. Lascia che ti avvisi prima, è possibile che ci sia il resto di un'anima lì..."


Il resto dell'anima di un Supremo Esperto... Lin Ming esitò per un momento. Era difficile capire che livello avessero raggiunto questi guerrieri del Regno Divino. Anche se fosse stato il residuo di uno spirito, avrebbe dovuto trattarlo con cautela.


Quando allungò con cautela la mano, un'energia si legò al frammento e lo attrasse verso Lin Ming. Il giovane si concentrò completamente sul frammento dell'anima. Durante le prime volte che Lin Ming era entrato questo spazio, aveva evitato questi resti di Supremi Esperti come se fossero serpenti velenosi. Non avrebbe mai provato ad assorbirli di sua iniziativa come stava facendo ora.


Percependo la forza di questo frammento color oro pallido, Lin Ming si rese conto di poterlo affrontare.


"Moguang, cosa c'è all'interno di così utile per me?"


"Eheh, se assorbirai quel frammento lo saprai naturalmente. Questo frammento se non sbaglio dovrebbe appartenere ad una vecchia conoscenza dell'Imperatore Demoniaco, l'ho riconosciuto solo perché è rimasta un po' della sua anima nel frammento. Se l'assorbirai, ne otterrai grandi guadagni." Moguang si vantò.


Lin Ming non fece altre domande. Moguang non aveva motivo di mentirgli e, anche se l'avesse fatto, non sarebbe importato. Era sicuro di poter affrontare l'anima residua di questo frammento. Anche se i metodi di coltivazione fossero stati inutili, potevano comunque servire da punto di riferimento, Lin Ming avrebbe potuto studiare queste arti marziali di massimo livello e trarne ispirazione.


Sporse la mano verso il frammento toccandolo gentilmente. Si trasformò immediatamente in luce bianca che schizzò verso il corpo di Lin Ming e svanì senza lasciare traccia.


Un frammento dell'anima aveva l'istinto naturale di inghiottire ogni cosa. Sotto la guida dei suoi istinti, avrebbe iniziato ad attaccare il mare spirituale di Lin Ming per catturarlo.


Quando il frammento dell'anima irruppe nel mare spirituale di Lin Ming, lo spirito da battaglia a forma di lancia che fluttuava sopra di esso iniziò ad ululare, avventandosi direttamente sul frammento.


<em>Kacha!</em>


Con una violenta collisione, il frammento fu colpito e scagliato via, la sua luce diminuì.


Nel frattempo il vortice nero dell'intento marziale Samsara apparì nel mare spirituale del giovane e avvolse il frammento.


Lin Ming chiuse gli occhi e si sedette, attivando immediatamente l'intento marziale etereo. Così l'intento marziale Samsara e lo spirito da battaglia iniziarono un'intensa battaglia nel suo mare spirituale!


Uno spirito da battaglia era un'esistenza che poteva tagliare ogni cosa. Naturalmente questo includeva anche l'anima. Ad ogni colpo il frammento sarebbe tremato con forza, facendo scomparire gradualmente il frammento.


Dopo un'ora questo conflitto finì. Nonostante non avesse corso pericoli, Lin Ming era comunque esausto, il suo corpo era fradicio di sudore e il suo viso era pallido.


Dopo aver eliminato l'anima residua, il resto del frammento affondò nel suo mare spirituale. In quel momento ogni sorta di immagine caotica iniziò a riversarsi nella mente del giovane. Questi ricordi erano molti di più rispetto al passato! Lin Ming tossì e si sentì come se la sua testa stesse per esplodere da un momento all'altro.


Le immagini iniziarono a scorrere nella sua mente.


Guerre, campi di battaglia, morte, metodi di coltivazione, rari libri, Sect.


Queste scene si rivelarono nella sua mente, ma in molte di esse c'erano fiamme ardenti, simboli mistici e pillole medicinali che brillavano di luce dorate.


Questa persona era... un alchimista?


Lin Ming sussultò.


Dopo aver esplorato questi ricordi, Lin Ming scoprì che non solo era un alchimista rinomato, ma anche un maestro di iscrizioni!


Le tecniche di iscrizioni erano state le prime abilità che il giovane aveva ottenuto dal primo frammento che aveva assorbito. Questa abilità era molto potente nel Regno Divino, ma sfortunatamente il frammento che Lin Ming aveva inghiottito era stato solo delle dimensioni di un chicco di riso ed era molto sbiadito.


Era stata una scelta obbligata. All'inizio era stato solo al primo stadio della trasformazione del corpo. Solo assorbire quel granello di riso gli era quasi costata la vita.


Questo aveva anche reso le sue informazioni incomplete, la maggior parte delle tecniche di iscrizioni che aveva appreso erano le più elementari.
Le tecniche di iscrizione erano divise in quelle dedicate agli oggetti, alle medicine, del corpo e dell'anima, quattro tipi diversi in totale. Nonostante Lin Ming avesse appreso l'iscrizione del corpo, gli era stata utile solo durante lo stadio della Trasformazione del Corpo. Dopo aver raggiunto il del Nucleo e lo stadio della Distruzione, l'aumento di forza portato da quei simboli sarebbe stato trascurabile.


Inoltre, il motivo per cui Lin Ming non si era più dedicato alle tecniche di iscrizioni era perché allenarsi avrebbe consumato troppo tempo. Mentre la sua forza cresceva costantemente, ora le sue tecniche non erano state in grado di tenere il passo con i suoi progressi.


Con le sue attuali abilità, al massimo avrebbe potuto potenziare medicine come la Pillola Apertura Celeste o il Frammento del Cristallo dello Spirito. Non sarebbe stato possibile creare un'iscrizione per una Radice Draconica del Nirvana o un Divino Osso Demoniaco, il grado non sarebbe stato adeguato.


Per allenare le tecniche di iscrizione, era necessario investire un'enorme quantità di tempo e sforzi. Inoltre i ricordi che aveva ereditato erano in gran parte incompleti. Se avesse provato a progredire, avrebbe affrontato innumerevoli difficoltà.


Ora che aveva ottenuto questo frammento, aveva inavvertitamente compensato questo punto debole.


"Moguang, volevi che riprendessi le tecniche di iscrizione e che le usassi come base per diventare un alchimista?"


"Eheh, le tecniche di iscrizione sono per lo più per farti creare iscrizioni medicinali. Voglio che diventi un alchimista per progredire nella coltivazione delle Otto Porte Nascoste e nelle Nove Stelle dei Palazzi del Dao. Più andrai oltre, più la rarità e il valore delle medicine di cui necessiterai diventerà spaventoso. Hai ottenuto la Radice Draconica del Nirvana e la Misteriosa Pillola Divina, ma non pensare che sarai sempre così fortunato. Se non studiassi l'alchimia, speri davvero che gli altri vengano ad offrirti l'aiuto di cui hai bisogno? La tua Fornace Universale del Sole è già il migliore strumento per praticare l'alchimia!"
                                


                                



