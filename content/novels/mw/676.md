---
weight: 6760
title: Capitolo 676 – Mu Bingyun della Sfera di Energia
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Marco!</em></strong>
<em>16 Capitoli in coda, 0/5</em>
da editare
<em>-Schadenfreude</em>


"Capo della setta Xuan, per affrontare un mero Lin Ming, non solo andrà lei, ma manderà anche il Leviatano Gigante? Non sta esagerando?"


Suggerì un Anziano.


Il Leviatano Gigante era l'arma suprema della Regione Demoniaca del Mare del Sud.


Nel continente Tianyan c'era un'ampia varietà di Bestie Sacre e non c'era una classifica uniforme; era un caos confuso. Un Drago del Fiume, un Uccello Vermiglio potevano essere ancora definite Bestie Sacre, ma tra di esse c'erano diversi gradi di purezza e quantità di sangue.


Queste divisioni erano condizionate da una visione limitata. Per i praticanti di arti marziali del regno di Fortuna Celeste e perfino per la Valle dei Sette Misteri, un Uccello Vermiglio era un'esistenza irraggiungibile. Quindi loro l'avrebbero considerate elle Bestie Sacre.


Tuttavia nel Regno Divino, l'Uccello Vermiglio dell'Isola della Divina Fenice era a stento definito una Bestia Sacra. Per quanto riguarda le Bestie Divine, erano esistenze che potevano distruggere dei mondi quando volevano.


Il titolo di Bestia Sacra era un po' ambiguo, non era un termine appropriato per descrivere il Leviatano Gigante. Era una creatura che in molti modi era ancora più potente di un guerriero della Distruzione di alto livello.


Specialmente quando veniva usata durante un combattimento frontale o la cattura di un Sect, la sua forza era terrificante. In quei momenti sarebbe stata praticamente un'enorme nave da guerra inarrestabile.


Durante i mesi in cui Xuan Wuji era andato in isolamento a porte chiuse per arrivare al quarto stadio della Distruzione, il Leviatano Gigante naturalmente era gestito da Xuan Yuqie.


Xuan Yuqie gettò un'occhiata verso l'Anziano e disse:"Perfino un leone dovrebbe usare tutte le sue forze per catturare un coniglio, figuriamoci questo ragazzo che è semplice come sembra! Durante il viaggio nel Palazzo Imperiale del Dio Demone ero presente anche io e non ho ancora idea di come sia riuscito a rubare la Radice Draconica del Nirvana. Inoltre la sua forza è cambiata rispetto al passato. In soli due anni e mezzo la sua forza è aumentata in modo così terrificante!"


L'Anziano non era convinto:"Capo Xuan, credo che le dicerie riguardo alla sua forza siano esagerate, potrebbero non essere necessariamente vere. Quei lacchè, per evitare le loro responsabilità, naturalmente avranno esagerato e ciò che è accaduto..."


"Anziano Sun!" Xuan Yuqie alzò le sue sopracciglia sottili e disse freddamente:"Se sottovaluta il nemico, sarà lei a pagarne le conseguenze! Lin Ming non è così facile da gestire!"


Dopo aver finito di parlare, si girò e continuò a parlare:"Ho già ordinato che tutte le informazioni riguardo Lin Ming siano bloccate; nessuno può diffonderle. Ora posso controllare il Leviatano Gigante, ma se volessi inseguire Lin Ming sarebbe un po' difficile. Chiedo a due Anziani di venire a sostenermi. Chi è disposto ad unirsi a me?"


Mentre parlava, Xuan Yuqie scorse con lo sguardo ogni Anziano. Non sarebbe stato accettabile un fallimento in una missione così importante come la cattura di Lin Ming.


"Va bene, conti su di me."


Un Anziano vestito di nero si alzò. Apparteneva al clan Xuan. Il suo nome era Xuan Zhongshan e la sua coltivazione era al primo stadio della Distruzione. Se non fosse preoccupato per un eventuale fallimento, sarebbe arrivato al secondo stadio della Distruzione da molto tempo.


"Andrò anche io." Disse un altro...


.....


Allora, nella distante Regione dei Cinque Elementi c'era una grande montagna alta diverse centinaia di migliaia di piedi. Sopra di essa cresceva una foresta di aceri che sembravano un mare di fiamme. Il nome di questo picco era Montagna del Sole Ardente. Da lontano sembrava una terra pittoresca piena di poesia e meraviglia, ma pochissimi sapevano che era la dimora di uno dei sette Sect della Regione dei Cinque Elementi, la setta del Sole Ardente.


Nonostante la foresta di aceri sembrasse ordinaria, in realtà conteneva una formazione raffinata. Se uno non avesse capito come entrare e ci fosse entrato, allora sarebbe stato facile rimanere intrappolati dentro.


Nel grande tempio sulla cima della montagna del Sole Ardente, il capo della setta era seduto su un grande trono e indossava un lungo abito rosso. Di fronte a lui c'era una giovane ragazza di bell'aspetto. Era la migliore discepola della loro organizzazione, la principessa del Sole Ardente.


Davanti ai due c'era una donna vestita di blu. Era anziana, ma il suo temperamento era straordinario. Dai lineamenti del suo volto, si poteva immaginare che un tempo fosse stata una bellezza impareggiabile. Era il capo di uno dei sette grandi Sect della Regione dei cinque Elementi: Zhan Youyun della Valle Nuvolosa.


Accanto a lei c'era un bel giovane sui vent'anni. Era il capo dei discepoli dellaValle Nuvolosa: Zhan Yunjian.


Quattro anni fa Zhan Yunjian e la principessa del Sole Ardente avevano partecipato al banchetto di compleanno del rispettabile maestro Tianguang, attirando le luci della ribalta. Solo dopo, a causa di Lei Mubai e Lin Ming, entrambi erano stati messi in ombra.


In quel momento riecheggiò il rumore di passi nel grande tempio mentre una donna vestita di blu entrò lentamente. Sembrava avere solo circa vent'anni, ma la sua coltivazione sorprendentemente era allo stadio della Sfera di Energia. Non solo, era attraente e il suo fisico era incredibile. Emetteva un'energia gelida, che scoraggiava tutti dall'osare avvicinarsi.


Se Lin Ming fosse qui, l'avrebbe riconosciuta immediatamente. Era la Sacerdotessa della fazione del Luan Blu dell'Isola della Divina Fenice e anche la sorella minore di Mu Qianyu, Mu Bingyun!


"Fata Bingyun, è passato molto tempo da quando ci siamo visti." Il Saggio del Sole Ardente e la donna della Valle Nuvolosa si alzarono per salutarla.


Bisognava sapere che, nonostante Mu Bingyun fosse ancora giovane, la sua coltivazione era avanzata allo stadio della Sfera di Energia e la sua forza combattiva era equivalente ad un normale maestro nelle fasi intermedie della Sfera d'Energia. In termini di potenza, non era di molto inferiore al Saggio del Sole Ardente e a Zhou Youyun della Valle Nuvolosa. Così, anche se erano Anziani, dovevano comunque rispettarla.


"Saggio del Sole Ardente, Maestra della Valle Zhan." Mu Bingyun annuì e poi andò dritta al suo posto.


Dopo che si erano tutti salutati e si erano seduti, Zhan Youyun gettò un'occhiata verso il capo della setta del Sole Ardente e Mu Bingyun, e disse sorridendo: "Fratello del Sole Ardente, Fata Bingyun, uno dei gruppi di ricognizione che abbiamo disposto nel Mare del Sud è tornato con delle notizie molto insolite ieri."


"Oh? Notizie insolite?" Il Saggio del Sole Ardente mostrò uno sguardo incuriosito. "Dato che la Regione Demoniaca del Mare del Sud ha unito tutte le razze del Mare del Sud in un'alleanza. devo ancora sentire notizie straordinarie. Tutto ciò che ho sentito era di costanti sconfitte nel campo di battaglia. Se continua così, temo che anche i nostri sette grandi Sect della Regione dei Cinque Elementi verrebbero divorati! Che notizie insolita è? Sono molto interessato nel sentirla."


La Regione dei Cinque Elementi e quella dell'Orizzonte Sud erano ad oltre un milione di chilometri di distanza. Se la Regione Demoniaca del Mare del Sud diventasse una Terra Sacra, naturalmente non avrebbe invaso il territorio della Regione dei Cinque Elementi, ma durante questa guerra, la Regione Demoniaca del Mare del Sud aveva radunato molti alleati insieme e ora il bottino ovviamente non era sufficiente per spartirlo tra tutti.


Ora le fiamme della guerra si erano inoltrate fino al confine della Regione dei Cinque Elementi, era solo una questione di tempo prima che venisse occupato anche quel territorio. I sette Sect della Regione dei Cinque Elementi era già più debole dell'Isola della Divina Fenice. Di fronte agli eserciti alleati del Mare del Sud, non erano altro che agnelli al macello.


Sentendo il Saggio del Sole Ardente, la vecchia sospirò. L'appetito della Regione Demoniaca del Mare del Sud era troppo grande. A quanto pareva voleva divorare i due grandi territori al confine del Mare del Sud, le Regioni dei Cinque Elementi e quella dell'Orizzonte Sud.


Con la loro forza, sarebbe stato davvero difficile resistere alla Regione Demoniaca del Mare del Sud. La loro sola possibilità era che la Grande Regione del Zen li aiutasse, ma anche dopo mandato diversi messaggeri, non erano riusciti a persuaderli ad intervenire. Erano localizzati nell'entroterra, quindi non avevano alcun motivo per aiutare.


"Maestra della Valle Zhou, possiamo preoccuparcene in seguito. Prima parli delle strane notizie che ha ottenuto per favore."


Sì, mi è stato detto che la frazione dell'Isola della Divina Fenice della Regione Demoniaca del Mare del Sud è stata catturata. Questo significa che perfino il suo guardiano, l'Anziano Hong Qi è stato ucciso." Mentre parlava, Zhan Youyun osservò Mu Bingyun.


"Oh? Davvero?" Il Saggio del Sole Ardente ne fu sbigottito.


Mu Bingyun alzò le sopracciglia. La caduta dell'Isola della Divina Fenice nelle mani dei suoi nemici era stato un grande dolore per lei. Dopo che l'isola era stata occupata dalla feccia della Regione Demoniaca del Mare del Sud, avevano catturato e tormentato le ragazze dell'isola. Tutto questo l'aveva riempita di dolore e sofferenza.


Ora che aveva sentito che la frazione dell'Isola della Divina Fenice era stata completamente rimossa, anche qualcuno di indifferente come lei cambiò espressione.


"Chi è stato?" Una luce brillò negli occhi di Mu Bingyun.


Il capo di quella frazione era Hong Qi, un vero e proprio maestro al primo stadio della Distruzione. Il Saggio del Sole Ardente e Zhan Youyun erano entrambi negli stadi avanzati della Sfera di Energia. Il divario di forza tra loro era troppo vasto. Non sarebbe stato esagerato affermare che solo la Frazione dell'Isola della Divina Fenice della Regione Demoniaca del Mare del Sud era sufficiente per spazzare via la setta del Sole Ardente e la Valle Nuvolosa!


Questa non era una forza minore, eppure erano stati comunque annientati? Chi era così potente dal riuscire a compiere questa impresa?


Il Saggio del Sole Ardente rifletté per un momento e poi chiese un po' perplesso: "Da quanto la coalizione è stata distrutta, chi altro può organizzare una forza del genere?"


Zhan Youyun scosse la testa: "Non so molto al riguardo. Il blocco di informazioni della Regione Demoniaca del Mare del Sud è troppo stretto. Visto che hanno abilità della via demoniaca come la tecnica di ispezione dell'anima, provare ad infiltrare una spia nei loro ranghi è troppo difficile. Non abbiamo alcuna informazioni riguardo a cosa è successo. Da quando la frazione dell'Isola della Divina Fenice è stata attaccata, la Regione Demoniaca del Mare del Sud ha bloccato ogni fuga di informazioni. Tutto ciò ch sappiamo era che quattro praticanti di arti marziali hanno attaccato l'isola ed erano tutti circa sui 20-30 anni.


"20-30 anni? Impossibile!" Il Saggio del Sole Ardente non poteva crederci. Anche 29-30 era un'età troppo giovane. Ad un'età del genere, un talento al picco del livello Sacro sarebbe riuscito a raggiungere al massimo lo stadio della Sfera di Energia. Ad esempio Mu Bingyun era riuscita ad avanzare a 30 anni.


L'Anziano Hong Qi però era nel primo stadio della Distruzione!


Generalmente, se un genio fosse riuscito ad arrivare allo stadio della Distruzione prima dei 50 anni, allora ci sarebbe stata qualche speranza che diventasse un Imperatore Impareggiabile. Tuttavia, se ciò che aveva detto Zhan Youyun fosse vero, quei giovani non avevano nemmeno raggiunto i 30 anni e potevano uccidere un Anziano al primo stadio della Distruzione, sembrava un'impresa troppo esagerata!


Mu Bingyun rimase in silenzio. L'annientamento della frazione dell'Isola della Divina Fenice... era una notizia troppo scioccante per lei!


E come aveva detto Zhan Youyun, il fatto che questi praticanti di arti marziali non avessero nemmeno 30 anni già andava oltre le sue capacità di comprensione.


Zhan Youyun stese le mani e disse: "In realtà nemmeno io credo che sia vero."


L'informazione su Lin Ming in origine aveva riferito che era un giovane di appena vent'anni. Tuttavia i ricognitori di Zhan Youyun l'avevano trovato troppo assurdo e invece avevano riferito che era di un'età tra i 20 e i 30 anni. Una volta che questa notizia avesse raggiunto Zhan youyun, naturalmente avrebbe pensato che avessero 28-29 anni.


Tuttavia anche così era incredibile.
                                


                                



