---
weight: 6770
title: Capitolo 677 – Combattere Contro il Leviatano Gigante
pubDate: 2025-12-15T08:37:10.253Z
tags:
    - mw
---


<strong><em>CAPITOLO SPONSORIZZATO, ringraziamo Marco!</em></strong>
<em>15 Capitoli in coda, 0/5</em>
da editare
<em>-Schadenfreude</em>


"Che sia una copertura della Regione Demoniaca del Mare del Sud?" La Principessa del Sole Ardente intervenne all'improvviso. Normalmente in incontri del genere, raramente i giovani si sarebbero espressi.


Zhan Youyun scosse la testa:"Non c'è alcun motivo per fare dei trucchetti del genere. Credono che l'Isola della Divina Fenice ritornerebbe nel Mare del Sud solo perché hanno sentito questa notizia? Molto probabilmente la notizia è vera. Nonostante non abbia idea di chi sia stato, se può distruggere completamente la frazione dell'Isola della Divina Fenice, allora è più che capace di distruggere un qualunque Sect della nostra Regione dei Cinque Elementi. Inoltre... secondo alcune delle mie fonti attendibili, il capo della Fazione Occidentale, Xuan Yuqie, interverrà personalmente. Guiderà il Leviatano Gigante verso l'Isola della Divina Fenice."


"Il Leviatano Gigante?"


Il Saggio del Sole Ardente sentì queste parole e diventò irrequieto. "Il Leviatano Gigante è un'arma da guerra tirannica, è praticamente inarrestabile, ma... l'altra parte non è stolta. Se Xuan Yuqie sta intervenendo personalmente, allora quelle persone misteriose devono aver già evacuato l'Isola della Divina Fenice."


Quando la Regione Demoniaca del Mare del Sud aveva infranto le difese dell'Isola della Divina Fenice, avevano mandato il Leviatano Gigante per farlo. Fin dai tempi antichi molti avevano ipotizzato quanto fosse davvero grande questa Bestia Sacra. Alcuni avevano detto mille chilometri, altri migliaia di chilometri, ma il Leviatano Gigante della Regione Demoniaca del Mare del Sud era lungo 90 chilometri. Mentre fluttuava nel cielo, sembrava un'enorme isola che oscurava la luce del sole!


Una bestia così terrificante aveva un peso incredibile. Con un colpo della coda poteva creare enormi tsunami. Quando apriva le sue fauci, poteva risucchiare tutta l'energia Origin Heaven Earth nel raggio di centinaia di chilometri.


Quando la Regione Demoniaca del Mare del Sud aveva affrontato la formazione protettiva dell'Isola della Divina Fenice, aveva contato sul leviatano Gigante per rompere in un solo colpo questa protezione!


Era una bestia davvero spaventosa.


Zhan Youyun era d'accordo:"Quelle persone devono essere già fuggite dall'Isola della Divina Fenice. Usare tattiche da guerriglia è il metodo più saggio; confrontarsi direttamente con il Leviatano Gigante e Xuan Yuqie sarebbe da folli. Beh, non importa cosa accadrà, l'improvvisa comparsa di questa misteriosa fazione è una buona notizia per tutti noi.


Mentre tutti stavano cercando di intuire l'identità di questa misteriosa fazione, una fiamma brillò nella sala degli incontri, Zhan Youyun aveva ricevuto un messaggio. Proveniva dal gruppo di ricognizione che aveva mandato.


Dopo aver sentito questa trasmissione del suono, Zhan Youyun spalancò gli occhi e mostrò un'espressione piena di incredulità.


"Uh? Cos'è successo?"


Chiese il Saggio del Sole Ardente. Anche Mu Bingyun la guardò aspettando la sua risposta.


Zhan Youyun rimase in silenzio per un po' per poi mormorare con un tono incredulo. "Quel gruppo misterioso non se n'è ancora andato. È rimasto nell'Isola della Divina Fenice; sembra che voglia affrontare Xuan Yuqie."


"Cosa?!"


Non fu solo il Saggio del Sole Ardente a rimanere sbigottito, anche Mu Bingyun era scioccata.


Affrontare Xuan Yuqie?


Queste persone misteriose avevano un modo per combattere contro di lei e il Leviatano Gigante?


....


Mare del Sud, Isola della Divina Fenice.


Lin Ming rimase nella piazza del Palazzo dell'Uccello Vermiglio, fissava in silenzio il cielo spento sulla cima della montagna della Divina Fenice.


Il pavimento della piazza era rovinato. Il treppiede per l'incenso era rotto, i manici erano caduti e la pietra blu che adornava la piazza era tutta frantumata; era uno spettacolo desolato.


Accanto a Lin Ming c'erano Duanmu Qun, Feng Shen e Lan Xin.


In quel momento le nuvole si mossero, Duanmu Qun strizzò gli occhi guardando all'orizzonte. Dopo un quarto d'ora nel cielo, tra la foschia cupa, stava iniziando a scorgere un'enorme ombra, come se un'isola fluttuante si stesse avvicinando lentamente a loro.


"Fratello Lin, quello è il Leviatano Gigante che hai menzionato?"


"Uh?" Lin Ming guardò la Bestia Sacra con un'espressione calma. Nell'Antico Abisso demoniaco aveva visto una bestia lunga diverse migliaia o decine di migliaia di chilometri. Il suo corno da solo era più grande della montagna su cui era e un battito delle sue ali era sufficiente a scuotere il mondo! Anche se era a diverse centinaia di chilometri di distanza, solo guardare le pupille dorate di quella creatura aveva fatto vomitare sangue a Pietranera, un talento di livello Imperatore!


In confronto ad una bestia del genere, questo Leviatano Gigante di fronte a lui non era niente.


"Fratello Lin, nonostante quel tipo sia molto più piccolo della Bestia Divina che abbiamo visto nella zona proibita entro 1000 chilometri, non è qualcosa che possiamo affrontare. Dubito che la mia spada possa anche solo ferire uno dei suoi peli." Duanmu Qun strinse gli occhi. In pochi respiri di tempo aveva capito quanto era spaventosa questa grande bestia.


Per non menzionare la terrificante energia contenuta nel mostro, solo le sue dimensioni erano sbalorditive!


Non importava quanto fossero penetranti gli attacchi di Lin Ming, era impossibile per lui ferirlo. Sarebbe stato come una formica che cercava di mordere un elefante.


"Avresti ragione se si trattasse di un confronto frontale, non potrei fare nulla contro di esso. Naturalmente non farò così. Basterà che intervenga io. Non c'è bisogno che mi aiutiate."


Mentre parlava, Lin Ming avanzò lentamente.


Duanmu Qun guardò Lan Xin e Feng Xhen. Quando notò la loro confusione, sorrise e disse:"Fratello Lin, per favore sta attento. Mi sa che non potremo fare molto per aiutarti qui."


Dopo aver trascorso molto tempo insieme, anche Lan Xin aveva iniziato a fidarsi ciecamente in Lin Ming proprio come aveva fatto Feng Shen. Anche se ovviamente il giovane non poteva affrontare il Leviatano Gigante, non dubitava che Lin Ming avesse qualche metodo sconosciuto per affrontarlo.


"Fratello Lin, sta attento." Disse con tono teso Feng Shen mentre indietreggiava.


Lin Ming tirò fuori la lancia bianca dal suo anello spaziale. Si avvicinò e poi iniziò a volare lentamente verso il Leviatano Gigante. Di fronte ad una bestia così titanica, il suo sguardo era tranquillo come un lago, non c'era una sola traccia di panico nei suoi occhi.


In quel momento, tra gli occhi del Leviatano Gigante c'era un campo di energia con una dimensione in miniatura in cui c'erano tre Anziani della Regione Demoniaca del Mare del Sud e Xuan Yuqie che aveva un'armatura nera.


Sul campo di battaglia la donna portava una spada più lunga del suo corpo. la sua armatura era attillata e avvolgeva perfettamente il suo corpo sensuale, pareva una dea della guerra discesa dal cielo.


Xuan Yuqie fissò silenziosamente Lin Ming mentre si avvicinava.


Un Anziano rise e disse:"Questo Lin Ming non è davvero semplice come sembra. Non solo non sta scappando, ma si sta avvicinando di sua spontanea volontà. Pochissimi hanno il coraggio di affrontare la morte in questo modo, ahah!"


"Non sottovalutarlo. In questo mondo non ci sono folli." Xuan Yuqie aggrottò le sopracciglia. Nonostante avesse detto questo, in realtà era piena di dubbi e preoccupazione.


Questo improvviso sviluppo aveva superato completamente ogni sua aspettativa. Pensava che Lin Ming avrebbe rinunciato all'Isola della Divina Fenice e sarebbe scappato; sarebbe stata una strategia che quasi tutti avrebbero scelto.


Il motivo per cui Xuan Yuqie aveva portato il Leviatano Gigante era perché aveva considerato questa eventualità. Aveva intenzione di combinare la sua percezione con il mare spirituale del Leviatano Gigante e usare la bestia per aumentare il suo campo di ricerche. Allora sarebbe riuscita ad inseguire Lin Ming.


Tuttavia il giovane non era nemmeno fuggito. In teoria avrebbe dovuto avere qualche sorta di supporto, un grande maestro che lo avrebbe aiutato, ma ora sembrava da solo.


La sua coltivazione ora stava per arrivare agli stadi intermedi del del Nucleo. Il suo livello poteva essere considerato senza precedenti fin dai tempi antichi. Forse era invincibile tra i suoi pari, ma di fronte al Leviatano Gigante e diversi grandi Anziani, la sua resistenza sarebbe stata futile.


Questo rese perplessa Xuan Yuqie, confusa dalle azioni di Lin Ming. Tra tutti gli Anziani presenti, era la sola che era andata nel Palazzo Imperiale del Dio demone. La recita del giovane era stata impeccabile. Era sembrato un giovane cortese indifeso come un coniglietto. Tuttavia, questo ragazzo dall'aspetto innocente aveva ingannato tutti gli altri vecchi. Xuan Yuqie aveva difficoltà ad accettarlo. Non aveva ancora scoperto che metodo aveva usato per ingannarli.


Come poteva l'orgogliosa Xuan Yuqie ammettere di essere stata raggirata?


"Ragazzino, non importa quali sono i tuoi assi nella manica, ti catturerò vivo, ti aprirò la testolina e scoprirò i tuoi segreti!"


Xuan Yuqie strinse i suoi denti brillanti e iniziò a fare circolare in silenzio le Arti Infernali, stimolando la vera essenza e la sua forza dell'anima fino al limite.


vedendo Xuan Yuqie comportarsi come se stesse per affrontare la sua battaglia finale, un Anziano rise e disse:"Capo Xuan, è troppo cauta. Come potremmo perdere?"


"Abbiamo quattro persone e la percezione del Leviatano Gigante è già fissa su di lui. Non potrebbe scappare nemmeno se avesse le ali!" Disse con disprezzo un altro Anziano.
Xuan Yuqie non rispose. Il terzo Anziano aggiunse:"La forza del Leviatano Gigante è capace di distruggere un'intera isola. Se colpisse una persona, non rimarrebbe nemmeno la cenere del suo cadavere. Ci sono troppi segreti nel suo corpo. Usiamo i tentacoli per catturarlo!"


Il Leviatano Gigante aveva due tipi di metodo d'attacco. Il primo era un attacco di energia. Il capo e il corpo della bestia erano ricoperti di una grande varietà di sfere. La creatura poteva aprire le sue enormi fauci e assorbire energia Heaven Origin per poi comprimerla in raggi di energia che poteva usare per attaccare. Questa era la principale modalità di attacco del Leviatano Gigante.


Il secondo modo era un attacco diretto. Lungo i confini della sua bocca c'era un'enorme quantità di tentacoli che la circondavano come un grande pettine. Questi tentacoli potevano essere usati per circondare ed uccidere un nemico. Questo poteva essere considerato un metodo d'attacco di supporto, ma anche così, era più che letale se usato contro un solo praticante di arti marziali. Nonostante il raggio di energia fosse molto più potente, la sua direzione non poteva essere cambiata. Quindi, per radunare l'energia e sparare ci avrebbe messo diversi respiri di tempo. Era molto facile schivare durante questo periodo. Sarebbe stato piuttosto difficile uccidere un maestro con il raggio.


"Andiamo!"


Nonostante il suo nemico fosse solo una persona, un ragazzino al del Nucleo, Xuan Yuqie lo stava prendendo sul serio senza sottovalutarlo minimamente. Aveva fuso la sua coscienza con il marchio dell'anima del Leviatano Gigante, controllando la bestia per attaccare Lin Ming.


<em>Woosh woosh woosh!</em>


Diverse migliaia di tentacoli si avventarono verso Lin Ming come una raffica di fruste nere che facevano tremare l'aria. Contenevano un'energia terrificante che avrebbe fatto crollare una montagna!


"Avanti!" Lin Ming guardò i tentacoli che sembrarono formare una gigantesca rete nel cielo. Sorrise lievemente. Poi lo spazio sotto i suoi piedi si deformò...


Regione Demoniaca del Mare del Sud!


Questa tecnica di movimento dipendeva sia dal Concetto di Vento che di Spazio. Quando la sua comprensione del Concetto di Spazio si era approfondita, le sue mosse erano diventate sempre più agili.


<em>Cha cha cha!</em>


Sotto la densa pioggia di tentacoli del Leviatano Gigante, Lin Ming fu come un agile piccolo pesce che gluiva controcorrente e che si precipitava verso la Bestia Sacra!
                                


                                



