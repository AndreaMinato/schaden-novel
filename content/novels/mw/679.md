---
weight: 6790
title: Capitolo 679 – Ferire Gravemente Xuan Yuqie
pubDate: 2025-12-15T08:37:10.254Z
tags:
    - mw
---


<strong><em>Capitolo regolare,</em></strong>
<em>15 Capitoli in coda, 0/5</em>
da editare
<em>-Schadenfreude</em>


Cosa aveva fatto Lin Ming per ferire questa enorme bestia che era lunga quasi cento chilometri?


Duanmu Qun lo trovava difficile da credere. Quando Lin Ming aveva usato quella tecnica di movimento per sfuggire agli attacchi devastanti del Leviatano Gigante, aveva sospirato di ammirazione. Anche adesso non riusciva a comprendere pienamente cosa aveva fatto Lin Ming.


Il Leviatano Gigante stava ancora ruggendo verso l'alto, la sua voce faceva tremare il mare come migliaia di tuoni!


<em>Bang!</em>


La coda della creatura piombò sulla superficie dell'acqua, sollevando direttamente un'onda alta dieci chilometri!


Le ondate turbolenti si sollevarono al cielo, spazzando via le nuvole. Precipitarono verso l'Isola della Divina Fenice, sommergendo un'enorme quantità delle rovine dei palazzi!


Vedendo questa scena, anche Feng Shen che normalmente era indifferente, rimase sbigottito. Questo era il terrore di una grande Bestia Sacra. Solo il suo grande corpo era già un'arma inarrestabile!


"Questa è davvero una super macchina da guerra. Forse non è troppo straordinaria in un incontro uno contro uno, ma se fosse usata per conquistare il quartier generale di un Sect, qualsiasi organizzazione al di sotto del quinto livello sarebbe distrutta!"


Disse con sincera emozione Duanmu Qun. Senza almeno un gruppo di guerrieri al terzo stadio della Distruzione, allora sarebbe stato impossibile fermare l'impatto di questo Leviatano Gigante!


In quel momento, il conflitto tra Lin Ming, Xuan Yuqie e gli altri aveva raggiunto il culmine.


Xuan Yuqie e i tre grandi Anziani avevano il viso arrossato, le loro fronti erano fradicie di sudore.


Questo era un confronto diretto tra la forza dell'anima con il mare spirituale del Leviatano Gigante come campo di battaglia. Anche così Xuan Yuqie e il suo gruppo stava perdendo.


Ora la donna si era già ritirata fino al marchio spirituale. Aveva inviato la sua forza dell'anima, dandole la forma di un fantasma che indossava un'armatura da guerra nera, una replica quasi esatta di sé stessa.


E poi di fronte a lei iniziò ad apparire lentamente anche Lin Ming.


Vedendolo, Xuan Yuqie strinse i denti:"Hai un bel coraggio! Vuoi davvero diventare un nemico mortale della mia Regione Demoniaca del Mare del Sud?!"


Lin Ming pensò che fosse piuttosto divertente e quasi scoppiò a ridere:"Sentendo le sue parole, se ora cedessi, allora non sarei più il nemico giurato della Regione Demoniaca del Mare del Sud?"


"Tu...!" Il seno abbondante di Xuan Yuqie si sollevava e si abbassava con furia. "Complimenti! Dato che vuoi morire così tanto, allora esaudirò il tuo desiderio. Aspetta che l'Anziano Xuan esca dal suo isolamento. Una volta che raggiungerà il quarto stadio della Distruzione ed emergerà, allora vorrei proprio vedere come scapperai!"


"Quarto Stadio della Distruzione... spero che la sua coltivazione non fallisca." Lin Ming sorrise con indifferenza e poi puntò la lancia verso Xuan Yuqie, attaccandola!


Questa era un'arma formata dalla sua forza dell'anima. Uno spirito da battaglia poteva aumentare l'energia della sua forza dell'anima. Insieme ad esso e al supporto di Moguang, la potenza del colpo fece impallidire per l'orrore il bel viso di Xuan Yuqie!


Valutò subito che sarebbe stato impossibile bloccare questo attacco, ma proprio dietro di lei c'era il marchio dell'anima che aveva lasciato Xuan Wuji. Se fosse scappata via, allora il segno sarebbe stato distrutto da Lin Ming!


Xuan Wuji era il vero sovrano della Regione Demoniaca del Mare del Sud e il Leviatano Gigante era uno dei suoi più importanti strumenti per dominare il mondo. Se avesse perso il Leviatano Gigante, non poteva immaginare come sarebbe sopravvissuta alla rabbia di Xuan Wuji!


Dopo un breve momento di esitazione, Xuan Yuqie provò a schivare, ma era già troppo tardi!


La lancia aveva trapassato Xuan Yuqie.


"Ahh!"


La donna gridò ed esaurì completamente tutta la sua forza dell'anima per menare un fendente verso Lin Ming!


Tuttavia il divario tra loro era troppo grande. La forza dell'anima di Moguang era già molto più potente di quella di Lin Ming. Ora che si erano coalizzati, Xuan Yuqie e gli altri tre grandi Anziani non potevano contendere con loro.


Durante quello scambio di mosse, ne seguì solo il rumore della spada di Xuan Yuqie che si spezzava!


Il sangue fiorì come un loto cremisi. Xuan Yuqie impallidì e sputò una boccata di sangue.


"Ahhhh! Piccolo diavolo, mi ricorderò di te!"


La voce di Xuan Yuqie era piena d'odio mentre diceva queste parole. Il suo corpo iniziò a sparire lentamente.


Dopo che era svanita, Lin Ming si trovò di fronte al marchio dell'anima che Xuan Wuji aveva lasciato. Ora non c'erano più barriere a fermarlo.


Il giovane fissò il marchio a forma di fuoco nero. Era delle dimensioni di un palmo e attorno la forza dell'anima aveva formato delle catene runiche che si diffondevano come un polipo che imprigionava il mare spirituale del Leviatano Gigante.


"Lin Ming, distruggilo e fai un segno con il tuo marchio. Così il Leviatano Gigante sarà tuo! Questo stupidone non ha molto potenziale e naturalmente in confronto ad un saggio come me è come fango paragonato al cielo. Comunque è vantaggioso che sia già cresciuto; non devi disturbarti a crescerlo. Questa bestia dovrebbe essere sufficiente per te mentre rimarrai nel continente Tianyan. Una volta che entrerai nel Regno Divino, potrai scambiarla con una nuova bestia da contratto."


"Sì, capito." Lin Ming sorrise lievemente mentre sentiva le vanterie di Moguang. Si avvicinò al marchio di Xuan Wuji con la sua lunga lancia.


.....


In quel momento, in una dimensione del Leviatano Gigante, Xuan Yuqie tossì miserabilmente per poi accasciarsi a terra. Il suo viso era completamente pallido ed era fradicia di sudore.
Se la forza dell'anima fosse stata danneggiata, allora il corpo non avrebbe subito danni. Tuttavia una ferita alla forza dell'anima era ancora più problematica. Senza un grande tesoro, era una ferita praticamente impossibile da guarire.


"Capo Xuan, sta bene?"


Gli altri tre Anziani erano allarmati. Avevano consumato un'enorme quantità di forza dell'anima. Per quanto riguarda il danno ai loro mari spirituali, erano messi un po' meglio di Xuan Yuqie.


In quel momento iniziarono a rendersi conto della gravità della situazione!


Lin Ming aveva usato qualche metodo sconosciuto per ribaltare la situazione e sconfiggerli tutti e quattro!


Sapevano di aver pagato il prezzo per aver sottovalutato il loro nemico, ma in realtà anche se non lo avessero fatto, niente avrebbe potuto cambiare l'esito di questa battaglia.


"Capo Xuan, cosa dovremmo fare?" Chiese un Anziano stringendo i denti.


"Scappate, ora scappiamo!" Xuan Yuqie si alzò a fatica ed ingoiò una pillola rossa.


Non era una pillola di rigenerazione dell'anima, ma una pillola del sangue che stimolava il proprio potenziale. Era simile alla Pillola del Sangue Scarlatto che Lin Ming aveva preso prima di bruciare la sua Essenza di Sangue. Aveva enormi effetti collaterali sul corpo!


L'anima di Xuan Yuqie era stata già ferita. Se avesse inghiottito anche questa pillola del sangue, allora le sue condizioni si sarebbero aggravate ulteriormente. Avrebbe anche danneggiato la sua forza vitale; probabilmente ne avrebbe risentito anche la sua coltivazione.


Quando i tre Anziani la videro inghiottire la pillola, tutti ne furono scioccati:"Capo Xuan, cosa sta facendo? Se abbiamo perso, dobbiamo solo scappare. Non c'è bisogno di usare una pillola del sangue per farlo. Anche se scappassimo, cosa faremmo con il Leviatano Gigante?"


"Leviatano Gigante?" Xuan Yuqie rise con fare abbattuto. Questi tre Anziani non sapevano cos'era accaduto e continuavano a pensare al dannato Leviatano Gigante. "Il Leviatano Gigante non è più nostro. Se non ci sbrighiamo, allora non potremo più scappare!"


Mentre Xuan Yuqie parlava, l'efficacia della pillola del sangue aveva ripristinato la maggior parte della sua forza. Visto che doveva stimolare la sua Essenza di Sangue, il suo viso aveva un anormale colorito rosso.


Senza esitare, aprì un canale fuori da questa dimensione usando una tecnica segreta. La sua figura sinuosa brillò e sfrecciò verso l'orizzonte a piena velocità!


Il suo solo rimpianto era stato di aver esitato. Se fosse scappata con fermezza allora non avrebbe subito una ferita dell'anima e non avrebbe dovuto sopportare gli effetti collaterali della pillola del sangue.


Quando i tre Anziani videro Xuan Yuqie scappare, tutti loro si scambiarono delle occhiate mortificate. Il Leviatano Gigante non apparteneva più a loro? Cosa significava?


"Dobbiamo seguirla!" Disse un Anziano mentre si precipitava fuori dalla dimensione. Ora non c'era più tempo di pensare a cos'era accaduto. La situazione era assolutamente peggiore di quanto avessero immaginato!


"Anziano Zhou..." Lo chiamarono gli altri due Anziani. Ma quando videro la sua figura scomparire diventando un puntino nero, entrambi sospirarono e iniziarono ad inseguirlo.


I due avevano una coltivazione al primo stadio della Distruzione. Nonostante avessero rilasciato completamente le loro energie per scappare rapidamente, non avevano usato la pillola del sangue che aveva così tanti effetti collaterali.


Se il Leviatano Gigante non apparteneva più a loro... era controllato da Lin Ming?


Era... impossibile...


Pensarono i due Anziani. Quando Xuan Wuji aveva preso il controllo del Leviatano Gigante, aveva dovuto fare una quantità notevole di sforzi. Non solo aveva disposto un'enorme formazione, aveva anche usato una tecnica segreta per stimolare la sua anima e un grande numero di maestri lo avevano aiutato. Solo in queste condizioni era riuscito a porre un marchio dell'anima sul Leviatano Gigante.


Questo con una Bestia Sacra priva di un padrone, se invece avesse avuto già un proprietario, sarebbe stato molto più difficile!


Non importava quanto fosse potente Lin Ming, era impossibile che si appropriasse così facilmente del Leviatano Gigante. Al massimo avrebbe distrutto il marchio dell'anima che Xuan Wuji aveva lasciato con qualche sorta di tecnica segreta.


Senza il marchio dell'anima il Leviatano Gigante sarebbe caduto in un sonno profondo. Fortunatamente nel continente Tianyan, solo Xuan Wuji aveva ottenuto la lettera dell'Imperatore Demoniaco in cui descriveva il metodo per controllarlo. Se il Leviatano Gigante poteva essere recuperato, allora Xuan Wuji non sarebbe stato troppo furioso.


"Non ho davvero idea di come abbia fatto Lin Ming ad isolare o distruggere il marchio dell'anima dell'Anziano Xuan!" Disse incredulo un Anziano.


"Sì, abbiamo sottovalutato Lin Ming!"


Fece da eco un altro Anziano. Non potevano capire come Lin Ming era riuscito a diventare così forte. Che segreti aveva?


Un giovane sui vent'anni era riuscito a battere quattro grandi Anziani? Era possibile?


Mentre i due erano assorti, sentirono all'improvviso un ruggito selvaggio da dietro di loro. Una terrificante onda d'urto travolse i loro corpi, stordendoli e facendoli virare dalla loro traiettoria originale. Sotto di loro si era sollevata un'enorme onda che quasi li travolse!


"Cosa sta succedendo?!"


I due grandi Anziani erano scioccati. Quando si volsero, si spaventarono a morte.


Il Leviatano Gigante che avrebbe dovuto perdere ogni possibilità di agire in realtà stava volando verso di loro ad alta velocità. I migliaia di tentacoli vicino alla sua bocca stavano danzando come le mani di un demone, si stavano precipitando su di loro per circondarli!


Questi tentacoli terrificanti potevano frantumare lo spazio e dividere gli oceani. Contenevano un'energia vasta che faceva disperare i nemici!


"Cosa sta succedendo?! Senza il marchio dell'anima il Leviatano Gigante sarebbe dovuto cadere in un sonno profondo!" Un Anziano impallidì quando vide i tentacoli avvicinarsi.


"Anche se non dormisse, non dovrebbe attaccarci!"


Un altro Anziano inizià a sudare copiosamente. Logicamente, in confronto al Leviatano Gigante, erano solo formiche. Normalmente non li avrebbe nemmeno attaccati!


Mentre i due erano storditi, le migliaia di tentacoli li raggiunsero, intrecciarono una rete terrificante attorno bloccando ogni via di fuga. I due si resero conto che adesso erano nella stessa situazione che Lin Ming aveva affrontato solo un quarto d'ora fa.


Ma la differenza era che il giovane aveva un modo per gestire la situazione, mentre i due Anziani della Regione Demoniaca del Mare del Sud iniziarono a disperarsi!
                                


                                



