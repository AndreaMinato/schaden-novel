---
weight: 680
title: Capitolo 68 - Le scelte di Lin Ming
pubDate: 2025-10-16T07:28:18.418Z
tags:
    - mw
---


Quando Lin Ming portò le tre tavolette di giada dal guardiano per registrarle, vide che c'erano molte persone che aspettavano al bancone. Erano Wang Yanfeng e molti altri.
Hong Xi era lì accanto, controllava i metodi di coltivazione e i manuali che avevano scelto.


In quanto istruttore dei nuovi arrivati nella Sala Earth, Hong Xi doveva solo dare un'indicazione generale e non aveva alcun obbligo di aiutarli ulteriormente. Tuttavia questa scelta era molto importante, quindi era venuto a controllare.
Temeva che i discepoli sotto la sua guida facessero cattive decisioni e selezionassero metodi di coltivazione poco adatti a loro.


"Wang Yanfeng, sei sicuro della scelta che hai fatto?" Domandò il vecchio guardiano.


"Sì." Wang Yanfeng confermò.


"Hai scelto 'Forza Divina Yang', 'Piume di Cigno' e 'Colpo Thundercloud'; questi tre manuali sono molto difficili da coltivare, in particolare 'Piume di Cigno'. Richiede un ottimo controllo della vera essenza. E lo stadio Gran Successo sarà incredibilmente difficile da raggiungere. Sei sicuro?"


"Anziano, ci ho pensato bene." Wang Yanfeng aveva le idee chiare. La sua famiglia aveva la tecnica di movimento 'Sette Passi Impareggiabili', che però erano leggermente inferiori a 'Piume di Cigno'.


Ma non voleva rinunciare ai 'Sette Passi Impareggiabili', li avrebbe utilizzati per accelerare e spostarsi a corto raggio, mentre 'Piume di Cigno' avrebbero reso il suo corpo leggero come quello di una rondine ed erano buoni per coprire distanze prolungate. Si complementa a vicenda e l'una compensava i punti deboli dell'altra, quindi aveva scelto 'Piume di Cigno' perché un metodo più adatto a lui.


Per quanto riguarda 'Forza Divina Yang', la sua difficoltà non era così grande. Questo perché la sua posizione in classifica era troppo bassa, altrimenti avrebbe scelto un metodo più difficile come l'Arte Senz'ombra.


"Va bene." L'anziano scosse la testa con riluttanza e registrò le tavolette di giada per Wang Yanfeng. Questi giovani geni avevano tutti aspirazioni incredibili.
Spesso avrebbero scelto i metodi di coltivazione e le tecniche marziali più potenti che trovavano.


Tuttavia era difficile impedirglielo. I giovani talenti non consideravano mai le difficoltà che avrebbero incontrato quando le selezionavano, anzi si poteva dire che volevano usare superare quest'ostacolo come prova del proprio talento.


Ma dimenticavano che nel Palazzo delle Sette Arti, tutti erano dei talenti. Nella descrizione c'era scritto che 'estremamente difficile da praticare' naturalmente era diretto a questi ignari talenti! È vero che sei un genio, ma come puoi paragonarti a tutti questi altri talenti?


Dopo che Wang Yanfeng, c'erano i due commilitoni Wang Mang e Li Tie. Anche loro avevano ottenuto una posizione sbalorditiva sulla Pietra di Valutazione e quindi anche le tecniche che avevano scelto non erano facili.


"Avete deciso di utilizzare queste tre?"


"Abbiamo deciso."


"Va bene, il prossimo... mmh? Lin Ming?"


"Sì." Lin Ming pose le tre tavolette di giada sul bancone. Wang Yangfeng, Wang Mang, e Li Tie naturalmente non poterono evitare di dare un'occhiata e questo includeva il curioso Hong Xi. Sapevano della forza di Lin Ming e volevano sapere quale antica e suprema tecnica marziale avesse scelto.


Wang Yanfeng fissò le tre tavolette sul bancone. <em>'Questo Lin Ming è finito nella 126esima posizione. Potrebbe aver scelto 'Arte Senz'Ombra' o anche 'Nove Assoluti Yang' o qualche altro metodo di coltivazione di massimo livello. Sono già indietro rispetto a lui; se ci rimettessi anche qui sarebbe ancora più difficile raggiungerlo. Mi limiterei solo a inseguire la sua ombra per tutta la vita.'</em>


Visto che aveva incontrato un ostacolo dopo l'altro, Wang Yanfeng non pensava più al talento di Lin Ming per valutare la sua forza. Secondo lui Lin Ming era un'esistenza mostruosa che ignorava la barriera del talento ed era il coetaneo più forte che avesse incontrato finora.


Anche se Wang Yanfeng era un po' agitato, le parole dell'anziano lo lasciarono stupefatto.


"Umh, 'T...tecniche elementari per la lancia', 'Tecniche di Movimento - Fondamentali' e un incompleto 'Pugno Spacca Ossa'... sono... sono questi i tre manuali che hai scelto?"


<em>Erano tre set di metodi di coltivazione e tecniche marziali? Cos'era 'sto "Pugno Spacca Ossa"?</em> Wang Yanfeng non ne aveva mai sentito parlare, ma conosceva gli altri due, prima li aveva visti di sfuggita.
Erano i manuali più comuni di grado Human. Perché li aveva scelti?


<em>Non ha alcuna fiducia in sé stesso? Non può essere. Il cuore delle sue arti marziali era così fermo, come poteva non essere sicuro delle sue capacità?</em>


L'anziano non riuscì a capire questa scelta.
Questi manuali venivano scelti solo dai discepoli della Sala Human. In tutti questi anni il guardiano aveva visto allievi che puntavano troppo in alto e che inevitabilmente non riuscivano a padroneggiare le tecniche e finivano per sprecare il loro tempo. Non era insolito tra talenti e geni.
Tuttavia questa era la prima volta che un discepolo della Sala Earth aveva scelto delle tecniche così semplici, come se temesse di coltivare.


E quella tecnica marziale incompleta, messa lì solo come manuale di riferimento, era praticamente impossibile da praticare. Questo Lin Ming lo sapeva? Cosa stava pensando?


L'Istruttore Hong Xi era lì accanto e nemmeno lui riusciva a capire. Voleva guidare i nuovi arrivati e non pensava che il primo a smarrirsi sarebbe stato Lin Ming. Avvertì: "Lin Ming, ci hai pensato bene?"


Lin Ming annuì e disse: "Ci ho pensato. Voglio costruire una solida fondazione, quindi ho scelto un metodo di coltivazione elementare e le basi delle tecniche di movimento."


Hong Xi disse: "Bene. Non è sbagliato cercare di formare delle basi solide. Ma manca più del 70% di questo manuale 'Pugno Spacca Ossa'. Anche se fosse una tecnica marziale completa di grado Earth, di bassa qualità, avrebbe comunque bisogno di grandissima percezione e talento; figuriamoci quando ne manca il 70%! Figuriamoci tu, perfino gli Anziani del Palazzo delle Sette Arti troverebbero impossibile comprenderlo, altrimenti come potresti trovare un manuale di grado Earth nel padiglione esterno? Non vorresti cambiare la tua selezione?"


Lin Ming rispose: "Volevo solo meditarci sopra; non coltivarlo non è un problema. In più volevo vedere se potevo ottenere qualche ispirazione."


<em>Ottenere qualche ispirazione?</em>


Hong Xi si accigliò. Lin Ming aveva quindici anni e una coltivazione al picco del Secondo Stadio della Trasformazione del Corpo. E voleva essere 'ispirato' da una tecnica marziale di grado Earth, di bassa qualità, che aveva solo il 30% del suo contenuto? Non era nient'altro che un idiota impenitente, ma la sua ambizione era senza limiti.


"Lin Ming, non pensare di tentare la fortuna. Anche mostruosi geni non sarebbero in grado di coltivare il 'Pugno Spacca Ossa'. L'opportunità di scegliere una tecnica marziale è molto preziosa; così sprecherai un'opportunità. Nonostante in futuro arriverai tra le prime 100 posizioni e avrai altre possibilità, non sfruttarne una è un gran peccato!"


Lin Ming sorrise e disse: "Vi ringrazio Istruttore Hong. Ci ho già pensato e sono sicuro della mia decisione."


"Bene, allora fai come vuoi." Hong Xi scosse la testa. Questi giovani sono troppo testardi. Non avrebbero cambiato idea finché non ci avessero rimesso
Glielo avrebbe lasciato fare, facendogliene pagare le conseguenze, altrimenti non se lo sarebbe ricordato e avrebbe continuato a fare lo stesso errore.


Così Lin Ming scelse il suo metodo di coltivazione e le sue tecniche marziali. Il suo nome fu scritto su una tavoletta di giada, poi il ragazzo ricevette tre chiavi. Queste tre chiavi in realtà erano tre piccole pietre grigie con un'impronta rossa sulla superficie.


Ogni chiave corrispondeva ad un set di manuali. Una volta che un nuovo discepolo selezionava un metodo di coltivazione, la tavoletta sarebbe stata sigillata in una mensola per conservarla. Senza la chiave per aprire la formazione, anche entrando nel deposito, non si poteva vedere nulla del manuale.
                                


                                



