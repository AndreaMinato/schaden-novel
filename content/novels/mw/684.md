---
weight: 684
title: Capitolo 684 – Cosa c'è da Discutere?
pubDate: 2025-12-15T08:37:10.254Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>11 Capitoli in coda, 0/5</em>
da editare
<em>-Schadenfreude</em>


Xuan Yuqie cambiò immediatamente espressione. Impallidì. "Cos'hai detto?!"


"Ho... ho detto che Lin Ming sta controllando il Leviatano Gigante ed è già volato all'entrata della setta. Ora sta accumulando energia, probabilmente per attaccarci!"


Il praticante di arti marziali vestito di nero ripeté lentamente e con cautela le sue parole.


Xuan Yuqie ne fu stordita, quasi cadde sul posto. La sua anima era già ferita e ora che aveva sentito questa notizia, era quasi al suo ultimo respiro.


Non si sarebbe mai immaginata che Lin Ming avrebbe portato il Leviatano Gigante nella loro Regione Demoniaca del Mare del Sud!


Bisognava sapere che, dopo che Xuan Yuqie e gli altri Anziani erano scappati frettolosamente, nessuno di loro aveva detto pubblicamente che avevano perso il Leviatano Gigante.


Questo perché sarebbe stata una perdita di reputazione troppo grande. Una volta che questa notizia si fosse diffusa, non sarebbe mai riuscita a recuperare la stima che aveva prima. Dopotutto era partita con tre grandi Anziani e nonostante questo le era stato sottratto il Leviatano Gigante. Non era giustificabile.


Inoltre, lo aveva fatto per mantenere la stabilità e il morale delle sue truppe. Ora che Xuan Wuji era ancora in isolamento a porte chiuse, non si sapeva di quanti altri mesi avrebbe avuto bisogno prima di uscire. Nonostante la Regione Demoniaca del Mare del Sud sembrasse molto potente, in realtà c'erano troppi fattori incerti. Se i sottoposti avessero scoperto all'improvviso che il Leviatano Gigante era stato rubato e due grandi Anziani erano morti, ci sarebbero state gravi ripercussioni.


In quel momenti anche i praticanti di arti marziali della Regione Demoniaca del Mare del Sud erano all'oscuro di tutto. Quindi non avevano idea che era stato Lin Ming a portare il Leviatano Gigante alle loro porte!


Poteva esserci una situazione peggiore di questa?


Xuan Yuqie non riusciva a pensare ad una sola persona che potesse fermare il bombardamento del Leviatano Gigante.


Come poteva non farsi prendere dal panico in quel momento?!


Non poteva più preoccuparsi delle sue ferite. Ritirò tutte le bottiglie di pillole nel suo anello spaziale e si precipitò all'esterno.


....


"Ehi... guardate, il Leviatano Gigante è tornato. Sembra che abbia usato troppa energia dato che il capo Xuan l'ha portato fuori troppe volte. Ha bisogno di riposare nel mare per un po' di mesi?"


Iniziò a parlare un protettore negli stadi intermedi del del Nucleo da qualche parte della Regione Demoniaca del Mare del Sud quando vide l'ombra enorme della Bestia Sacra incombere su di lui.


"Non ne ho idea. La situazione potrebbe essere cambiata. Forse il Grande Anziano ha lasciato il suo isolamento in anticipo."


Un altro Protettore pensava che Xuan Wuji avesse lasciato il suo isolamento:"Andiamo a dare un'occhiata."


"Sì, va bene."


I due protettori si sollevarono in volo.


In quel momento un uomo vestito di nero e una donna si sollevarono al cielo ad alta velocità. Erano Xuan Yuqie e un Anziano con una maschera d'argento che gli copriva il volto. Era l'altro maestro al secondo stadio della Distruzione della Regione Demoniaca del Mare del Sud e anche il capo della Fazione Orientale e del clan Zhou.


"Sbrigatevi e scappate tutti!" Gridò Xuan Yuqie. In quel momento era ancora stordita. Con la sua posizione di capo della Fazione Occidentale della Regione Demoniaca, aveva radunato gli altri tre grandi Anziani di diversi clan e aveva inseguito Lin Ming con una formazione formidabile e un Grande Leviatano. Nonostante tutto questo, aveva perso. Non solo, le era stato sottratto il Leviatano Gigante, che ora stava cercando di rompere l'entrata del loro sect. Aveva perso tutta la sua reputazione ormai.


Nessuno sapeva meglio di Xuan Yuqie di quanto fosse terrificante il Leviatano Gigante. Il suo processo di accumulo di energia era molto lento, ma una volta che avesse finito, perfino la grande formazione protettiva della Regione Demoniaca del Mare del Sud non sarebbe riuscita a sopportare un po' di attacchi!


Quello era un mostro nato per la guerra!


"Cosa? Dobbiamo scappare?" La voce di Xuan Yuqie si era diffusa per tutto la setta. I praticanti di arti marziali della via demoniaca non erano idioti, presto si resero conto che c'era qualcosa di strano. Quando guardavano il cielo, potevano vedere l'energia Origin nel raggio di diverse centinaia di chilometri agitata dal Leviatano Gigante, stava formando un vortice distruttivo che divorava ogni cosa!


Che fosse...


I guerrieri della Regione Demoniaca del Mare del Sud impallidirono. In quel momento il grido del capo della Fazione Orientale confermò i loro sospetti...


"Giovane eroe, non farlo! Discutiamone prima!"


Cosa?


Tutti i praticanti di arti marziali della regione demoniaca ne rimasero sbalorditi e poi iniziarono lentamente a reagire. Il Leviatano Gigante era stato portato via e ora il nemico lo stava usando per attaccarli!


Tutti si girarono a guardare Xuan Yuqie. Solo diversi giorni fa, la donna aveva preso il Leviatano Gigante per una spedizione punitiva, portando con sé un potente schieramento di Anziani verso l'Isola della Divina Fenice. Poi, dopo che lei e un altro Anziano erano tornati, Xuan Yuqie aveva dichiarato che il Leviatano Gigante era andato a riposarsi nel mare per recuperare le energie. Gli altri Anziani erano andati ad accompagnarlo e a prendersi cura della Bestia Sacra.


Ora sembrava che ci fosse stato un incidente. Diversi giorni fa, Xuan Yuqie doveva aver subito una sconfitta schiacciante; poteva perfino avere perso controllo del Leviatano Gigante!


Chi era stato capace di fare tutto questo?


I praticanti di arti marziali della Regione Demoniaca del Mare del Sud mostrarono espressioni sempre più confuse. A parte Xuan Wuji, lei era la guerriera più potente. Chi era l'altra parte?


Notando gli sguardi perplessi su di lei, pieni di confusione ed incredulità, Xuan Yuqie strinse i suoi denti bianchi e i pugni. In tutta la sua vita non aveva mai ricevuto un'umiliazione del genere!


Questo dannato Lin Ming!


L'odio di Xuan Yuqie le faceva desiderare di fare a pezzi Lin Ming. Ma al momento il giovane era nel Leviatano Gigante, con la protezione della Bestia Sacra, non poteva fargli nulla!


A parte Xuan Yuqie, il capo della Fazione Orientale poteva vedere che l'energia immagazzinata nella creatura stava diventando sempre più potente. Aveva il viso pallido come la carta. Non era assolutamente in grado di fermare l'attacco del Leviatano Gigante. Se la grande formazione di protezione della setta fosse stata squarciata, allora le conseguenze sarebbero state inimmaginabili!


"Giovane eroe, non sia imprudente! Ne possiamo discutere..."


Il capo della Fazione Orientale era così pieno d'ansia al punto da sentire la nausea. Sperava di raggiungere un accordo con Lin Ming scambiando delle risorse. Se non altro avrebbe provato a stabilizzare la situazione prima.


Tuttavia, proprio mentre parlava, risuonò un'enorme esplosione!


Sembrava il rimbombo di 10.000 tuoni, che fecero perdere al mondo ogni colore. Tutta l'energia Heaven Earth Origin nel raggio di diverse centinaia di chilometri era stata radunata dal Leviatano Gigante, formando un enorme raggio dorato spesso come un albero gigante. Era come una lama letale che aveva squarciato la grande formazione protettiva della Regione Demoniaca del Mare del Sud!


"Dannazione!"


"Sbrigatevi a schivare!"


"Aiuto!"


Tutti i praticanti di arti marziali della setta sapevano quanto era terrificante la Bestia Sacra. Prima, l'Isola della Divina Fenice, la Coalizione del Mare del Sud e anche la setta del Vuoto e il Misterioso Tempio Supremo non erano riusciti a resistere alla raffica di colpi del Leviatano Gigante!


L'intera Regione Demoniaca del Mare del Sud fu gettata nel caos assoluto!


<em>Bang bang bang!</em>


Riecheggiò un rombo come se la terra stessa fosse stata spaccata. Nel cielo si era formata una densa barriera rossa che stava resistendo al raggio dorato del Leviatano Gigante!


Un'enorme esplosione sollevò grandi tsunami. Nei Tempi Demoniaci, le isole iniziarono a collassare. Grandi tratti di terra sprofondarono nel mare, facendo rimpicciolire le isole!


Ondate di rocce e acqua alte migliaia di piedi si scontrarono con la formazione di protezione, tuonando. Sembrava che ci fosse l'apocalisse!


La barriera rossa si deformò con violenza sotto quel brutale raggio di luce. Con un crepitio assordante, iniziò ad apparire una fessura nella barriera, pareva che lo spazio stesso si stesse squarciando.


La grande barriera stava iniziando a collassare!


"Com'è possibile?!?!"


Xuan Yuqie cambiò espressione. Nonostante sapesse che la grande formazione della Regione Demoniaca del Mare del Sud non potesse fermare la raffica di colpi del Leviatano gigante, avrebbe dovuto resistere ad almeno due attacchi. Dopotutto la barriera della Regione Demoniaca del Mare del Sud era molto più potente di quella dell'Isola della Divina Fenice!


Ma ora con un solo attacco aveva già iniziato a crollare!


Questa grande formazione non si era indebolita. Allora la sola altra possibilità doveva essere... che sotto il controllo di Lin Ming, il Leviatano Gigante era diventato molto più potente!


Quando se ne rese conto, le labbra di Xuan Yuqie iniziarono a fremere. Come? Come poteva essere?!


Anche se Xuan Wuyi avesse controllato personalmente il Leviatano Gigante, non sarebbe comunque riuscito a rivelare un potere così devastante!


Chi era Lin Ming? Era davvero un mero giovane di vent'anni?


Perché era riuscito a cancellare il marchio dell'anima di Xuan Wuji? Perché, in soli due anni e mezzo, era riuscito ad arrivare dallo Xiantian al del Nucleo? Come era riuscito a stimolare il potenziale del Leviatano Gigante fino a questo ptuno?


In quel momento Xuan Yuqie provò un profondo senso di paura e impotenza. Quando aveva ottenuto le notizie di come Lin Ming era tornato, era stata contenta di questa scoperta. Aveva pensato di poterlo catturare e torturare in modo da scoprire tutti i suoi segreti. Tuttavia ora che ci ripensava, si rendeva conto di quanto era stata ridicola questa idea.


Lin Ming era praticamente un demone feroce dell'inferno. Non aveva nemmeno provato ad evitarlo e aveva perfino preso l'iniziativa di andare dritta verso la sua porta.


"Capo Xuan, cosa sta succedendo qui? Deve darmi una spiegazione di come ha perso il Leviatano Gigante!" Il capo della Fazione Orientale gridò senza fiato. Il Leviatano Gigante in origine era una bestia che apparteneva al clan Xuan, quindi se lo avessero perso, non avrebbero potuto dire niente. Tuttavia ora la Bestia Sacra era finita nelle mani di Lin Ming e stava tornando nella Regione Demoniaca del Mare del Sud portando una catastrofe. Naturalmente la donna avrebbe dovuto pagarne il prezzo.


Xuan Yuqie strinse e disse freddamente:"Naturalmente sarò responsabile di tutte le conseguenze!"


"Responsabile? Umpf, come potrà prendersi questa responsabilità?" La voce del capo della Fazione Orientale era fredda. Visto che stava indossando una maschera d'argento, era impossibile vedere la sua espressione.


"Allora cosa vuoi? Desideri lottare contro di me ora?"


Mentre parlava, Xuan Yuqie rilasciò la sua aura. La sua forza era superiore a questo Anziano, quindi non lo temeva affatto.


In quel momento la grande formazione non poté più sopportare questa raffica di attacchi. Dopo un ultimo crepitio, la barriera si disintegrò completamente!


La formazione spaziale si ridusse in frammenti. L'energia rimasta impattò sulla Montagna del Demone Infernale, distruggendo il versante. I palazzi maestosi alti diverse centinaia di piedi crollarono, riducendosi istantaneamente in frammenti!


"Sbrigatevi e scappate!"


Non si sapeva chi aveva gridato, ma tutti i praticanti di arti marziali della Regione Demoniaca del Mare del Sud iniziarono a reagire. Tutti cominciarono a fuggire in ogni direzione!


Che scherzo. Se anche la grande formazione si era rotta, come avrebbero potuto resistere agli attacchi del Leviatano gigante?


"Non andate da soli! Ascoltate tutti il mio ordine!" Gridò Xuan Yuqie a mezz'aria. Tuttavia quei praticanti di arti marziali non si disturbarono ad ascoltarla, anzi corsero più velocemente! I guerrieri della via demoniaca ritenevano della massima importanza la loro sicurezza, in quel momento a chi sarebbe importato degli altri?


"Dannazione!"


Gridò costernata Xuan Yuqie. Se fosse riuscita ad organizzare la fuga, allora anche se fosse stato impossibile sconfiggere il Leviatano Gigante, tutti sarebbero riusciti a ritirarsi in maniera sistematica, preservando quindi la maggior parte delle forze della Regione Demoniaca del Mare del Sud. Ora però, dato che il territorio era tutto nel caos, sarebbe stato facile che fossero inseguiti ed uccisi!


E in effetti, Xuan Yuqie vide il Leviatano Gigante precipitarsi in avanti, aveva quasi raggiunto i praticanti di arti marziali che stavano scappando. Diverse migliaia di tentacoli volarono a mezz'aria come enormi serpenti!


Il massacro era iniziato!
                                


                                



