---
weight: 6860
title: Capitolo 686 – Saccheggio
pubDate: 2025-12-15T08:37:10.255Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>9 Capitoli in coda, 0/5</em>
da editare
<em>-Schadenfreude</em>


I tentacoli giganti della Bestia Sacra sembravano un gruppo di locuste. Ovunque passassero causavano rovina mentre saccheggiavano ogni cosa. Tutti gli oggetti preziosi che potevano essere portati via furono presi e, quelli che non era possibile prendere, venivano distrutti da raggi di energia.


In un solo bastoncino di incenso di tempo, gli edifici dell'intera Regione Demoniaca del Mare del Sud erano stati distrutti, un enorme numero di palazzi e templi era stata rasa al suolo, le fiamme divampavano in ogni direzione.


Accanto a Lin Ming, Lan Xin guardò questo spettacolo un po' esterrefatta. Uccidere, incendiare, derubare, non era diverso da un bandito.


In realtà, a Lin Ming non importava essere un cavaliere o un criminale. Dipendeva tutto dalla sua morale e dal suo cuore delle arti marziali.


I metodi per lui non erano importanti. L'ostilità dovuta alla depredazione dell'Isola della Divina Fenice naturalmente doveva essere sfogata nel modo più devastante possibile.


"Non sembra che ci sia qualcosa di prezioso." Mentre stava usando il Leviatano Gigante per distruggere, Lin Ming stava anche ispezionando rapidamente tutti i tesori che aveva raccolto. Non c'era nulla di troppo prezioso. Questo rientrava nelle sue aspettative. Dopotutto questa sorta di oggetti di solito appartenevano agli Anziani o erano riposti in luoghi segreti difficili da trovare.


Nelle costruzioni della Regione Demoniaca del Mare del Sud, a parte qualche grande formazione di allenamento non c'era altro. Dato che quegli incantesimi non potevano essere portati via, Lin Ming li distrusse tutti. Non aveva intenzione di lasciare alcuna risorsa al nemico, così non si sarebbe potuto riprendere in futuro.


"Lin Ming, andiamo nel giardino delle medicine. Sicuramente ci sarà qualcosa di buono lì." Disse all'improvviso Moguang.


"Va bene!"


Lin Ming si ricordò che le piante non potevano essere riposte nell'anello spaziale; dovevano essere piantate in un giardino medicinale con ricca energia Origin.


Diffondendo la sua percezione con il supporto del Leviatano Gigante, Lin Ming riuscì presto ad sondare ogni angolo della Regione Demoniaca del Mare del Sud. Scoprì velocemente dov'era localizzato il giardino.
C'era una formazione difensiva anche lì, ma per Lin Ming fu facile squarciarla.


Diverse decine di tentacoli sfrecciarono in avanti. In meno di un quarto d'ora, la barriera fu distrutta. Questo perché Lin Ming si era preoccupato di non danneggiare le piante nel giardino, altrimenti l'avrebbe rotta ancora più rapidamente.


Dopo che la formazione era stata rasa al suolo, un'incredibile energia Origin si disperse nell'aria. Quando lo guardò, notò che le piante del giardino erano molto più ricche e preziose di quelle dell'Isola della Divina Fenice!


Inoltre c'erano altre medicine che erano molto più di valore rispetto al Fiore del Cuore Demoniaco.


Visto che aveva ereditato i ricordi dell'alchimista del Regno Divino, Lin Ming conosceva molti tipi di erbe medicinali. Nel Regno Divino si potevano trovare le erbe più ricche e rare. Ogni risorsa nel continente Tianyan poteva essere trovata nel Regno Divino, ma non tutto ciò che era nel Regno Divino poteva essere trovato nel continente Tianyan.


Lin Ming categorizzò tutte queste erbe, dividendole secondo le loro proprietà farmacologiche. Ne estrasse qualcuna per ripiantarla, mentre quelle più difficili da trasportare, le strappò e le sigillò nelle scatole di giada.


Alcune non potevano essere trapiantate. Le raccolse e le trasportò nella dimensione del Leviatano Gigante.


In generale queste erbe erano tutte inferiori all'Erba Cadavere di 10.000 anni che Lin Ming aveva trovato nell'Antico Abisso Demoniaco, ma l'alchimia di alto livello non usava sempre materiali di alto livello per le medicine; a volte erano richiesti dei medicinali di qualità inferiore per fare da catalizzatori o supporto. All'inizio Lin Ming avrebbe dovuto allenarsi e usare questi medicinali sarebbe stato utile.


Se gli Anziani della Regione Demoniaca del Mare del Sud avessero saputo che Lin Ming stava brutalmente saccheggiando ogni erba medicinale che avevano piantato con cura, classificandole come 'erbe medicinali di basso livello per allenarsi', avrebbero vomitato sangue per la furia.


Nella Regione dell'Orizzonte Sud, erano tutti considerati rari materiali celesti, perfino un guerriero della Distruzione li avrebbe desiderati.


Tuttavia Lin Ming, che aveva visto la Radice Draconica del Nirvana e il frutto divino dorato, non badava più ad oggetti di questo livello.


Tutte le erbe medicinali, gli anelli spaziali e le altre risorse furono portati via. Prima di andarsene, Lin Ming non si dimenticò di fare scagliare un enorme raggio dorato al Leviatano verso la miniera di pietra di vera essenza.


Nonostante fosse impossibile distruggere la miniera in questo modo, era comunque sufficiente a disturbare le loro attività. Non sarebbero riusciti ad estrarre nulla per almeno un mese.


Fatto tutto questo, Lin Ming controllò il Leviatano Gigante per farlo volare via lentamente dal Sect.


.....


La Regione Demoniaca del Mare del Sud aveva perso oltre mille praticanti di arti marziali in un solo giorno. Xuan Yuqie e molti altri Anziani erano fuggiti nel Mare del Sud. Le notizie di questo saccheggio si erano diffuse per tutta la Regione dell'Orizzonte Sud.


All'inizio la gente non poteva crederci, ma in seguito arrivarono sempre più dicerie dettagliate. La Regione Demoniaca del Mare del Sud non fece alcun tentativo di chiarificare e, non solo, aveva fatto ritirare le loro truppe esterne, facendo un po' di minacce per poi ritirarsi nel Mare del Sud.


All'improvviso tutte le attività della setta nella Regione dell'Orizzonte Sud si arrestarono completamente.


Era davvero difficile da credere!


Se in passato la Regione Demoniaca del Mare del Sud era stata riconosciuta come un'organizzazione estremamente potente a cui nessuno poteva nemmeno pensare di opporsi, ora era diventata uno scherzo. Qualcuno si era fatto strada nel loro Sect facendo un massacro, rompendo la loro formazione protettiva, radendo al suolo tutti gli edifici,saccheggiando ogni risorsa e bruciando tutto il resto. Ai discepoli della Regione Demoniaca del Mare del Sud non erano rimaste nemmeno dei miseri vasi. Questo era un evento che normalmente avrebbe decretato la fine di un Sect.


Se la Regione Demoniaca del Mare del Sud non avesse avuto Xuan Wuji, allora sarebbe stata davvero annientata completamente!


Era inimmaginabile che tutto questo fosse stato opera di un solo giovane!


Nel Palazzo Xuan Yin Yang. La coppia Xing sentì inevitabilmente questa notizia.


"Marito mio, cosa ne pensi?"
Disse una donna vestita di bianco mentre chiudeva un antico libro e lo posava su un tavolo in un magnifico tempio.


Sembrava avere circa 40 anni, ma non si potevano scorgere i segni del tempo sul suo volto. I suoi lineamenti erano splendidi e il suo corpo era sinuoso e maturo.


Questa donna era una delle Stelle Gemelle del Palazzo Xuan Yin Yang, Xing Can. Era la moglie di Xing Ji. Insieme, i due erano i maestri della setta.


Nel Palazzo Xuan Yin Yang le coppie avevano molte funzioni. Questo era dovuto alla particolarità dei loro metodi di coltivazione. Spesso una coppia si sarebbe allenata e avrebbe combattuto insieme. Solo in questo modo, combinando i loro poteri, sarebbe riuscita a mostrare la sua piena forza combattiva. Quindi, marito e moglie si allenavano, andavano in missione o all'avventura insieme.


Xing Ji disse:"Questo giovane dev'essere un talento al picco del livello Imperatore di uno dei quattro Regni Divini. Forse potrebbe essere perfino un principe ereditario del Reame Divino. Credo che abbia circa trent'anni. Ho sentito che la sua coltivazione sia al del Nucleo, quindi sarà negli stadi intermedi o avanzati del del Nucleo. È davvero terrificante essere al suo livello a questa età! È una coltivazione che solo un talento al picco del livello Imperatore può avere."


"Per quanto riguarda la sua forza, non c'è bisogno di dire altro. Può uccidere un guerriero al primo stadio della Distruzione! Non sconfiggere, uccidere! Per qualcuno al del Nucleo, essere capaci di combattere un maestro della Distruzione è ancora più difficile di un praticante allo Xiantian che affronta un guerriero al del Nucleo. Questa persona proviene senza dubbio da una Terra Sacra e deve avere anche dei tesori preziosissimi e dei maestri a proteggerlo. Il suo talento è sorprendente e potrebbe essere uno di quegli straordinari geni che capitano una volta ogni mille anni."


"Marito mio, perché credi che una persona del genere verrebbe nella nostra Regione dell'Orizzonte Sud?"


Questo era stato il più grande dubbio di Xing Can. Il continente Tianyan aveva la forma di una torta con il centro scavato via; sembrava un anello. Al centro c'era il mare interno circondato dai quattro Regni Divini.


Visto che la maggior parte dei punti di riferimento erano concentrati qui, l'area aveva una concentrazione maggiore di montagne e foreste spirituali.


Più c'erano terre spirituali, più densa e pura sarebbe stata la loro energia Origin Heaven Earth e più materiali e miniere si sarebbero formate. La maggior parte delle Terre Sacre erano localizzate in quest'area.


Logicamente, il discendente di un Reame Divino non sarebbe venuto nella Regione dell'Orizzonte Sud, era un'area troppo remota. La sola eccezione era l'inspiegabile comparsa e ascesa della città dell'Imperatore Infernale di tremila anni fa. Quando aveva fatto la sua comparsa, il Grande Imperatore Infernale aveva una forza equivalente ad un sacro lord di un Reame Divino. Questo era il solo momento in cui la Regione dell'Orizzonte Sud aveva attirato l'attenzione delle terre centrali. Per il resto del tempo non era stata affatto degna di nota; era la stessa differenza che c'era tra una grande città e un piccolo villaggio di montagna.


Questo era anche il motivo per cui la Regione Demoniaca del Mare del Sud voleva farsi strada verso la terra centrale, le risorse vicino al mare erano sempre un po' desolate.


"È qui per andare all'avventura e fare esperienza? O qualcosa ha attirato la sua attenzione e vuole rubarla?" Disse dopo aver riflettuto.
"Come potrebbe voler rubare qualcosa? Dubito che esista qualcosa nell'intera Regione dell'Orizzonte Sud che attirerebbe l'attenzione di un discendente così importante. Immagino che ci sia una vecchia ostilità o una vendetta in sospeso. 3000 anni fa, il Grande Imperatore Infernale aveva cercato giovani ragazze dal fisico speciale per coltivare le sue arti diaboliche e alla fine aveva preso di mira la figlia più giovane di uno dei Sacri Lord di uno dei quattro Regni Divini. Ha cercato di rapirla in segreto; che idea folle. Alla fine questo piano è stato rivelato e il Grande Imperatore Infernale è stato ucciso dalla forza combinata di diversi Sacri Lord.


"Dopodiché la Regione Demoniaca del Mare del Sud non è rimasta in buoni rapporti con i Regni Divini, però si è ritirata nel Mare del Sud e ha mantenuto un basso profilo, il livello del loro Sect non era alto, così i Regni Divini non si sono disturbati a distruggerlo. Ora che desiderano rientrare nel continente Tianyan e invadere la Regione dell'Orizzonte Sud, deve aver causatolo scontento di qualche individuo nei Regni Divini. Forse un principe ereditario ha scelto questo periodo per andare a fare un po' di esperienza. Può annientare la Regione Demoniaca del Mare del Sud mentre sta viaggiando. Sembra che questo giovane misterioso sia un drago! È davvero troppo terrificante!"


"Sì, ciò che dici è ragionevole. Cosa dovremmo fare ora?"


"Non faremo nulla. Non possiamo intrometterci negli affari dei Regni Divini. È meglio cogliere questa opportunità per contattare questo principe ereditario del Reame Divino. Se possiamo intrattenere buoni rapporti con lui, allora otterremmo un profitto incredibile in futuro." Disse Xing Ji.


"Nonostante tu abbia detto questo, è fin troppo difficile entrare in contatto con una persona del genere per un Sect di quinto grado di basso livello come il nostro!" Xing Can scosse la testa. Come poteva non voler intrattenere un buon rapporto con un Reame Divino?"


"Tutto dipende dai nostri sforzi, c'è sempre un'opportunità. Se non ci proveremo, allora non sapremo mai cosa sarebbe potuto accadere. A proposito, l'Isola della Divina Fenice, la setta del Vuoto, il Misterioso Tempio Supremo e i sette Sect della Regione dei Cinque Elementi hanno avuto proprio un bel colpo di fortuna. Con un Reame Divino ad aiutarli, potrebbero non doversi preoccupare più della guerra del Mare del Sud."


Quando menzionò l'Isola della Divina Fenice, gli occhi di Xing Can brillarono:"Marito mio, giusto, come sta andando la ricerca di estrazione dell'Essenza di Sangue degli Uccelli Vermigli per integrarla nei nostri corpi?"


Il motivo per cui il Palazzo Xuan Yin Yang era disposto ad accettare l'Isola della Divina Fenice era dovuto in gran parte ai due Uccelli Vermigli. Volevano usare la loro essenza di sangue per potenziare i loro metodi di coltivazione. Se avesse funzionato, avrebbero continuato le loro prove con il Luan Blu.


Xing Ji si incupì:"Quella vecchia megera Mu Fengxian, preferirebbe morire piuttosto che rivelare la tecnica segreta di trapianto dell'Essenza di Sangue dell'Uccello Vermiglio."
                                


                                



