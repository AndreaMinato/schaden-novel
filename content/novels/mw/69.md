---
weight: 69
title: Capitolo 69 - 'Forza Penetrante' del primo stadio
pubDate: 2025-10-16T07:28:18.419Z
tags:
    - mw
---


In uno spiazzo solitario tra le montagne, Lin Ming era seduto su un tavolo di pietra del suo giardino. Stava meditando in tranquillità mentre le foglie d'autunno cadevano volteggiando. Lin Ming si era alzato prima dell'alba per respirare la fresca aria di montagna e rasserenare la propria mente.


Lin Ming aveva posato sul tavolo la tavoletta di giada 'Pugno Spacca Ossa'. Anche se aveva i 'Meridiani Chaotic Virtues Combat' come punto di riferimento, doveva avere comunque un altissimo livello di percezione per fonderle insieme.


La percezione non aveva nulla a che fare con il talento marziale, ma era condizionata lievemente dal talento dell'anima. In generale i talenti dell'anima dei praticanti di arti marziali erano bassi; il talento di Lin Ming poteva essere considerato di massimo livello nel regno di Fortuna Celeste visto che era di quarto grado.


Lin Ming stava meditando e cercando di svuotare la mente. Aveva intenzione di trascorrere un'intera giornata a percepire e a comprendere il 'Pugno Spacca Ossa'.


Immerse la sua forza dell'anima nella tavoletta di giada e nella sua mente apparvero le parole del manuale.
<em>
'L'inizio è incompleto...'</em>


Mancava il 70% del "Pugno Spacca Ossa", se questo difetto fosse stato solo nella seconda metà del manuale, allora un talento impareggiabile avrebbe potuto comprenderne una parte. Ma le sezioni mancanti erano proprio quelle iniziali, compreso anche l'intero mantra, rendendolo impossibile da comprendere.


<em>'Non c'è da meravigliarsi che stava in un angolo e lo ignorassero tutti. Anche se il concetto di far vibrare la propria essenza è semplice, non c'è nemmeno una spiegazione su come iniziare il movimento. Manca il passaggio che lo descrive!'</em>


Tuttavia tra i ricordi del frammento dell'anima c'era una spiegazione elementare di come fosse il concetto di 'Forza Penetrante' dello stadio della Forza.


Lin Ming li richiamò alla mente e iniziò a rifletterci su allo stesso tempo. Aveva la sensazione di averne individuato i fondamentali.


"Il respiro..." Lin Ming mormorò mentre ponderava: "La vibrazione della vera essenza... parte dal respiro!"


Grazie ai ricordi del frammento dell'anima sapeva che il corpo umano era composto da milioni e milioni di piccole cellule. Che fosse lo scheletro, i muscoli, il sangue o altro ancora, erano formati da queste piccole unità che erano più piccole di un granello di polvere.
Tuttavia avevano una struttura molto complessa e rivestivano ruoli differenti nel corpo. Quando una coltivazione raggiungeva un realm abbastanza alto, la vera essenza si poteva condensare nell'occhio e migliorare la propria vista, permettendo così di scoprire queste cellule.


Ogni piccola unità era viva. Poteva respirare!


Le cellule di una persona normale avrebbero avuto ognuna un suo respiro, il ritmo non era uniforme, ma raggiungendo il Gran Successo della 'Forza Penetrante' dello stadio della Forza si poteva controllare il respiro di queste piccole unità, così da creare una risonanza...


Questo era la base della 'Forza Penetrante' dello stadio della Forza ed era anche il requisito fondamentale per far vibrare la vera essenza!


Secondo i frammenti dei ricordi dell'esperto, quando un essere umano veniva concepito, nel ventre materno ci sarebbe stata solo una piccola cellula. In quel momento, visto che era solo una, il respiro sarebbe stato uniforme e quindi più puro.


Lin Ming rimase illuminato da queste idee.


Era possibile che l'esperto che aveva creato il 'Pugno Spacca Ossa' avesse anche scoperto i segreti dietro le cellule del corpo umano?
Questo manuale era incompleto e il grado, Earth di bassa qualità, era stato stabilito da un anziano della Valle dei Sette Misteri, ma sembrava che avesse sbagliato in pieno.


Probabilmente era un metodo di coltivazione di un grado ancora superiore.


Ma coordinare il respiro di tutte queste parti non era semplice. Lin Ming poteva solo provare a richiamare alla memoria i frammenti di ricordi confusi che aveva.


"Per controllare il respiro delle cellule coordina il corpo attraverso la vera essenza, alla fine potrai cambiarne il ritmo facendolo diventare uniforme."


Lin Ming si sedette a gambe incrociate e iniziò a far circolare la vera essenza nel suo corpo. Provò a coordinare il suo respiro con le piccole unità nel suo corpo.


Una volta. Due volte. Lin Ming sentì che il suo respiro diventava sempre più profondo. Gradualmente gli sembrò di essere entrato in uno stato particolare.
Ebbe la sensazione che la sua coscienza si stesse annullando e il suo corpo si svuotasse.
Le innumerevoli cellule del suo corpo iniziarono a muoversi insieme al respiro di Lin Ming come se stessero vibrando.
Il ragazzo percepì una sensazione bruciante, bollente, come se fosse stato trascinato da una marea.


Lin Ming continuò a meditare senza sosta; così rimase seduto nel cortile per un giorno intero.


Era come un laghetto tranquillo.
Le foglie cadevano sulle sue spalle, sulla sua testa e sulle braccia, ma Lin Ming rimaneva immobile.
Solo quando il sole tramontò, il ragazzo si svegliò dal suo lungo periodo di contemplazione e aprì lentamente gli occhi.


<em>'Sono concetti davvero misteriosi. Ho passato un intero giorno a ponderarli, ma sono riuscito solo a toccarne la superficie. Trattano dei segreti nascosti del corpo; una persona normale non penserebbe a cose del genere. È davvero stupefacente!"</em>


Nonostante non fosse progredito di molto, Lin Ming sapeva in che direzione andare. Se avesse meditato lentamente, prima o poi avrebbe scoperto la soluzione di questo mistero!


Lin Ming mise via la tavoletta di giada. Stranamente anche se non aveva mangiato per un giorno intero, non sentiva alcuna fame.


I praticanti di arti marziali prima del Quinto Stadio dovevano mangiare e bere come un essere umano normale. Anche se un praticante di arti marziali allo Stadio della Circolazione poteva sopportare la fame più di una persona comune, se non avesse mangiato per molto tempo, poteva patire la fame.


'Non sono per niente affamato. Sembra che le piccole cellule nel mio corpo abbiano già respirato vera essenza e si siano nutrite. 'Forza Penetrante' è un concetto meraviglioso! Solo oggi ho capito che non riguarda la forza fisica, ma la vera essenza. Se riuscissi ad utilizzarla come desidero, arriverei allo stadio Gran Successo della 'Forza Penetrante' dello stadio della Forza.'


Lin Ming non poté trattenere un sospiro. I "Meridiani Chaotic Virtues Combat" erano così profondi. In tutti quei lunghissimi anni gli esperti del Regno Divino avevano rivisto e coltivato questo manuale. Ogni metodo al suo interno era la somma di quelle innumerevoli esperienze testate dal tempo.
Ciò che aveva visto finora era solo la punta dell'iceberg.


...


Mentre Lin Ming si allenava, Zhang Cang e Zhu Yan erano arrivati nel deposito del Palazzo delle Sette Arti. "Questo Lin Ming ha scelto un metodo di coltivazione, ma in un mese non riuscirà a recuperare."
Disse Zhu Yan, mentre teneva una tavoletta di giada viola in mano. Questo colore indicava un metodo di coltivazione di grado Human di media qualità.


Zhang Cang disse: "Mi chiedo che genere di coltivazione sceglierà."


Zhu Yan sogghignò: "Questo Lin Ming è troppo sicuro di sé. Quando era al Primo Stadio della Trasformazione del Corpo, aveva detto che mi avrebbe superato. Sicuramente sceglierà un metodo popolare e difficile da coltivare. Anche se ha una buona percezione, non gli lascerò tempo di allenarsi..."


Per ottenere i metodi di coltivazione più famosi bisognava prendere appuntamento. Ma il periodo di prenotazione dipendeva dalla propria posizione in classifica. A volte c'erano sei o sette discepoli ad aspettare in coda per studiarlo.
Se la tua posizione fosse stata bassa, allora saresti finito in fondo alla cosa e con poco tempo a disposizione.


E di solito in coda c'erano molti discepoli più grandi. Avevano già studiato questi metodi per molto tempo, al punto da rendere inutile la consultazione delle tavolette di giada. Ciò di cui avevano più bisogno era pratica e vere esperienze di combattimento.


Comunque non c'era un regolamento che proibisse ai discepoli più grandi di rivedere le tavolette. Finché Zhu Yan si approfittava dei contatti che aveva nel Palazzo delle Sette Arti, Lin Ming avrebbe dovuto condividere i metodi con altre persone e non avrebbe avuto tempo di allenarsi.


Questo non andava contro il regolamento del Palazzo delle Sette Arti. Anche se Zhu Yan non poteva attaccarlo direttamente, poteva ostacolarlo.


Zhang Cang e Zhu Yan cercarono il nome di Lin Ming tra le mensole. Esaminarono le etichette piene di nomi. Naturalmente cercarono subito tra manuali come 'Arte Senz'Ombra', 'Nove Assoluti Yang' e altri mantra del genere.
Tuttavia non riuscirono a trovare il suo nome, ci rifletterono su per un po' e poi cercarono tra i metodi di coltivazione di livello più basso, ma non riuscirono a trovare nemmeno l'ombra di Lin Ming.


"Mmh? Che sta succedendo?" Zhu Yan si accigliò leggermente.


Zhang Cang disse all'improvviso: "Zhu Yan, qui, l'ho trovato."


Zhu Yan si avvicinò e vide il nome di Lin Ming. <em>Mmmh? La nota ha solo un nome?</em>


Zhu Yan ne rimase sorpreso. Questo metodo di coltivazione dev'essere davvero poco popolare.


"Tecniche elementari per la lancia?"


Ha scelto davvero questo metodo di coltivazione? Che diavolo sta pensando di fare?


"Ho anche trovato il secondo."


Sentendo Zhang Cang, Zhu Yan andò a controllare. Questa volta rimase ancora più scioccato. "Tecniche di Movimento - Fondamentali?!?!"


Zhu Yan era esterrefatto, lo riteneva inconcepibile.


Vedendo le scelte di Lin Ming, Zhang Cang disse: "Zhu Yan, hai davvero sopravvalutato questo Lin Ming. Dopo che ha raggiunto la 126esima posizione pensavo che fosse degno di nota, ma sembra che sia solo stato fortunato. Ha incontrato qualche circostanza e quindi la sua forza è aumentata rapidamente. Ma prima o poi la sua fortuna finirà.
Guarda questi due manuali, come potrebbe sperare di affrontare altri esperti con questa roba?"
                                


                                



