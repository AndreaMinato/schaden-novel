---
weight: 690
title: Capitolo 690 – []
pubDate: 2025-12-15T08:37:10.255Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>5 Capitoli in coda, 0/5</em>
da editare
<em>-Schadenfreude</em>


Da quando Lin Ming se n'era andato, l'Isola della Divina Fenice aveva incontrato un disastro dopo l'altro, Mu Qianyu aveva immaginato innumerevoli volte come sarebbe stata la sua riunione con Lin Ming.


Nei suoi sogni più ideali, Lin Ming sarebbe tornato molto più potente e l'avrebbe aiutata e protetta facendo del suo meglio a ribaltare la situazione.


Tuttavia queste erano solo sue fantasie.


Quando Lin Ming se n'era andato, era solo nello stadio Xiantian. Xuan Wuji invece presto sarebbe arrivato al quarto stadio della Distruzione. In dieci brevi anni, anche se il talento di Lin Ming avesse superato quello di chiunque altro nel continente Tianyan, un genio mai visto fin dai tempi antichi, sarebbe stato comunque impossibile diventare così potenti.


Dieci anni era un periodo di tempo troppo breve per la crescita di un grande maestro. Inoltre c'era la possibilità che il potenziale di Lin Ming si esaurisse. Dopotutto c'erano molte variabili in gioco. Solo perché un coltivatore era una stella nascente in gioventù, non significava che sarebbe diventato un potente guerriero in futuro.


Tuttavia ciò che le importava davvero non era la sua forza, ma che riuscisse a tornare sano e salvo. Data la personalità di Lin Ming, sapeva che non era qualcuno che si sarebbe rassegnato alla mediocrità.


Durante questo viaggio, sarebbe entrato in ogni sorta di regno mistico e zona pericolosa. Si poteva immaginare quali rischi avrebbe corso.


Mu Qianyu temeva che non sarebbe più tornato, in quel caso sarebbe davvero morta di crepacuore.


Non vedeva l'ora di riunirsi con lui tra dieci anni, ma allo stesso tempo era anche impaurita. Temeva che tra dieci anni sarebbe andata alla montagna Thundercrash per aspettare una sua mera illusione!


Non si sarebbe mai immaginata che tra due anni e mezzo, Lin Ming sarebbe apparso di fronte a lei, sano e salvo. In confronto a quando era partito, il suo aspetto non era cambiato molto. Il temperamento e la sua aura erano diverse rispetto a prima. Aveva attraversato molti grandi cambiamenti e la sua atmosfera sembrava molto più feroce rispetto a prima.


Nonostante queste differenze, dava ancora un'impressione incredibilmente familiare che  senz'ombra di dubbio dimostrava la sua identità.


Mu Qianyu sussultò.


Non le importava più di ciò che aveva passato o di quanto fosse diventato forte. Un solo pensiero riecheggiava nella sua mente...


Era tornato! Era tornato sano e salvo!


Mu Qianyu si coprì la bocca. Non sapeva perché, ma nel momento in cui vide Lin Ming, tutto il dolore che aveva provato negli ultimi due anni e mezzo, tutta la pressione che aveva dovuto sopportare sembrò sparire.


Quando vide Lin Ming, il suo cuore e la sua mente si riempirono di gioia, un emozione così intensa che non poté trattenersi dallo scoppiare in lacrime.


Era un sogno?


Lin Ming si fermò a poche decine di piedi di fronte a Mu Qianyu, nessuno dei due disse una parola.


Quando il giovane vide Mu Qianyu, si sentì come se le sue anime si fossero connesse, fondendosi insieme e permettendogli di sperimentare come si sentiva.


Poté percepire la sua impotenza e la sua fragilità. Sentiva le mura che aveva costruito per difendersi crollare, riversando tutte le sue emozioni all'esterno.


Lin Ming si sentì fortunato. Era lieto di essere tornato prima, altrimenti se avesse lasciato passare sette anni e mezzo, non osava immaginare cosa sarebbe accaduto.


Aprì istintivamente le braccia con l'intenzione di stringerla a sé, ma si fermò irrigidendosi.


Il suo amore nei confronti di Mu Qianyu era mescolato a rispetto, una sensazione dovuta al temperamento della donna che la faceva sembrare inviolabile e distante.


Questo era il motivo per cui Lin Ming si era riferito a lei come signorina Mu e apprendista Senior.


Tuttavia il giovane non avrebbe pensato che non appena avesse aperto le braccia, avrebbe visto un bagliore rosso precipitarsi tra le sue braccia, portando con sé un calore e una scia profumata.


Le braccia morbide si avvolsero attorno alla schiena e al collo di Lin Ming come dei serpenti. Mu Qianyu sembrò esaurire tutte le sue forze mentre abbracciava senza riserve il giovane, come se volesse fondersi con il suo corpo.


Lin Ming sentì perfino un lieve dolore alla schiena a causa della stretta.


"Tienimi stretta..."


Sussurrò Mu Qianyu nel suo orecchio, come se temesse che scomparisse una volta che avesse lasciato la presa.


Lin Ming la abbracciò. Mentre toccava la sua schiena, poteva sentire la sua pelle morbida e tenera attraverso il tessuto di seta degli abiti. Mentre si tenevano stretti, poteva sentire il contatto con il suo seno sul petto.


La fragranza lieve di una donna riempì i suoi sensi. Poteva sentire il battito cardiaco e il respiro di Mu Qianyu.


Questa sensazione meravigliosa emanava un fascino incredibile e un grande calore. Da quanto avevano passato quei tre giorni nella montagna Thundercrash, Lin Ming non aveva mantenuto un contatto così intimo con lei.


In questo momento sembrava che esistessero solo loro due in quel momento. Nel silenzio delle montagne, mentre le stelle brillavano nel cielo notturno, i due cuori solitari si stavano sostenendo a vicenda.


Mu Qianyu cadde in silenzio tra le braccia di Lin Ming. Da quando era nata non si era mai sentita così fragile o contenta come in quel momento. Voleva abbracciare Lin Ming e rimanere sempre con lui.


In questo breve istante sentì solo la sua presenza. Non importava nient'altro, che fosse pioggia, vento o un disastro.


I due rimasero abbracciati per un intero quarto d'ora. Quando le lacrime di Mu Qianyu smisero di scorrere, disse a voce bassa:"Mi sei mancato..."


Queste semplici parole, senza infiorettature, contenevano tutti i sentimenti che aveva provato durante questi due anni e mezzo.


"Lo so." Disse gentilmente Lin Ming. Mentre guardava verso il basso, vedeva lo sguardo di Mu Qianyu. Agli angoli dei suoi occhi brillavano ancora lacrime cristalline, brillavano come argento radioso sotto la luce lunare, sembravano perle luminose nelle profondità del mare.


Sotto il freddo bagliore della luna, di fronte allo sguardo di questa splendida donna, tutto sembrava confuso come un sogno perfetto.


Lin Ming sentì palpitare il cuore.


Le prese il viso di Mu Qianyu tra le mani, esitò.


Poi la baciò.


Mu Qianyu tremò. Il mondo sparì. Le sue braccia strinsero la presa e il suo corpo sembrò posarsi sul suo. Chiuse gli occhi mentre le sue lunghe ciglia tremavano gentilmente, persa negli abissi di questo bacio.


Questo era il primo bacio di Lin Ming e anche di Mu Qianyu.


Baciò con avidità le sue labbra color ciliegia, succhiando la punta della sua lingua finché la donna non tremò. Solo allora i due si separarono con riluttanza.


"Andrà tutto bene ora." Lin Ming sussurrò nel suo orecchio. Queste parole non erano vuote promesse. Era un giuramento, una promessa dovuta alla fiducia che aveva nella sua forza.


Finché fosse stato qui, sarebbe andato tutto bene!


Tuttavia Mu Qianyu non riusciva più a distinguere queste parole. Emise un lieve gemito di piacere mentre il suo volto arrossiva. Le sue guance sembravano delle pesche mature e lisce.


Si appoggiò al petto di Lin Ming, lasciando che tutto il suo peso si posasse sulla sua spalla. Respirò a fondo. Da quando era piccola, raramente era entrata in contatto con gli uomini nell'Isola della Divina Fenice. Quindi non aveva familiarità con i rapporti tra uomini e donne.
Nella Montagna Thundercrash, nonostante fosse stata una situazione ambigua, era stato solo un incontro occasionale; era impossibile che influenzasse il suo cuore. Quell'esperienza ambigua l'aveva imbarazzata e ne era rimasta un po' incantata da Lin Ming. Non era come adesso, con il cuore palpitante e incapace di trattenersi.


"Apprendista Senior, come stanno Xingxuan e i miei genitori?" Chiese all'improvviso Lin Ming. Oltre a Mu Qianyu, le sue più grandi preoccupazioni erano per Qin Xingxuan e i suoi genitori.


Mu Qianyu rispose:"Quando l'isola della Divina Fenice è stata distrutta, la setta era in una situazione molto precaria. L'onorabile maestra della setta ha chiesto ai discepoli dell'Isola della Divina Fenice se fossero disposti o no ad andare nel Palazzo Xuan Yin Yang.
Molti dei discepoli di basso livello se ne sono andati per questo... e Xingxuan... all'inizio voleva venire con noi, ma temevo che sarebbe stata coinvolta in un incidente se fosse rimasta con noi. Ho disposto che andasse in un paese mortale nella Regione dei Cinque Elementi in cui sarebbero stati anche i tuoi genitori.


Per la coltivazione, un praticante di arti marziali necessitava di terre spirituali, risorse, formazioni e così via. Normalmente non sarebbe andato in un paese mortale, ma Mu Qianyu credeva che ciò di cui avesse bisogno Qin Xingxuan fosse un posto dove vivere in pace.
Se fosse andata in un paese mortale,la sua coltivazione Houtian, sarebbe stata sufficiente a garantire la sua sicurezza e quella dei genitori di Lin Ming. Per quanto riguardava la Regione Demoniaca del Mare del Sud, era impossibile che inseguissero una maestra Houtian sconosciuta ad oltre un milione di chilometri di distanza.


"Capisco..." Sentendo queste parole, Lin Ming tirò un sospiro di sollievo. Finché fossero stati sani e salvi, sarebbe stato ottimo. Per quanto riguarda il resto, poteva sempre recuperarlo.


In quel momento Mu Qianyu scoprì la coltivazione di Lin Ming. Spalancò gli occhi e disse incredula:"Lin Ming... tu.... sei arrivato al del Nucleo?"


"Sì, solo diversi giorni fa sono avanzato di livello per un colpo di fortuna."


"Questo..."


Mu Qianyu si coprì la bocca, era rimasta senza parole. Due anni e mezzo fa Lin Ming era agli inizi dello Xiantian. Dopo essersene andato per così poco tempo, era riuscito ad avanzare al del Nucleo!


E osservando il dantian di Lin Ming, l'energia radunata era densa e si poteva scorgere un leive vortice. Non era un normale nucleo vorticante!


Nonostante anche Mu Qianyu fosse al del Nucleo, era in una situazione fin troppo diversa in confronto a Lin Ming!


"Come... può essere così veloce..."


Con il talento di Mu Qianyu, era arrivata allo Xiantian a 22 anni e poi al del Nucleo a 30. Ci aveva messo otto interi anni, mentre Lin Ming solo due e mezzo e non aveva ancora compiuto 21 anni!


Quando Mu Qianyu aveva la sua età, aveva solo raggiunto il picco dell'Houtian!


Era la differenza che c'era tra il cielo e la terra.


Non era più qualcosa che potesse essere descritto solo come un talento di livello Imperatore.


"Lin Ming... quanto sei forte ora?" Chiese ad occhi spalancati Mu Qianyu. Quando il giovane se n'era andato, era agli inizi dello Xiantian e Mu Qianyu era al picco dello Xiantian. Il divario tra di loro non dovrebbe essere troppo vasto.


Ora Lin Ming era salito di un intero stadio. Logicamente dovrebbe avere la forza di una persona negli stadi avanzati del del Nucleo o forse poteva perfino confrontarsi con il più debole dei maestri della Distruzione.


Lin Ming naturalmente non le doveva nascondere nulla:"Non sono troppo sicuro di quali siano i miei limiti. È solo una stima approssimativa, ma posso uccidere un maestro al primo livello della Distruzione. Per quanto riguarda Xuan Yuqie e gli altri praticante di arti marziali al secondo stadio della Distruzione, probabilmente non posso ancora rivaleggiare con loro."


"Puoi uccidere un guerriero al primo stadio della Distruzione?" Mu Qianyu sussultò. La forza di Lin Ming era molto più terrificante di quanto si immaginasse.


In realtà la Distruzione equivaleva al picco del del Nucleo. era uno stadio molto speciale. Anche per i guerrieri della Distruzione, la vera essenza era localizzata nel nucleo vorticante del dantian. Solo a causa della trasformazione che sperimentavano iniziavano a superare di molto la potenza di un praticante di arti marziali al del Nucleo.


Se Lin Ming poteva uccidere un guerriero al primo stadio della Distruzione, allora cosa sarebbe accaduto una volta che avesse raggiunto il loro livello?


Mentre ci pensava, Mu Qianyu sussultò. Sembrò che le venisse in mente una cosa. Se il giovane poteva uccidere un praticante di arti marziali al primo stadio della Distruzione...


Guardò Lin Ming con un'espressione incredula mentre chiedeva:"Lin Ming... dieci giorni fa, la persona che ha saccheggiato e raso al suolo la Regione Demoniaca del Mare del Sud... non sarai stato tu vero...?"



