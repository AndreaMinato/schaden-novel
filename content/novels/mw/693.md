---
weight: 693
title: Capitolo 693 – Conflitto
pubDate: 2025-12-15T08:37:10.256Z
tags:
    - mw
---


<strong><em>CAPITOLO SPONSORIZZATO, ringraziamo Weed!</em></strong>
<em>2 Capitoli in coda, 0/5</em>
da editare
<em>-Schadenfreude</em>


Agli occhi di Mu Yuhuang e Mu Fengxian, Lin Ming era l'arma segreta finale dell'Isola della Divina Fenice. Ieri il giovane era di fretta, quindi non si erano parlati molto, figuriamoci avere una conversazione approfondita. Quindi credevano che la Regione Demoniaca del Mare del Sud non avesse saputo del ritorno di Lin Ming.


Bisognava sapere che il giovane aveva rovinato i piani di Xuan Wuji nel Palazzo Imperiale del Dio Demone, rubando perfino la Radice Draconica del Nirvana. Se Xuan Wuji l'avesse saputo, si poteva immaginare quali sarebbero state le conseguenze.


Era imperativo che allenassero Lin Ming al punto da renderlo abbastanza forte. Fino ad allora sarebbe stato impossibile rivelarlo.


Lin Ming non rispose. La barca spirituale era atterrata nel cortile.


"Lin Ming, torna dentro!" Disse Mu Fengxian con una trasmissione di vera essenza. Temeva che i praticanti di arti marziali del Palazzo Xuan Yin Yang avrebbero riconosciuto Lin Ming. Nonostante fosse improbabile, doveva prepararsi per ogni evenienza.


Non appena finì di parlare, si mosse verso il cortile insieme a Mu Yuhuang. Mu Bingyun diede un'occhiata a Lin Ming per poi seguirlo.


Per un po' rimasero solo Lin Ming, Mu Qianyu, Duanmu Qun, Feng Shen e Lan Xin.


Lin Ming strinse gli occhi mentre guardava con ferocia la barca spirituale del Palazzo Xuan Yin Yang. Quando vide i simboli dell'acqua e del fuoco, rifletté per un momento e poi disse:"Yu'er, quella barca porta i negoziatori del Palazzo Xuan Yin Yang?"


"Sì." Mu Qianyu annuì. "Lin Ming, mi sono ricordata di una cosa. Quando siamo andati nel Palazzo Imperiale del Dio Demone, non c'era solo Xuan Wuji, ma anche Nanyun Wang e l'Abate Baimei del Grande Tempio Zen. Erano tutti al terzo stadio della Distruzione. A causa tua hanno perso una Radice Draconica del Nirvana. Se le notizie del tuo ritorno si diffondessero, allora sarebbe uno svantaggio se attirassi la loro attenzione. Forse sarebbe saggio seguire il consiglio dell'onorabile maestra della setta e conservassi le forze per il momento. Non sarebbe troppo tardi per te diventare più potente per poi riscuotere tutti questi vecchi debiti."


"Non importa." Lin Ming scosse la testa:"Dopo così tanto tempo, Nanyun Wang e l'Abate Baimesi dovrebbero aver già capito che ormai ho usato tutta la Radice Draconica del Nirvana. Nonostante la mia forza abbia i suoi limiti, con il Leviatano Gigante ho la forza per intimidire un Sect che ha perfino un guerriero al terzo livello della Distruzione. A meno che Nanyun Wang e l'Abate Baimei non siano consumati dall'ossessione, allora sarebbe impossibile che provassero a farmi qualcosa."


Il piano di Lin Ming era molto semplice. Dato che era tornato, non aveva intenzione di mantenere un basso profilo. Altrimenti sarebbe stato come mostrare debolezza. Questo era un mondo di praticanti di arti marziali, solo il forte sarebbe stato temuto dai suoi nemici. Ogni stolto sapeva che i quattro Regni Divini controllavano un'enorme quantità di risorse, ma chi avrebbe osato rubarle? D'altra parte, se una persona debole avesse avuto grandi tesori, allora gli altri li avrebbero desiderati e avrebbero provato a derubarla anche uccidendola.


.....


In quel momento nel cortile della sala degli incontri, tre vecchi e un giovane uscirono dalla barca. Il giovane vestito di giallo aveva circa trent'anni, era alto e aveva una postura retta. Era il successore del Palazzo Xuan Yin Yang, Xing Yang. I tre vecchi dietro di lui, erano Anziani.


"Fata Mu, è passato un po' di tempo. Spero che stia bene."


Xing Yan sorrise lievemente a Mu Fengxian. Visto che qualcuno aveva colto l'opportunità di incontrare il principe ereditario del Reame Divino prima di lui, era di cattivo umore. Quindi aveva deciso di concentrarsi sull'Isola della Divina Fenice. Stava sperando di ottenere l'energia dello Yin primordiale di Mu Bingyun e Mu Qianyu. Nonostante sarebbe stato meno vantaggioso che fare amicizia con il principe ereditario, lo avrebbe aiutato a spianare la strada verso il livello Imperatore. Inoltre se avesse potuto domare queste due donne e sposarle, sarebbe stato grandioso godersele a letto.


Pensando a questo, Xing Yang sorrideva.


"Grazie alle benedizioni del suo Palazzo Xuan Yin Yang, non sono ancora morta." La risposta di Mu Fengxian era un po' cupa. Durante le trattative, uno non avrebbe mai fatto concessioni all'altra parte per qualcosa di così stupido come la cortesia. In effetti, se non fosse in questa situazione, Mu Fengxian non si sarebbe mai disturbata a parlare ad un serpente viscido come Xing Yang.


"Eheh, Fata Mu, allora tagliamo corto e continuiamo con la nostra conversazione precedente, il metodo segreto di trapianto dell'essenza di Uccello Vermiglio!" Mentre parlava, Xing Yang si avvicinò al tavolo degli incontri e fece un gesto:"Sono venuto con abbastanza sincerità stavolta nella speranza che la fata Mu sappia indicarmi un modo per farlo!"


Il tono di Xing Yang era di avvertimento, l'Isola della Divina Fenice si era rifugiata frettolosamente nel Palazzo Xuan Yin Yang senza avere il tempo di discutere tutti i dettagli più importanti. Dato che era interesse di entrambi i Sect, naturalmente le trattative si sarebbero svolte per molto tempo.


Mu Fengxian sbuffò internamente. Sapeva bene quali erano i piani disgustosi di Xing Yang. Sapeva che il motivo per cui aveva creato tutti questi problemi non era solo per le tecniche segrete dell'Isola della Divina Fenice, ma anche perché desiderava i corpi delle sorelle Mu.


Come poteva lasciarlo continuare a farsi illusioni?


Se fossero stati pochi giorni fa, sotto l'assoluta minaccia della Regione Demoniaca del Mare del Sud che l'avrebbe messa in una posizione molto più svantaggiata, Mu Fengxian non avrebbe avuto altra scelta se non sopportare questa oppressione scortese del Palazzo Xuan Yin Yang. Ora invece, grazie al fattore sconosciuto rappresentato dalla sconfitta della Regione Demoniaca del Mare del Sud per mano del principe ereditario, Mu Fengxian non aveva intenzione di cedere così facilmente.


Quando stava per andare al tavolo delle trattative per discutere, si girò all'improvviso verso l'entrata.


Vide cinque persone. Erano Lin Ming, Mu Qianyu, Duanmu Qun, Lan Xin e Feng Shen.


Dannazione! Cosa stavano facendo qui?


Mu Fengxian sussultò. Il ritorno di Lin Ming era il segreto più grande dell'Isola della Divina Fenice! Una volta che questa notizia si fosse diffusa, allora le conseguenze sarebbero state impensabili!


Non solo Mu Fengxian, anche Mu Yuhuang sembrava frastornata.


Mu Yuhuang provò a reprimere il panico. Nonostante Xing Yang potesse non aver visto il ritratto di Lin Ming, la sua età contrastava con la sua coltivazione fin troppo per non essere notato.


Gridò:"Yu'er, perché sei qui?"


Mu Yuhuang stava pensando di parlare a Mu Qianyu per distrarre Xing Yan e dare l'opportunità di andarsene a Lin Ming. Tuttavia al momento anche Mu Qianyu sembrava un po' senza parole.


Xing Yang guardò con ferocia Lin Ming. Disse con freddezza:"Chi è lei?"


Xing Yang non lo conosceva. Era sicuro di non aver visto Lin Ming quando l'Isola della Divina Fenice era venuta per la prima volta nel Palazzo Xuan Yin Yang. Se l'avesse fatto, l'avrebbe sicuramente riconosciuto. Lin Ming sembrava avere circa vent'anni, ma la sua coltivazione era agli inizi del del Nucleo. Non solo, la sua vera essenza era eccezionalmente densa. Ovviamente non era un normale guerriero agli inizi del del Nucleo.


Naturalmente poteva sembrare un ventenne, ma la sua età potrebbe essere più vicina ai trent'anni. Dopotutto un praticante di arti marziali invecchiava molto lentamente. Non c'era una grande differenza tra i 20 e i 30 anni. Visto che non poteva determinare l'età di Lin Ming, non poteva valutare il talento di Lin Ming. Comunque doveva essere almeno al picco di un talento di livello Sacro.


Il motivo per cui Lin Ming aveva attirato l'attenzione di Xing Yang non era per il suo talento, ma per una ragione molto pià importante.


Perché... Mu Qianyu lo stava tenendo per mano!


Xing Yang si incupì mentre mostrava uno sguardo geloso. Conosceva la famiglia di Mu Qianyu. Aveva solo una sorella minore, non un fratello.


Allora significava che Lin Ming era il suo amante.


Le emozioni di Mu Qianyu e Mu Bingyun erano importanti. Questo perché durante la loro prima volta avrebbero trasmesso parte della loro energia Yin primordiale al loro uomo. Questo avrebbe diluito anche il loro sangue di Bestia Sacra fino ad un certo punto.


Ma dall'atteggiamento di Mu Fengxian e Mu Yuhuang, ovviamente non si opponevano all'idea che Mu Qianyu stesse con quest'uomo. Questo significava che avevano accettato la loro unione.


Chi era?!?!


Vedendo quanto Mu Qianyu sembrava legata a quell'uomo, temeva che non avrebbe avuto problemi a dare la sua verginità a quest'uomo! Xing Yan sentì un intenso intento omicida!


Nonostante il talento di Lin Ming fosse buono, Xing Yan non lo temeva. Avva già 35 anni ed era appena arrivato agli stadi avanzati del del Nucleo. Dopo sarebbe arrivato allo stadio della Distruzione. Se fosse riuscito ad arrivare a quel punto prima dei 45 anni, allora le sue possibilità di diventare un Imperatore Impareggiabile sarebbero state superiori.


Nonostante Lin Ming fosse più giovane, la sua coltivazione era di due gradi inferiore.


Una volta raggiunto il del Nucleo, la differenza tra ogni piccolo grado non sarebbe stata minore. Xing Yang non era preoccupato per la sua forza, solo dal suo clan. Questa sorta di genio non avrebbe mai avuto umili origini.


Quando notò i due uomini e la donna di bell'aspetto dietro a Lin Ming, esitò. Ovviamente non erano umani, ma allo stesso tempo non riconobbe a quale razza appartenevano.


Inoltre stranamente Xing Yang non riusciva a capire a quale livello fossero.


Questo perché il sistema di coltivazione elfico era diverso da quello degli umani.


"Osa invadere il mio Palazzo Xuan Yin Yang?! Chi è?" Xing Yang voleva scoprire le origini di Lin Ming. Se fosse provenuto da un Sect di quinto livello, allora non gli avrebbe fatto nulla, altrimenti l'avrebbe ucciso di nascosto.


Lin Ming sogghignò e disse:"Sono un discepolo dell'Isola della Divina Fenice, di cognome Lin. La montagna della Piccola Rondine è stata già designata come residenza della mia Isola della Divina Fenice. Perché sarebbe strano che sia qui?"


Sentendo le parole del giovane, Mu Yuhuang e Mu Fengxian si preoccuparono. Quel cognome famoso insieme al suo talento... Xing Yang prima o poi l'avrebbe scoperto.


Mu Yuhuang inviò ripetutamente trasmissioni di vera essenza, ma non riuscì ad ottenere risposta da lui. Anche Mu Bingyun guardò accigliata Lin Ming, non era sicura di cosa avesse intenzione di fare.


<em>'Uh? Questo ragazzo era un discepolo dell'Isola della Divina Fenice?'</em>


Xing Yang socchiuse gli occhi mentre squadrava Lin Ming. Non conosceva la storia dell'Isola della Divina Fenice, così non associò il suo cognome con "quel" Lin Ming. Trovava solo strano che l'Isola della Divina Fenice avesse ancora questa sorta di talento. Comunque, dato che era un discepolo del loro Sect, non aveva bisogno di preoccuparsi.


Iniziò a pensare a trovare una scusa per punire Lin Ming e poi avvelenarlo con una medicina che l'avrebbe fatto diventare impotente, rimuovendo così le possibilità che prendesse la verginità di Mu Qianyu.


Poi, in quel momento, Lin Ming aprì bocca per dire parole incredibili...


"Tu laggiù, quello che si chiama Xing Yang. Sono venuto qui per dirti... le trattative sono finite. Restituisci immediatamente gli Uccelli Vermigli. Il Palazzo Xuan Yin Yang dividerà anche metà del suo territorio per dare una residenza temporanea all'Isola della Divina Fenice. Questo include le formazioni, i giardini medicinali, le pietre di vera essenza e tutte le altre risorse. Metà della quota giornaliera di tutti sarà data all'Isola della Divina Fenice come offerta."


Quando Lin Ming finì di parlare, Xing Yan rimase a bocca spalancata. Quasi non poteva credere alle sue orecchie. Cosa aveva appena detto questo ragazzo.


Non fu solo lui, anche Mu Yuhuang e Mu Fengxian erano rimaste scioccate. Perfino Mu Bingyun che di solito era indifferente stava fissando Lin Ming con un'espressione perplessa. Sembrava che Lin Ming non scherzasse. Così lei si girò a guardare Mu Qianyu, ma anche lei pareva sorpresa. Non avrebbe mai pensato che Lin Ming avrebbe posto delle condizioni così esagerate. Sarebbe stato come spellare il Palazzo Xuan Yin Yang.


Duanmu Qun, Feng Xhen e Lan Xin invece non sembrarono preoccupati. In quanto discendenti di una Terra Sacra, naturalmente non avevano alcun interesse nelle risorse di un Sect di quinto livello di bassa qualità.


Quanto potevano essere preziose? Una qualsiasi delle Ossa Demoniache di grado Earth che Lin Ming aveva ottenuto nella zona proibita era sufficiente per sostenere le spese esagerate di un Sect di quinto livello.


Dopo diversi respiri di tempo, Xing Yang rise all'improvviso:"Pensavo che fossi qualche sorta di genio, ma non immaginavo che fossi un tale idiota. Devi aver pensato che queste trattative sarebbero state troppo noiose, quindi sei venuto qui a divertirmi! Ahahahah! Non solo ci sei riuscito, hai fatto anche un ottimo lavoro!"


L'espressione di Xing Yan divenne gelida:"Anziano Jiang, Anziano Sun, catturate quel ragazzo per me!"


Dietro Xing Yang c'erano tre Anziani vestiti di nero. Due erano negli stadi avanzati del del Nucleo e l'ultimo era al primo stadio della Distruzione. Erano venuti per intimorire l'altra parte.


Il Palazzo Xuan Yin Yang non poteva essere considerato un Sect di quinto livello troppo prestigioso, i loro Anziani non erano tutti allo stadio della Distruzione. Visto che non avevano molti maestri, la maggior parte dei loro Anziani era negli stadi intermedi o avanzati.


Xing Yang non poteva disturbarsi ad occuparsi di Lin Ming. L'Anziano Jiang e l'Anziano Sun dietro di lui erano negli stadi avanzati del del Nucleo, più che abbastanza per occuparsi di una persona come Lin Ming.


Il giovane scorse con lo sguardo i due Anziani e ridacchiò. Sapeva che parlare con questo Xing Yang sarebbe stato inutile.


Era venuto per rovinarlo.


I due Anziani si avvicinarono da destra e da sinistra. Mu Yuhuang e Mu Fengxian cambiarono espressione. Sapevano bene che Lin Ming non era un idiota, ma cosa poteva fare in questa situazione? Anche se fosse stato straordinariamente forte, cosa sarebbe successo anche se fosse riuscito a batterli? Poteva rendersi nemico l'intero Palazzo Xuan Yin Yang?


In quel momento Lan Xin schioccò la lingua e la sua risata tintinnante risuonò dolcemente. Il suo tono era pieno di sarcasmo mentre diceva:"È davvero un Sect di quinto livello? Gli Anziani di un Sect di quinto livello dovrebbero esseri maestri della Distruzione, eppure siete riconosciuti come Sect di quinto livello? Ridicolo!"


Sentendo queste parole, gli Anziani Sun e Jiang si infuriarono. Questa non era solo una crudele derisione del Palazzo Xuan Yin Yang, ma era anche una beffa nei loro confronti che mostrava i loro limiti che nessuno osava esprimere a voce alta. Le parole di Lan Xin erano state davvero velenose. Nonostante il Palazzo Xuan Yin Yang fosse riconosciuto come un Sect di quinto livello, sotto molti aspetti non incontravano i requisiti di questo grado.


"Ragazzina, dato che vuoi morire così tanto, allora ti mostrerò cosa succede a provocare una persona più potente di te!" L'Anziano Jiang non aveva capito la coltivazione e la razza di Lan Xin. Pensava che fosse il talento di qualche Sect e fosse una persona ingenua che non aveva mai lasciato il suo clan. Il tipo che pensava di poter comportarsi come un idiota solo perché aveva un talento un po' superiore alla norma.


"Ahah, mi farai morire dalle risate! Sono qui. Se puoi avvicinarti a tre piedi da me, allora la considererò una tua vittoria!" Lan Xin fece l'occhiolino a Duanmu Qun. Non era mai stata una brava ragazzina cortese. Dato che aveva l'opportunità di divertirsi, certamente non se la sarebbe persa.


Duanmu Qun rimase senza parole. Pensava che Lan Xin sarebbe intervenuta, ma non si sarebbe mai aspettato che avrebbe addossato su di lui i suoi problemi.


In effetti Lan Xin sarebbe stata abbastanza potente da sconfiggere l'Anziano Jiang, ma non sarebbe stato facile, avrebbe perfino rischiato di rimanere ferita. In tal caso sarebbe stato difficile per lei mantenere un atteggiamento sprezzante.


"Sei fin troppo arrogante! Vecchio Sun, occupati tu di quel ragazzo e io catturerò la ragazzina!" Disse infuriato l'Anziano Jiang.


"Va bene!"


I due Anziani avanzarono.


Di fronte a questa situazione, Lin Ming non estrasse nemmeno la sua lancia. Mosse l'indice e legò il suo spirito da battaglia all'aria, facendolo sfrecciare in avanti.


Un momento dopo, l'Anziano Jiang vide solo una luce azzurra di fronte a sé. Dopo un tonfo, l'Anziano Sun che era di fronte a lui, scomparì all'improvviso!


L'Anziano Jiang si girò e vide che nel muro dietro di lui si era formato un enorme buco dalla forma umana. L'Anziano Sun era stato scaraventato oltre il recinto del cortile, vomitando sangue mentre era afflosciato a terra come un cane morto...
                                


                                



