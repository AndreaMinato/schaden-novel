---
weight: 6980
title: Capitolo 698 – Minaccia
pubDate: 2025-12-15T08:37:10.256Z
tags:
    - mw
---


<em>Capitolo regolare,
0 Capitoli in coda, 0/5</em>
da editare
<em>-Schadenfreude</em>


La lancia bianca di grado Heaven, insieme allo spirito da battaglia, che sorta di forza terrificante possedeva? Il braccio di Xing Yang a partire dal gomito era stato rovinato. Tutte le sue ossa erano state polverizzate e il suo braccio sembrava una pila di poltiglia fangosa; perfino il pavimento sotto era stato distrutto dall'impatto.


Xing Yang si teneva il polso ululando di dolore. Se avesse delle medicine di massima qualità, allora sarebbe stato possibile riparare il suo braccio. Ma sarebbe stato un processo lento farlo ritornare al suo livello originale. Questo avrebbe richiesto una grande quantità di tempo e avrebbe ostacolato di molto i suoi progressi.


"Tu! La pagherai per questo!" Disse Xing Yang mentre stringeva i denti e vedeva Lin Ming avvicinarsi. In realtà però era pieno di terrore. Temeva che il giovane l'avrebbe ucciso o castrato all'improvviso. Non sarebbe stato strano che un potente giovane Lord di una Terra Sacra facesse una cosa del genere.


Vedendo Lin Ming avvicinarsi, Xing Yang sentì un'aura opprimente provenire da lui.


Il giovane provò a mostrare rabbia, ma la sua voce era tremante:"Cos'hai intenzione di fare?! I discepoli dell'Isola della Divina Fenice sono nel Palazzo Xuan Yin Yang! Se mi ucciderai allora nessuno di loro lascerà vivo questo posto!"


Quando Lin Ming sentì questa minaccia, si limitò a sogghignare e ad alzare la lancia. Da quando aveva sperimentato la Steppa del Massacro per oltre due anni, il giovane era stato inevitabilmente influenzato dall'aura assassina del posto anche se la sua mente era ferma. Questo lo aveva reso più assetato di sangue e crudele rispetto a prima.


Xing Yang aveva attaccato Mu Qianyu e gli otto protettori si erano coalizzati per colpire Mu Fengxian. Durante questa situazione critica tutta la rabbia e l'intento omicida di Lin Ming si erano scatenati all'improvviso. Odiava sopratutto le persone che attaccavano i suoi cari.
Per questo era disposto a scatenare completamente la sua potenza e annientare tutti i nemici. Questo era il motivo per cui era diventato ostile all'improvviso al Palazzo Xuan Yin Yang.


"Lin Ming, non essere così imprudente." Mu Qianyu arrivò di fronte a Lin Ming. Disse con una trasmissione di vera essenza:"Anche se hai ucciso un po' di protettori del Palazzo Xuan Yin Yang, la situazione è ancora recuperabile, ma se ucciderai Xing Yang, allora ci sarà un feudo di sangue con il Palazzo Xuan Yin Yang. È comunque un Sect di quinto livello. Non importa quanto sei forte, è impossibile per te proteggere tutti quanti. Una volta che Xuan Wuji lascerà il suo isolamento, sarà pericoloso non avere una base stabile. Non sei ancora al livello di Xuan Wuji!"


"Inoltre, se Nanyun Wang o il Grande Tempio Zen scoprissero del tuo ritorno e causassi una profonda ostilità nel Palazzo Xuan Yin Yang, probabilmente verresti colpito alle spalle dai tuoi nemici..." Disse nervosamente Mu Qianyu.


Nonostante Nanyun Wang non avrebbe attaccato Lin Ming a causa di qualche risentimento del passato, sarebbe stato comunque un po' contrariato. Se il giovane avesse provocato anche il Palazzo Xuan Yin Yang, sarebbe stato come offendere simultaneamente le quattro grandi organizzazioni che dominavano il territorio, la Regione Demoniaca del Mare del Sud, il Grande Tempio Zen, Nanyun Wang e il Palazzo Xuan Yin Yang. Come sarebbe potuto sopravvivere Lin Ming?!


Anche Duanmu Qun consigliò:"Fratello Lin, questo Xuanyuan Yufeng è il figlio dei maestri del Palazzo Xuan Yin Yang? Se lo uccidessi, l'Isola della Divina Fenice e il Palazzo Xuan Yin Yang diventerebbero nemici inconciliabili. Noi e te potremmo rimanere al sicuro, ma ci sono molti discepoli allo stadio Houtian e Xiantian qui. Non saranno al sicuro."


Al giovane sembrò che Duanmu Qun avesse fornito un punto di vista neutrale, così scagliò un pugno al petto di Xing Yang, la vera essenza vibrante si riversò nei suoi meridiani facendolo vomitare sangue e facendogli strabuzzare gli occhi.


"Tu... tu..."


Xing Yang puntò un dito tremante verso il giovane, stava annaspando come un pesce fuori dall'acqua con gli occhi pieni di paura.


Lin Ming toccò il suo anello spaziale e tirò fuori una pillola. Con un cenno, la tirò in bocca a Xing Yang, che non riuscì nemmeno a reagire e la inghiottì.


La sua espressione cambiò, diventò pallido e chiese nel panico:"Cosa mi hai fatto mangiare?!"


Lin Ming non si disturbò a rispondere. Questa medicina che gli aveva dato era una pillola in grado di disperdere l'energia e l'aveva ottenuto dal cadavere di un Grande Lord diavolo. I diavoli erano esperti nelle tecniche dell'anima e in ogni sorta di abilità alchemiche e medicine. Il loro sistema alchemico era incredibilmente diverso da quello degli umani. Trovare o creare una cura per i loro veleni sarebbe stato difficile.


Questa sorta di pillola indeboliva il corpo di chi la assumeva. Il livello non era troppo alto. Se Xing Yang avesse mangiato questa pillola al picco delle sue condizioni, non avrebbe avuto un grande effetto. Tuttavia, se Lin Ming si fosse "occupato" ripetutamente di Xing Yang facendo sì che rimanesse gravemente ferito, gli effetti della pillola si sarebbero intensificati.


"Lin Ming, cos'hai intenzione di fare?!" Mu Yuhuang era preoccupatissima. Non appena Lin Ming aveva incontrato Xing Yang, era scoppiato subito un conflitto di gruppo. Non aveva avuto nemmeno il tempo di pensarci che già era già avvenuto un disastro. Ora sarebbe stato difficile che la situazione si risolvesse.


"Onorabile Maestra della setta, non ho tempo di spiegarmi. Per favore raduni tutti i discepoli per fare i bagagli e rimanere all'erta in attesa di ricevere ulteriori ordini. Gli Anziani della Distruzione del Palazzo Xuan Yin Yang arriveranno presto."


"Fare i bagagli? Vuoi tenere in ostaggio Xing Yang per lasciare il Palazzo Xuan Yin Yang?" Mu Yuhuang alzò le sopracciglia. Era davvero un'idea assurda.


Al momento l'Isola della Divina Fenice non aveva alcun posto dove andare. Quasi tutte le terre spirituali disponibili erano occupate da altri Sect. Più alta era di livello, più sarebbero stati potenti i coltivatori che le occupavano. Senza una terra spirituale l'Isola della Divina Fenice avrebbe perso la fiducia dei suoi discepoli. Allora sarebbe stata solo una questione di tempo prima che la setta crollasse.


In quel momento sentì diverse potenti energie avvicinarsi velocemente. L'espressione di Mu Yuhuang cambiò. Era preoccupata che Lin Ming sarebbe rimasto qui. Comunque accese prima un talismano del suono per riferire a tutti gli ordini del giovane.


Per quanto riguarda Xing Yang che giaceva a terra, una volta sentite le energie dei guerrieri del Palazzo Xuan Yin Yang, si riempì di gioia. Finalmente erano arrivati i rinforzi!


E a giudicare dalle fluttuazioni di queste energie, una di loro era sua madre.


Era salvo. Finalmente era salvo


Xing Yang gridò. Se sua madre fosse arrivata, sarebbe stato salvo. Nonostante il suo braccio fosse stato tagliato, poteva essere riattaccato. Quindi, mentre sopportava il dolore, decise fermamente di vendicarsi contro Lin Ming con una crudeltà dieci volte superiore.


Pensando questo, Xing Yang guardò il giovane con un odio folle:"Ragazzo! Sei finito! Se ti inginocchierai e pregherai pietà per poi tagliarti le mani e i piedi, risparmierò la tua misera vita!"


Xing Yang era da tempo impazzito e si era riempito di furia. Voleva solo distruggere Lin Ming ora. E il motivo per cui aveva detto che lo avrebbe risparmiato era per tenerlo vivo dopo averlo mutilato. Poi avrebbe stuprato Mu Qianyu e Mu Bingyun di fronte a Lin Ming. Esisteva una vendetta più crudele e depravata del devastare un guerriero per poi fare violenza su sua moglie proprio davanti a lui?


<em>'Aspetta e vedrai! Ti farò sperimentare una sofferenza tale che ti strapperai a morsi la lingua per suicidarti!'</em>


La mente di Xing Yang era affollata da ogni sorta di pensiero crudele ed insidioso.


Lin Ming l'aveva percepito. Guardò freddamente il giovane con gli occhi pieni di intento omicida.


In origine non aveva intenzione di ridurlo in queste condizioni. Tuttavia Xing Yang aveva provato a prendere Mu Qianyu come ostaggio. Per questo Lin Ming si era infuriato e gli aveva tagliato il braccio, aumentando l'odio di Xing Yang.


Una volta che questa emozione si era intensificata fino a questo punto, sarebbe stato estremamente difficile da risolvere. Comunque a Lin Ming non interessava rimediare alla situazione. La soluzione più semplice e diretta sarebbe stato eliminarlo non appena ne avesse avuto l'occasione, ma ora non era il momento.


<em>Bang!</em>


L'altra parte del cortile esplose. Arrivò Xing Can, stava conducendo un gruppo di vecchi dietro di lei. La loro velocità di volo aveva sollevato un'enorme nuvola di polvere.


Visto che tutte le strutture erano state quasi distrutte durante il precedente conflitto, Xing Can stava mostrando un'espressione gelida e piena di intento omicida.


Prima che parlasse, Xing Yang stava già provando a strisciare verso di lei, dimenandosi a terra mentre arrancava verso di lei:"Madre! Madre, salvami!"


<em>Swish!</em>


Una lancia fredda toccò all'improvviso il collo di Xing Yang tracciando una linea rossa. Il giovane si irrigidì, non osò più strisciare ulteriormente.


Così Lin Ming tenne in posizione la lancia contro il collo freddo e pallido di Xing Yang.


"Cosa vuoi?" Gli occhi di Xing Can guardarono con ferocia Lin Ming, il gelo del suo sguardo sembrava provenire dal nono livello dell'abisso. Nonostante fosse furiosa, aveva comunque notato molti dettagli. La lancia di Lin Ming era un tesoro di grado Heaven; era migliore perfino della sua arma.


Inoltre Xing Zizan era arrivato al primo stadio della Distruzione da cento anni. Eppure stava giacendo a terra con un buco nel petto, era gravemente ferito. In teoria la persona più potente dell'Isola della Divina Fenice era Mu Yuhuang, che però non aveva assolutamente la forza per battere l'Anziano. A giudicare dal suo aspetto, la ferita di Xing Zizan doveva essere stata causata da una lancia. Era stato quel ragazzo a farlo?


Sembrava avere circa vent'anni e la sua coltivazione era solo agli inizi del del Nucleo. Non sarebbe dovuto essere possibile, tuttavia questo ragazzo doveva essere un genio di massimo livello. Un talento che superava perfino Xing Yang.


Xing Can provava rabbia e intento omicida. Avrebbe già tentato di uccidere Lin Ming se suo figlio non fosse stato tenuto in ostaggio. Se avesse permesso ad un giovane straordinario come Lin Ming di crescere, allora tra poche decine di anni sarebbe diventato un nemico terrificante.


"Non muoverti. Altrimenti potrei tendermi e le mie mani potrebbero tremare." Disse con calma Lin Ming mentre teneva l'arma puntata su Xing Yang. In termini di forza Xing Can era al secondo stadio della Distruzione da oltre cento anni. Probabilmente non poteva rivaleggiare con lei, ma il punto cruciale qui erano Mu Qianyu, Mu Bingyun e gli altri. Non avrebbero potuto nemmeno resistere a Xing Can.


"Odio sopratutto le minacce. Liberalo ora e ti risparmierò!" Xing Can tirò fuori la spada dal suo anello spaziale e la puntò verso Lin Ming. All'improvviso la sua aura si scatenò. Se un normale praticante di arti marziali al del Nucleo si fosse trovato di fronte a quest'aura, avrebbe avuto difficoltà perfino a muoversi, figuriamoci continuare a tenere la lancia contro il collo di una persona.


Tuttavia Lin Ming non sentì nemmeno questa pressione, gli sembrò solo una fredda brezza di primavera che soffiava contro le sue guance. Disse con tono gelido:"Muoviti di nuovo e allora potrai prepararti a raccogliere il cadavere di tuo figlio."


Mentre parlava, Lin Ming rilasciò un intento omicida invisibile; era il campo di forza del Dio Massacro. Nonostante non l'avesse attivato a piena forza, era comunque sufficiente per far sentire Xing Can come se fosse caduta in una pozza di sangue dell'inferno, raggelandola.
Perfino i due Anziani al primo stadio della Distruzione e i due negli stadi avanzati del del Nucleo si spaventarono. Si scambiarono occhiate impaurite tra di loro.


Era davvero l'aura di un praticante di arti marziali agli inizi del del Nucleo? E perché non era stato influenzato minimamente dalla pressione di Xing Can?


"Chi sei? Da dove provieni?" Chiese cupa Xing Can. Sentì che la situazione stava diventando complicata. Questo tipo ovviamente stava temporeggiando e lei non aveva idea di cosa stesse aspettando.


"Sono Lin Ming dell'Isola della Divina Fenice." Rispose con calma il giovane. Non aveva mai avuto intenzione di nascondere la sua posizione, né avrebbe potuto.
                                


                                



