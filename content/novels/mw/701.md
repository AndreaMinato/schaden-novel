---
weight: 7010
title: Capitolo 701 - Avanti, andiamo a prenderli
pubDate: 2025-12-15T08:37:10.257Z
tags:
    - mw
---


<em>0 Capitoli in coda, 0/5</em>
<em>-Schadenfreude</em>


Dopo aver tagliato i ponti con il Palazzo Xuan Yin Yang, Lin Ming non aveva più intenzione di rimanere qui. Stare nel corpo del Leviatano Gigante era la scelta più sicura. Inoltre poteva volare o discendere nel mare, era inattaccabile ovunque andasse.


"Tu..." Xing Can provò amarezza. Aveva capito cosa aveva intenzione di fare il nemico. Una volta che Lin Ming fosse stato libero da costrizioni, cos'altro avrebbe potuto usare per ricattarlo?


Di fronte al Leviatano gigante, il loro Palazzo Xuan Yin Yang non poteva fare nulla.


Brandendo la sua spada, Xing Can fece un passo avanti.


"Ho detto di non muoverti!" Lin Ming alzò le sopracciglia e la sua mano destra affondò un po' di più. La punta della lancia infilzò immediatamente il collo di Xing Can, appoggiandosi sulle sue ossa e schizzando sangue!
"Madre, aiuto!"


In quel momento Xing Yang era in condizioni miserabili e stava soffrendo incredibilmente. La sua sicurezza era stata completamente distrutta da Lin Ming. Fin dall'inizio era stata soppresso da lui. Alla fine aveva perso in quanto a forza, deterrenza e ogni altro aspetto. Ora non era nient'altro che un pollo nelle sue mani. Avrebbe rischiato di essere ucciso da un momento all'altro.


Xing Can spalancò gli occhi e guardò con ferocia e odio Lin Ming. Eppure non poteva fare nulla. Poteva solo rimanere a guardare mentre Lin Ming portava via tutti i discepoli dell'Isola della Divina Fenice, senza lasciare dietro nemmeno i loro averi. Anche la casa di Mu Qianyu fu portata via, circondata da energia prima di essere risucchiata via.


Tutto si stava muovendo uniformemente, incluse le residenze, era una migrazione davvero efficace.


"Yu'er, Maestra della setta, per favore salite anche voi su." Lin Ming teneva la lancia in posizione e parlò senza voltarsi a guardare Mu Yuhuang.


Quando la donna lo osservò, alzò le sopracciglia. Questa situazione che pensava fosse irrimediabile, in realtà era cambiata in modo così bizzarro. Lin Ming ovviamente aveva preparato una via di fuga, altrimenti non avrebbe osato provocare il Palazzo Xuan Yin Yang.


Diversi tentacoli fluttuarono sopra la terra, appiattendosi. Mu Yuhuang, Mu Bingyun, Duanmu Qun e gli altri salirono con tranquillità sui tentacoli che poi si ritirarono.


Dopo che tutti se ne andarono, Lin Ming gli diede un calcio verso l'alto a Xing Yang e lo fece penzolare dalla lancia usando gli abiti. Poi il giovane volò verso il Leviatano Gigante.


Quando Xing Can lo vide, si infuriò. "Lin Ming, cosa stai facendo?! Ti ho lasciato andare, perché non hai ancora liberato mio figlio?!"


"Mi hai lasciato andare? Ridicolo." Il giovane sogghignò. "Ho già detto che ti ho dato una possibilità di scegliere. Ma dato che non hai apprezzato questa possibilità, ora, devo scusarmi, ma ho cambiato idea."


Mentre parlava, Lin Ming colpì la schiena di Xing Yang!


<em>Peng!</em>


La vera essenza vibrante travolse Xing Yang, distruggendolo dall'interno. Il giovane vomitò una boccata di sangue per poi volare all'indietro.


Questo colpo era una versione semplificata del Palmo Pulse Cutting; non era spietato o crudele come la versione originale. Questo avrebbe rovinato al massimo la strada delle arti marziali di Xing Yang. Senza menzionare che il suo cuore delle arti marziali era stato già devastato da Lin Ming. I suoi pensieri non sarebbero più potuti scorrere liberamente e questo avrebbe ostacolato la circolazione di vera essenza nei suoi meridiani e nel suo dantian. Questo nodo sarebbe stato pesante, avrebbe bloccato in continuazione la coltivazione di Xing Yang.


Questo era il cosiddetto cuore delle arti marziali.


Si poteva dire che Xing Yang non sarebbe riuscito più a progredire. In futuro, perfino arrivare al primo stadio della Distruzione sarebbe stato problematico, figuriamoci diventare Imperatore Impareggiabile.


Questo era l'effetto che Lin Ming desiderava.


"Yang'er!"


Xing Can si infuriò. Tuttavia, di fronte al Leviatano Gigante, non ebbe altra scelta che tollerare questo insulto. Balzò per prendere al volo Xing Yang.


Alla fine Lin Ming non l'aveva ucciso, né aveva distrutto le sue arti marziali. La minaccia che aveva usato per mettere alle strette Xing Can e il Palazzo Xuan Yin Yang era il Leviatano Gigante. Finché avesse attaccato, la Bestia Sacra avrebbe raso al suolo l'intero Sect in un solo bastoncino di incenso di tempo.


Lin Ming tuttavia non poteva garantire che Xing Can non sarebbe impazzita dopo la morte di Xing Yang. Se una donna fosse impazzita, allora tutto sarebbe stato possibile. Se avesse davvero deciso di abbandonare il Palazzo Xuan Yin Yang e l'avesse inseguito per ucciderlo, allora la situazione sarebbe diventata piuttosto problematica.


Il Leviatano Gigante era relativamente scarso in un combattimento uno contro uno dopotutto. Nonostante i suoi attacchi fossero potenti, non erano sufficientemente flessibili; non poteva affrontare un guerriero di terzo stadio della Distruzione.


Quindi Lin Ming non aveva usato il Palmo Pulse cutting e aveva risparmiato Xing Yang. Per quanto riguardava la distruzione dei meridiani del giovane, c'era sempre la speranza di potersi curare. Questo sarebbe stato sufficiente a distrarli. Finché non avesse superato il limite, Xing Can non sarebbe impazzita e non si sarebbe unita alla Regione Demoniaca del Mare del Sud per attaccarli.


Lin Ming era già volato verso lo stomaco del Leviatano Gigante. Sotto la sua guida, Mu Qianyu e Mu Yuhuang non erano ancora entrate nella dimensione della Bestia Sacra.


"Yu'er, Maestra della setta, potete sentire l'energia di Piccola Fiamma e Fiamma Brillante?"


Erano i nomi degli Uccelli Vermigli che erano stati portati via.


Dato che erano i loro compagni di una vita, naturalmente Mu Qianyu e Mu Yuhuang avevano una connessione con loro.


"Sì... sì!" Rispose velocemente Mu Qianyu.


"Avanti, andiamo a prenderli."


Disse con calma Lin Ming. Le sue parole contenevano una sicurezza indescrivibile e un'aura tirannica. Non aveva detto rubare, ma prenderli. Questa era la fiducia nel suo potere assoluto.


Sentendo queste parole, Mu Qianyu quasi scoppiò a piangere. Da quando Piccola Fiamma era stata portata via, si era biasimata costantemente, cadendo in un abisso di amarezza. Negli ultimi mesi, si era perfino sognata di poter recuperare il suo Uccello Vermiglio, ma non aveva potuto farlo. Non aveva nemmeno osato pensarci per paura di mettere in difficoltà Mu Fengxian.


Per gli interessi della setta, aveva dovuto sacrificare la sua innocente Piccola Fiamma. Questo era stato come un coltello piantato nel cuore, aveva avuto difficoltà perfino a dormire la notte.


Ma questo dolore, questo senso di colpa, tutte queste emozioni intricate, sparirono alle semplici parole di Lin Ming.
Al pensiero di poter rivedere Piccola Fiamma, le lacrime iniziarono a scorrere per le guance di Mu Qianyu.


"Grazie, grazie davvero, Lin Ming, grazie." Mu Qianyu abbracciò Lin Ming ripetendo i suoi ringraziamenti. Mentre si aggrappava alle sue spalle, sentì un inspiegabile senso di pace.


Anche gli occhi di Mu Yuhuang erano umidi. La sua amata Fiamma Brillante l'aveva accompagnata per secoli. Aveva sentito una grandissima pressione quando aveva perso l'Isola della Divina Fenice. Il suo Sect con i 3000 anni di eredità e storia era stato distrutto all'improvviso. Qualunque fosse il motivo o la potenza dei nemici, questo non cambiava il fatto che era caduto quando lei era al comando. Se fosse morta, non avrebbe avuto la faccia di presentarsi di fronte agli antenati dell'Isola della Divina Fenice. Per tutto questo tempo, Mu Yuhuang aveva sopportato questo peso, ma ora, a causa di Lin Ming, tutta questa pressione si era dissipata come fumo.


Era contenta di aver ricevuto Lin Ming come suo discepolo. Sostenere il giovane era stata la decisione più saggia che avesse mai fatto in tutta la vita.


"Andiamo. Non c'è bisogno di ringraziare tra di noi." Lin Ming si chinò e sussurrò nell'orecchio di Mu Qianyu. Poi la tenne per mano e volò verso le pinne del Leviatano Gigante.


Di fronte ad una delle ampie pinne, Lin Ming brandì con l'altra mano la sua lancia bianca. Ordinò al Leviatano Gigante di volare verso il picco principale del Palazzo Xuan Yin Yang.


Il vento soffiava contro Lin Ming, facendo sbatacchiare i suoi abiti e svolazzare i suoi capelli. Teneva con orgoglio la sua lunga lancia. Sopra l'enorme bestie marina che si estendeva per decine di chilometri, scorse con lo sguardo il mondo sotto di lui. Emanava uno spirito eroico come se stesse dichiarando di essere il re di tutto il mondo!


In quel momento Mu Qianyu era dietro di lui. Quando vide il bel profilo valoroso del suo amato Lin Ming, il suo cuore si riempì di emozioni. Non si era mai sentita così soddisfatta. Ora sapeva cos'era questa sensazione: era pura gioia.


La Montagna della Piccola Rondine era a 100 chilometri di distanza dalla vetta principale del Palazzo Xuan Yin Yang. Il Leviatano Gigante ci mise un breve momento per attraversarla. In quel momento Xing Can era rimasta indietro per aiutare suo figlio a guarire.


Prima il braccio del giovane fosse stato riattaccato, minori sarebbero stati gli effetti collaterali, tuttavia la lancia di Lin Ming conteneva il potere di uno spirito da battaglia. La mano destra di Xing Yang era stata ridotta in poltiglia, le ossa della sua mano era a pezzi.


Quindi, guarirlo sarebbe stato difficile. Inoltre Lin Ming aveva colpito Xing Yang con una versione semplificata del Palmo Pulse Cutting. Questo aveva fatto a pezzi i suoi meridiani, rendendo più difficile farlo riprendere.


Dopo che Xing Can aveva preso al volo Xing Yang, ogni suo pensiero era concentrato su suo figlio, voleva solo aiutarlo a guarire più velocemente. Solo dopo un po' di tempo si rese conto che Lin Ming era volato verso il Palazzo Xuan Yin Yang.


Xing Can si inquietò, poi capì le intenzioni di Lin Ming. Scioccata, accese velocemente un talismano di trasmissione del suono.
In quel momento, di fronte a Lin Ming c'erano sette o otto Anziani vestiti di nero. La loro coltivazione erano tutti negli stadi intermedi o avanzati del del Nucleo. Stavano bloccando la via alla Bestia Sacra. Questo era il loro Sect, come potevano permettere all'enorme mostro di avvicinarsi?


Non riconoscevano il Leviatano Gigante, ma erano sicuri che non c'era nulla che potesse fermare questa bestia terrificante. Anche se erano addolorati e spaventati, dovevano almeno chiedere chi si stesse avvicinando.


Dietro di loro, si sollevò una barriera di luce gigante ampia decine di chilometri. Questa era la grande formazione protettiva del Palazzo Xuan Yin Yang.


"Coltivatori, perché siete venuti nel mio Palazzo Xuan Yin Yang?"


Chiese cortesemente il capo degli Anziani vestiti di nero. Questo solo perché era terrorizzato dal Leviatano Gigante. Se fosse stato un nessuno qualunque, non sarebbe mai stato così educato.


Proprio mentre parlava, una fiamma brillò di fronte all'Anziano. Era un breve messaggio di Xing Can.


"Sbrigatevi e aprite la formazione!"


Doveva lasciare che la sua casa fosse distrutta e saccheggiata, ora doveva perfino aprire le porte al nemico, si poteva immaginare la frustrazione e la mortificazione di Xing Can.


Lin Ming non sentì questa trasmissione del suono, né si disturbò a rispondere al gruppo. Ordinò al Leviatano Gigante.


"Falla esplodere."


<em>Huu!</em>


Dopo l'ordine, tutta l'energia Heaven Earth nel raggio di 100 chilometri fu risucchiata dalla Bestia Sacra, come acqua di mare che si precipitava in un enorme mulinello. A causa della vena spirituale del Palazzo Xuan Yin Yang, l'energia Origin Heaven Earth qui era incredibilmente ricca. Non appena il Leviatano Gigante iniziò a risucchiare, l'energia della terra sembrò ridursi, prosciugandosi.


L'Anziano cambiò espressione. "Aspetta... aspetta un secondo! La Maestra del Palazzo ha già dato l'ordine! Apriremo immediatamente la formazione!"


L'Anziano vestito di nero aveva capito cos'era questa bestia colossale. Se fosse stato vero, avrebbe potuto annientare perfino 100 Palazzi Xuan Yin Yang! Questa sorta di creatura lo faceva rabbrividire di terrore.
                                


                                



