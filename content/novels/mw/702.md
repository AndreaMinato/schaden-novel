---
weight: 702
title: Capitolo 702 – Arriva Xing Ji
pubDate: 2025-12-15T08:37:10.257Z
tags:
    - mw
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito https://novelleleggere.com/news/raccolta-di-fondi-per-novelle-leggere/</a>
0 Capitoli in coda, 0/5</em>
<em>-Schadenfreude</em>


Il giovane sopra il Leviatano Gigante non aveva una coltivazione troppo alta, ma quando l'Anziano vestito di nero vide quel mostro, non poté opporre la minima resistenza.


Inoltre l'Anziano sospettava che questo giovane di fronte a lui fosse il principe ereditario del Reame Divino che aveva causato così tanti scompigli nello scorso mese o se non altro era un suo sottoposto.


"Non sono Mu Qianyu e Mu Yuhuang?"


L'Anziano vide le due donne vestite di rosso accanto a Lin Ming e deglutì. Aveva un cattivo presentimento. Come poteva l'Isola della Divina Fenice essere alleata con il principe ereditario del Reame Divino? E a quanto pareva sembravano avere un rapporto stretto.


Vedendo l'enorme quantità di energia che si condensava nel corpo del Leviatano Gigante, l'Anziano vestito di nero disse velocemente:"Grande esperto, abbia pietà!"


Poi si girò velocemente verso i due Protettori negli stadi intermedi del del Nucleo e ruggì:"Cosa state facendo? Sbrigatevi!"


Per il Leviatano Gigante, la formazione protettiva del Palazzo Xuan Yin Yang non era diversa da carta. Se avessero aperto la barriera troppo tardi, allora sarebbe stata distrutta completamente dalla Bestia Sacra. Per essere riparata, sarebbe stata necessaria un'incredibile quantità di risorse.


I due Protettori negli stadi intermedi del del Nucleo si irrigidirono per un momento per poi volare via velocemente.


In breve tempo, la formazione iniziò a tremare. La barriera che avvolgeva la setta sparì lentamente. Lin Ming entrò con calma, rimanendo sopra il Leviatano Gigante.


L'espressione dell'Anziano vestito di nero sembrava piena di amarezza. Non sapeva cosa avessero fatto o quando il Palazzo Xuan Yin Yang fosse riuscito a provocare una calamità del genere.


"Lin Ming, posso sentire l'energia di Piccola Fiamma dalla sezione a sud-est del Palazzo Xuan Yin Yang." Disse Mu Qianyu da dietro di lui.


"Va bene."


Lin Ming ordinò al Leviatano Gigante di girarsi. La Bestia Sacra lunga diverse decine di chilometri era capace di coprire quasi tutto il Palazzo Xuan Yin Yang.


Vedendo l'enorme mostro che bloccava la luce del sole, tutti i praticanti di arti marziali della setta fermarono le loro attività e guardarono il cielo con espressioni stupefatte. Erano senza parole. Che diavolo era quel coso?


La Regione Demoniaca del Mare del Sud era ad oltre un milione di chilometri di distanza dal Palazzo Xuan Yin Yang. Nonostante la fama del Leviatano Gigante fosse arrivata fino a loro, i praticanti di arti marziali del Palazzo Xuan Yin Yang non lo avevano mai visto, quindi non potevano riconoscerlo.


Uscirono tutti fuori dalle loro residenze e le loro aree di allenamento, esterrefatti mentre fissavano l'enorme titano fluttuante.


L'aspetto terrificante del Leviatano Gigante stava nelle sue grandi dimensioni. La sua pelle oleosa era densa migliaia di piedi. Figuriamoci la sua superficie resistente, perfino le rocce di quelle dimensioni sarebbero state difficili da rompere. Quindi la difesa del Leviatano Gigante era quasi impenetrabile da qualsiasi praticanti di arti marziali al di sotto del Mare Divino realm.


Per quanto riguarda il suo potere combattivo, non c'era bisogno di parlarne. Il suo corpo enorme non doveva nemmeno usare il suo attacco di energia. Finché gli fosse stato permesso di cadere, sarebbe riuscito ad appiattire tutto il Palazzo Xuan Yin Yang.


"È quella costruzione laggiù!"


Disse rapidamente Mu Qianyu mentre puntava il dito verso una torre rossa a 30 chilometri di distanza. Poteva sentire l'energia di Piccola Fiamma provenire da laggiù.


.....


Nella grande sala della torre rossa, Piccola Fiamma e Fiamma Brillante stavano tremando, i loro colli e le loro zampe erano imprigionate da catene scarlatte. Negli ultimi mesi, i due Uccelli Vermigli avevano sofferto costantemente a causa dei prelievi di sangue e ora stavano strisciando a terra debolmente, i loro occhi grandi e rossi erano spenti e pieni di tristezza.


Gli Uccelli Vermigli erano creature intelligenti; sapevano chiaramente quale sarebbe stato il loro destino.


A parte loro, due vecchi alchimisti vestiti di rosso si chinarono vicino agli Uccelli Vermigli. Usarono un piccolo pugnale d'argento per ferire le loro zampe, facendo scorrere del sangue denso in piccole bottiglie di giada. Non stavano prendendo Essenza di Sangue. Un Uccello Vermiglio ne aveva una quantità limitata, naturalmente non potevano prenderla con noncuranza. Tuttavia, anche prelevare ogni giorno sangue avrebbe consumato lentamente la forza vitale degli Uccelli Vermigli.


Tuttavia le due creature sembravano aver capito che resistere era futile. Lasciarono che i due vecchi prendessero il loro sangue, giacevano a terra senza muoversi, come se fossero già morti.


Per le loro ricerche, gli alchimisti avevano bisogno di sangue di Uccello Vermiglio pieno di vitalità, così il Palazzo Xuan Yin Yang aveva costretto le Bestie Sacre a prendere pillole del veleno del sangue per stimolare il potenziale della loro stirpe. Questa droga certamente avrebbe ridotto i fuochi delle vite degli Uccelli Vermigli, accorciando ulteriormente la loro vita.


Naturalmente questi alchimisti non avevano preso in considerazione questi effetti.


Gli alchimisti vestiti di rosso ridacchiarono mentre il sangue fresco colava nelle bottiglie di giada... Proprio quando stavano per mettere da parte i contenitori, la stanca Piccola Fiamma scosse la testa all'improvviso come se fosse stata scossa da qualcosa. I due Uccelli Vermigli alzarono le teste, i loro occhi accesi e innocenti erano pieni di un barlume di speranza esitante ed entusiasmo.


"Cosa stanno facendo?"


L'alchimista vestito di rosso si accigliò, non capiva la situazione. All'improvviso Piccola Fiamma batté le ali mentre cercava di alzarsi. Quando si mosse, fece cadere la bottiglia di giada nelle mani dell'alchimista.


"C***o!"


L'alchimista vestito di rossi si infuriò. Prese una frusta appesa alla sua vita e colpì Piccola Fiamma. Con uno schiocco, Piccola Fiamma tremò. Dopo diversi mesi di tortura, l'Uccello Vermiglio era indebolito al punto da non poter sopportare un colpo così crudele.


Subì una ferita e perse diverse piume rosse, ma Piccola fiamma strinse il becco senza emettere un solo suono. I suoi occhi erano pieni di speranza mentre guardava l'esterno della sala. Poteva sentire l'energia di Mu Qianyu avvicinarsi. Questo fece accelerare il respiro dell'Uccello Vermiglio, i suoi grandi occhi rossi stavano brillando per le lacrime.


In quel momento una voce riecheggiò nella sua mente.


"Non muoverti! Piccola Fiamma, ti salverò!"


<em>Pa!</em>


Un'altra frustata colpì l'Uccello Vermiglio, ferendolo di nuovo:"Rimani a terra! Non mi hai sentito?!"


Disse con rabbia l'alchimista. Per prendere il sangue di Piccola Fiamma, aveva bisogno che l'uccello stesse a terra.


Tuttavia Piccola Fiamma tremò e cercò di alzarsi con tutte le sue forze. Alzò la testa, in attesa di salutare la sua padrona.


Piccola Fiamma non voleva che Mu Qianyu la vedesse in così pessime condizioni.


"Stupido uccello! Sei ottuso o cosa?" L'alchimista lo frustò di nuovo. Gli Uccelli Vermigli potevano capire le sue parole, ma anche sotto questo costante dolore e intimidazione, Piccola Fiamma non lo ascoltò.


"Lin Ming, per favore, fai più veloce, stanno attaccando Piccola Fiamma..." Mu Qianyu si stava coprendo la bocca, le lacrime scorrevano sul suo viso. Lei e Piccola Fiamma erano connesse; poteva sentire tutto ciò che le stava accadendo.


"Capito."


La voce di Lin Ming era gelida e i suoi occhi pieni di rabbia. Trenta chilometri di distanza erano solo un terzo della lunghezza del Leviatano Gigante.


"Solleva quella torre!"


Ordinò spietatamente Lin Ming.


Woosh woosh woosh!


Cinque densi tentacoli scattarono verso la torre rossa. Mentre si avvicinavano, una barriera di luce apparì attorno alla costruzione. Era la formazione difensiva della torre.


Lin Ming non fu sorpreso nel vederla. Ordinò:"Strappala via!"


<em>Bang!</em>


Sotto l'impatto dei cinque tentacoli, la formazione fu squarciata e la torre tremò.


Proprio quando l'alchimista stava per colpire di nuovo, si fermò. <em>Uh? Cos'è successo? Guardò con un'espressione confusa e poi accadde una scena terrificante.</em>


Il soffitto della torre rossa si spaccò all'improvviso. Non fu solo il soffitto, anche le pareti, il pavimento, le travi portanti furono distrutti. Diversi grossi tentacoli neri irruppero mentre la torre veniva spaccata a metà.


"Cos'è quello?!"


Gli alchimisti vestiti di rosso impallidirono. Le loro coltivazioni erano agli inizi del del Nucleo e al picco dello Xiantian. Sotto questi enormi tentacoli, non erano diversi da piccoli ratti di fronte ad un gigantesco serpente. Non potevano resistere in alcun modo.


"Scappiamo!"


I due alchimisti reagirono abbastanza velocemente, ma, non appena si girarono per scappare, i tentacoli avevano già spaccato il pavimento e li avevano raggiunti.


"Ahh!"


"Ahh!"


Dopo due miserabili grida, i petti degli alchimisti furono schiacciati, tutti i loro organi si erano ridotti in poltiglia.


Contro queste due persone, Lin Ming non mostrò la minima pietà. Dato che aveva già ucciso otto persone qui, non gli importava aggiungerne altre due al conto.


"Piccola Fiamma!"


Non appena i tentacoli spaccarono il soffitto, Mu Qianyu vide le ferite dell'Uccello Vermiglio. Piccola Fiamma era ricoperta di ferite e sangue, la sua forza vitale era solo ad un terzo delle sue condizioni normali.
Mu Qianyu si sentì debole, come se qualcuno le avesse piantato un coltello nel cuore.


Senza aspettare che i tentacoli avvolgessero Piccola Fiamma, si precipitò verso di lei. La abbracciò per il collo, le sue lacrime bagnarono le sue piume.


"Squawk squawk..."


Piccola Fiamma emise un piccolo grido. I suoi occhi rossi erano umidi e il suo corpo tremò mentre copriva gentilmente Mu Qianyu con la sua ala. Questo era il suo gesto di affetto e gioia mentre rivedeva Mu Qianyu, ora poteva sfogare tutte le sue emozioni represse.


Lin Ming e Mu Yuhuang atterrarono allo stesso tempo. Quando vide l'aspetto di Fiamma Brillante, gli occhi di Mu Yuhuang si arrossarono. Tuttavia fu molto più composta di Mu Qianyu. Si avvicinò e toccò con gentilezza la testa del suo Uccello Vermiglio.


"Andiamo su. Sistemerò il debito di Piccola Fiamma con il Palazzo Xuan Yin Yang."


Mentre Lin Ming parlava, diversi tentacoli formavano un trono a forma di loto di fronte a loro. Salendoci, potevano accedere velocemente nella dimensione della Bestia Sacra.


"Yu'er, Maestra della setta, per favore entrate nella dimensione del Leviatano Gigante prima. Ho una questione di cui occuparmi prima."


"Uh? Cos'hai intenzione di fare?" Chiese Mu Yuhuang.


"Prendere gli interessi dal Palazzo Xuan Yin Yang." Gli occhi di Lin Ming brillarono di luce fredda mentre parlava. Questo fece alzare le sopracciglia a Mu Yuhuang. Voleva dargli un po' di consigli e dirgli di non esagerare. Ma dopo averci pensato un po', non disse nulla. Negli ultimi anni, Lin Ming aveva gestito la situazione di conseguenze e con assoluta sicurezza. Anche se sembrava impossibile, era comunque riuscito a farcela in qualche modo.


Quindi non c'era bisogno di dire altro. Gli disse solo di stare attento ai Maestri del Palazzo Xuan Yin Yang e poi entrò nella dimensione del Leviatano Gigante con Mu Qianyu e i due Uccelli Vermigli.


Lin Ming rimase sulla pinna della Bestia Sacra e le ordinò di volare verso il giardino medicinale del Palazzo Xuan Yin Yang.


"Eheh, ragazzino, vuoi rubare il giardino medicinale del Palazzo Xuan Yin Yang? Mi piace! Uhuhahahah!"


"Sì..." Annuì Lin Ming. In effetti aveva un'idea. Dato che l'energia Heaven Earth Origin era così ricca nel Leviatano Gigante, allora perché non costruire il suo giardino all'interno della Bestia Sacra? Poteva crescere alcune piante ed erbe spirituali per spianarsi la strada una volta che fosse diventato un alchimista in seguito.


Mentre ci pensava, Lin Ming spalancò gli occhi. Scoprì che a diverse decine di chilometri di distanza, una scia di luce stava sfrecciando all'orizzonte ad altissima velocità. Nonostante questa luce fosse molto lontana, Lin Ming poteva determinare che questo maestro che stava arrivando era un guerriero al secondo stadio della Distruzione.


Il Palazzo Xuan Yin Yang aveva solo due maestri al secondo stadio della Distruzione: Xing Ji e Xing Can.


Xing Can era ancora nella Montagna della Piccola Rondine. Quindi, questa luce che si stava avvicinando dalla direzione opposta poteva essere solo l'altro Maestro del Palazzo Xuan Yin Yang e anche il padre di Xing Yang... Xing Ji.
                                


                                



