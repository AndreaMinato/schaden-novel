---
weight: 706
title: Capitolo 706 – Formare il Buco Nero della Sfera di Energia
pubDate: 2025-12-15T08:37:10.257Z
tags:
    - mw
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito https://novelleleggere.com/news/raccolta-di-fondi-per-novelle-leggere/</a>
0 Capitoli in coda, 0/5</em>


<strong>BUONA PASQUA</strong>


<em>-Schadenfreude</em>


"Xingxuan, cosa c'è?"


"Ah, niente..." Qin Xingxuan scosse velocemente la testa, ma dalle sue azioni sembrava stesse cercando di nascondere qualcosa.


Lin Ming si agitò. Voleva dire qualcosa, ma alla fine non lo fece.


Qin Xingxuan prese con cautela la scatola di giada e la ripose nel suo anello spaziale. Con questi tesori, insieme al suo talento, non sarebbe stato un problema arrivare al primo Stadio della Distruzione in futuro.


Lin Ming disse:"Xingxuan, si sta facendo tardi, tornerò nella mia stanza."


"Sì, va bene." Lei annuì e poi accompagnò Lin Ming fuori.


La notte passò silenziosa. Il mattino dopo Lin Ming portò i suoi genitori, la sua sorellina, insieme a Qin Xingxuan e Mu Qianyu nella dimensione del Leviatano Gigante. La Bestia Sacra lunga 90 chilometri volò alta nel cielo dirigendosi verso la Regione Demoniaca del Mare del Sud.


Il piano di Lin Ming era di andare nella setta a scavare il loro giardino medicinale. L'ultima volta aveva preso tutte le erbe medicinali, ma non aveva portato via la terra spirituale. Aveva intenzione di tornare a finire il lavoro.


Dopo che la Regione Demoniaca del Mare del Sud aveva sofferto una tale catastrofe, avevano già appreso dai loro errori. Avevano creato una formazione di ricognitori attorno e, quando Lin Ming raggiunse il confine entro 5000 chilometri dalla Regione Demoniaca del Mare del Sud, i perlustratori lo scoprirono e riferirono la notizia.


Quando Xuan Yuqie ricevette il loro messaggio, il suo viso diventò verde per l'odio. Non si sarebbe mai immaginata che solo dopo due settimane Lin Ming sarebbe tornato qui per attaccarli di nuovo!


Come potevano tollerarlo?


<em>Bang!</em>


La sedia su cui Xuan Yuqie era seduta fu fatta a pezzi dalla sua rabbia. Era così infuriata che poteva sentire il suo stomaco fremere. Stavolta però, a parte scappare, non poteva fare altro.


Stringendo i suoi denti bianchi, Xuan Yuqie ordinò con calma:"A tutti i praticanti di arti marziali della Regione Demoniaca del Mare del Sud. Interrompete il vostro allenamento e lasciate le tre isole per radunarvi nelle Isola dell'Abisso a 1600 chilometri di distanza!"


"Ah!" L'Anziano che si occupava di riferire gli ordini ne fu sbalordito. Stava per chiedere cos'era accaduto ma Xuan Yuqie gridò con rabbia:"Cosa stai facendo, sbrigati!"


L'Anziano spaventato riferì velocemente gli ordini.


Dopo che rimase solo lei, Xuan Yuqie sentì nausea a causa della sua rabbia:"Lin Ming, hai superato il limite! Siamo nemici inconciliabili!"


.....


Quando Lin Ming arrivò nella Regione Demoniaca del Mare del Sud, tutti i praticanti di arti marziali se n'erano già andati. Questo lo sorprese. Ordinò lentamente al Leviatano Gigante di volare verso il giardino medicinale della Regione Demoniaca del Mare del Sud e scoprì che non erano rimaste molte piante. Sembrava che fosse stato tutto portato via frettolosamente dai praticanti di arti marziali che si erano ritirati.


Lin Ming sorrise lievemente senza preoccuparsi troppo. Non era venuto per quella spazzatura, ma per la terra spirituale.


Il giardino della Regione Demoniaca del Mare del Sud era già più ampio di quello del Palazzo Xuan Yin Yang; era ampio due chilometri quadrate. Lin Ming inviò 400-500 tentacoli per scavare le radici di questo territorio e ne portò via più che poteva.


A 1600 chilometri di distanza in un'isola deserta, Xuan Yuqie stava osservando cosa stava accadendo usando un disco di formazione e quasi le esplosero i polmoni per la rabbia. Prima di andarsene, aveva ordinato che tutti portassero via ogni oggetto prezioso. Non aveva pensato di prendere anche la terra spirituale del giardino visto che era impossibile. Ora anche questo era stato saccheggiato da Lin Ming.


Era una maledetta locusta!


Ovunque andasse, seminava distruzione!


I suoi seni bianchi stavano ondeggiando mentre ansimava. Xuan Yuqie ruggì:"Lin Ming, spero che ti venga un colpo, ca**o!"


.....


Lin Ming ordinò al Leviatano Gigante di dirigersi a decine di migliaia di chilometri di profondità nel Mare del Sud. Lì la grande bestia iniziò lentamente ad immergersi. Il Leviatano Gigante era una Bestia Sacra marina, poteva arrivare a centinaia di migliaia di piedi di profondità.


Ad un livello del genere, la pressione era terrificante. Anche un guerriero al primo stadio della Distruzione si sarebbe indebolito di molto se avesse dovuto combattere in un ambiente del genere.


Tuttavia il Leviatano Gigante era in grado di regolare la pressione all'interno e all'esterno del suo corpo, muovendosi liberamente nel mare.


In quel momento, nella dimensione tra gli occhi della Bestia Sacra, Lin Ming era seduto con gli occhi chiusi. Di fronte a lui c'erano due Divine Ossa Demoniache di grado Earth di alta qualità.


"Ragazzo, hai intenzione di avanzare di grado?" Chiese Moguang.


Lin Ming era arrivato allo stadio della Sfera di Energia nell'Antico Abisso Demoniaco. Ora erano passati oltre sei mesi. Nella tomba della dea nella zona proibita, Lin Ming si era isolato ad allenarsi per un mese. Aveva raggiunto il gran successo degli inizi della Sfera di Energia. Dopodiché aveva formato il suo Tatuaggio Demoniaco a Dodici Ali e la sua coltivazione aveva raggiunto il picco degli inizi della Sfera di Energia. Ora, con il supporto di queste Divine Ossa Demoniache di grado Earth di alta qualità non sarebbe stato un problema arriva negli stadi intermedi della Sfera di Energia, per questo Moguang aveva fatto questa domanda.


Tuttavia Lin Ming scosse la testa e rispose: "No, ho intenzione di formare un Buco Nero della Sfera di Energia prima, poi considererò di avanzare. Ogni giorno che non lo formo sarà un altro giorno in cui la mia coltivazione non progredirà.


Il cosiddetto Buco Nero della Sfera di Energia era la condizione ideale per stabilizzare le proprie fondamenta. Tutte i frammenti di vera essenza e le altre energie nel dantian si sarebbero condensate completamente in un nucleo cristallino senza lasciare sfuggire nulla. Questo avrebbe formato un nucleo perfetto, simile ad un buco nero, la sua forza traente sarebbe stata superiore.
Un praticante di arti marziali che era riuscito a condensarne uno, avrebbe avuto una quantità maggiore di vera essenza e sarebbe stato più veloce nell'assorbire energia Origin. Non c'era paragone rispetto ad uno che non lo possedeva.


"Eheh! Ben detto! Se le tue fondamenta non sono solide, sarà facile incontrare ostacoli nella tua coltivazione in futuro. La cosa più importante non è avanzare, ma costruire le basi della tua coltivazione! Credo che Xuan Wuji non uscirà dal suo isolamento se non dopo diversi mesi. Dovrebbe essere un periodo di tempo sufficiente affinché tu formi un Nucleo Vorticante del Buco Nero."


Disse con apprezzamento Moguang. In questi ultimi anni, nonostante non fosse riuscito ad aiutarlo materialmente, era comunque capace di guidare Lin Ming facendogli prendere un po' di scorciatoie.


Lin Ming si sedette a gambe incrociate e tirò fuori un Divino Osso Demoniaco di grado Earth di alta qualità. Poi iniziò ad assorbire un'energia incredibilmente.


Con il supporto di questa energia, i cristalli dispersi che fluttuavano attorno al suo Nucleo Vorticante iniziarono a condensarsi, ricadendo sulla sua superficie.


Questo era un processo estremamente arduo e lungo. Questo perché i cristalli di vera essenza erano come stelle nel cielo. Non solo, ma una volta che questi cristalli fossero caduti, potevano distanziarsi nuovamente dal nucleo, costringendo Lin Ming a ripetere l'intero processo.


Per superare queste difficoltà, doveva costantemente rinforzare il processo di comprensione.


Per farlo, richiedeva un'enorme quantità di tempo ed energia. Se non avesse avuto queste Divine Ossa Demoniache di grado Earth ad aiutarlo, allora avrebbe avuto bisogno di uno o due anni prima di riuscirci.


Quindi, non importava quanto fosse mostruoso il suo talento, era impossibile continuare senza il sostegno di risorse. Uno avrebbe solo sprecato il suo potenziale.


L'allenamento era un processo noioso e solitario. Passò un giorno dopo l'altro. Visto che Lin Ming aveva usato l'intento marziale etereo, era stato capace di isolarsi dalle distrazioni esterne e concentrarsi completamente nella sua coltivazione. Visto che aveva preso un po' di pillole del digiuno, non aveva nemmeno bisogno di mangiare o di bere, anzi non doveva nemmeno muoversi.


Dieci giorni...


Un mese...


Due mesi...


Lin Ming sembrava essersi trasformato in una statua. Se non fosse stato per il fatto che non c'era polvere nella dimensione del Leviatano Gigante, ne sarebbe stato già ricoperto.


Alla fine, dopo due mesi e mezzo, gli ultimi cristalli di vera essenza, grazie all'energia di comprensione del Divino Osso Demoniaco, si sistemò nel nucleo vorticante.


In quell'istante ci fu un cambiamento improvviso!


Il nucleo sembrò non poter sopportare la sua stessa forza traente ed iniziò ad emettere degli scricchiolii, aveva iniziato a rompersi!


Tuttavia non erano semplici crepe, il suo intero cristallo stava crollando!


In quel momento, Lin Ming tossì e tremò. Si sentiva come se il suo cuore fosse stato afferrato e stretto da delle grinfie demoniache!


Visto che aveva perso il controllo di tutta l'energia nel suo corpo, scorse violentemente nei suoi meridiani come se volesse uscire. Sembrava che tutto il suo corpo stesse per esplodere, in quell'istante Lin Ming pensò perfino che sarebbe morto lì.


"Non ti preoccupare! È successo perché il tuo nucleo si è rotto e ha smesso temporaneamente di funzionare. Una volta che si riformerà, potrai controllare di nuovo la tua energia." Risuonò la voce di Moguang nella mente di Lin Ming. Dopo che un praticante di arti marziali arrivava allo stadio Houtian, la vera essenza si sarebbe fusa nel suo corpo, ma l'area in cui la vera essenza si radunava e condensava, il dantian, sarebbe diventato il più grande punto debole di un praticante di arti marziali. Una volta che si fosse rotto, un praticante di arti marziali sarebbe morto immediatamente.


Lin Ming era quasi in questa situazione.


Presto non poté nemmeno respirare. Il suo cuore smise di battere e il suo sangue si fermò. Era davvero in difficoltà, tuttavia non poté nemmeno fare una smorfia di dolore perché aveva perso il controllo dei muscoli sul suo volto.
Questa condizione continuò per dieci respiri di tempo. Quando i suoi cinque sensi iniziarono ad affievolirsi, il Nucleo Vorticante nel suo corpo iniziò ad esplodere emanando luce nera. Dalle sue dimensioni a noce, rimpicciolì fino a diventare grande quanto un uovo di quaglia. La velocità con cui vorticava aumentò di diverse volte e da grigio scuro diventò assolutamente nero.


Dopo che il Nucleo Vorticante si formò, Lin Ming riprese il controllo. La vera essenza nei suoi meridiani iniziò di nuovo a circolare e il suo flusso sanguigno tornò alla normalità. Il suo corpo tremò e cadde a terra, ansimando. Prima gli era sembrato davvero di morire.
"Ragazzo, ce l'hai fatta! Quando l'Imperatore Demoniaco era ancora su questo pianeta, nemmeno lui aveva raggiunto questo livello!" Il tono di Moguang era un po' amareggiato. Non poteva non provare un po' di gelosia per il talento e le fondamenta della coltivazione di Lin Ming. In futuro i suoi risultati sarebbero stati impareggiabili.


Il giovane rimase seduto a terra mentre si riprendeva. Quando esaminò il suo dantian, scoprì che c'era un nuovo Nucleo Vorticante. Era nero come la pece, come un portale che conduceva ad un'altra dimensione.


Un Nucleo Vorticante simile ad una stella. Se la massa totale fosse stata la stessa e il raggio fosse stato minore, allora la forza gravitazionale sarebbe stata relativamente più intensa.


In quel momento il Nucleo Vorticante di Lin Ming ora era capace di attirare l'energia Origin attorno molto più velocemente. Il giovane poteva sentire l'arrivo dell'energia nel Leviatano Gigante. Anche se non avesse preso l'iniziativa di assorbirla, sarebbe stata comunque inghiottita dal Nucleo Vorticante del Buco Nero, posandosi sulla sua superficie e diventando parte della sua coltivazione.


<em>'Questa è la coltivazione automatica del Buco Nero della Sfera di Energia?'</em> Lin Ming era scioccato. Quando un praticante di arti marziali formava un dantian del genere, a causa della sua trazione di energia, poteva allenarsi senza nemmeno pensarci. Solo per questo aspetto, aveva seminato completamente ogni ordinario praticante di arti marziali allo stadio della Sfera di Energia.
                                


                                



