---
weight: 707
title: Capitolo 707 – Xuan Wuji esce dal suo isolamento
pubDate: 2025-12-15T08:37:10.257Z
tags:
    - mw
---


<em><a href="https://novelleleggere.com/news/raccolta-di-fondi-per-novelle-leggere/" target="_blank" rel="noopener">Se ve lo siete perso, qui c'è il post riguardo alla raccolta fondi del sito https://novelleleggere.com/news/raccolta-di-fondi-per-novelle-leggere/</a>
0 Capitoli in coda, 0/5</em>


<strong>BUONA PASQUAAA</strong>
<em>-Schadenfreude</em>


Lin Ming inspirò profondamente, era pieno di gioia. Non solo il suo Buco Nero del del Nucleo poteva coltivare automaticamente, poteva anche assorbire l'energia Heaven Earth ad un ritmo che superava un normale praticante di arti marziali.
Soltanto questa abilità gli avrebbe permesso di aumentare la sua resistenza e le sue capacità di recupero. Inoltre la sua vera essenza sarebbe stata molto più densa rispetto al normale. Un comune guerriero non avrebbe avuto alcuna possibilità di resistere di fronte ad un praticante di arti marziali con un Buco Nero del del Nucleo.


Comunque Lin Ming non era ancora soddisfatto. Prese altre due Divine Ossa Demoniache e si preparò per arrivare negli stadi intermedi del del Nucleo. Era rimasto fermo per un anno intero, la sua coltivazione era già abbastanza stabile; doveva solo andare in isolamento e fare il prossimo passo.


Ma mentre era in isolamento, a 300 chilometri a nord della Regione Demoniaca del Mare del Sud, ci fu un'improvvisa esplosione nelle profondità del mare facendo tremare tutta l'acqua attorno. Un lieve rimbombo tuonò!


<em>Bang!</em>


Un geyser blu si levò al cielo. In mezzo agli schizzi stava fluttuando un uomo di mezz'età dai vestiti neri, il suo sguardo sembrava contenere fiamme nere come la pece.


Era Xuan Wuji.


Anche se aveva rischiato la vita per avanzare con grande difficoltà al quarto stadio della Distruzione, il processo non era andato alla perfezione. Dopo aver infranto il suo del Nucleo, aveva lasciato diversi difetti. Questi punti deboli forse sarebbero stati un grande impedimento quando sarebbe avanzato al quinto stadio della Distruzione in futuro!


Questo era successo per lo più a causa di Lin Ming, che aveva seminato il caos nella Regione Demoniaca del Mare del Sud e aveva influenzato il suo stato mentale.


Attraversare la Distruzione era sempre stato estremamente rischioso. Solo il più piccolo cambiamento del proprio umore avrebbe potuto causare conseguenze catastrofiche.


Fortunatamente... Xuan Wuji aveva reagito con prontezza. Se Lin Ming lo avesse fatto infuriare in un momento critico, allora avrebbe davvero rischiato di morire. Comunque, ci avrebbe messo un secolo solo per stabilizzare questi difetti nel suo del Nucleo.


Come poteva non essere infuriato per questo?


Insieme al fatto che Lin Ming aveva raso al suolo e saccheggiato la Regione Demoniaca del Mare del Sud, Xuan Wuji desiderava poterlo fare a pezzi con le sue mani!


L'uomo alzò la mano e mandò subito un messaggio con un talismano di trasmissione del suono.


Un momento dopo ricevette la risposta di Xuan Yuqie.


Era sia contenta che spaventata del ritorno di Xuan Wuji.


Era felice che la Regione Demoniaca del Mare del Sud avesse di nuovo la sua colonna portante, però temeva che Xuan Wuji non sarebbe stato affatto soddisfatto delle sue azioni. Aveva perso il Leviatano Gigante e aveva permesso che a Lin Ming di devastare il loro Sect. Aveva paura che Xuan Wuji l'avrebbe biasimata per tutto questo.


Xuan Yuqie riferì tutto ciò che Lin Ming aveva fatto negli ultimi mesi senza tralasciare nulla.


Dopo aver sentito tutto questo, Xuan Wuji sorrise con crudeltà. "Hai trasferito tutta quella spazzatura dell'Isola della Divina Fenice nel Leviatano Gigante e poi ti sei nascosto nel Mare del Sud? Credi che solo perché ti nascondi nel Leviatano Gigante sarai al sicuro? Credi che non ti potrò trovare nelle profondità del mare?"


Xuan Wuji strinse i pugni facendosi scrocchiare le nocche:"Te la farò pagare per tutto ciò che hai fatto!"


<em>Woosh!</em>


Un raggio nero sfrecciò nel cielo. Xuan Wuji non volò a tutta velocità verso la Regione Demoniaca del Mare del Sud, ma in direzione dell'acqua.


Dopo un po' si addentrò nel mare. Ciò che stava cercando erano... i vari clan nelle profondità del mare!


Quando la guerra del Mare del Sud era iniziata, Xuan Wuji aveva ottenuto molti aiuti da questi clan. In realtà non aveva bisogno di loro per affrontare l'Isola della Divina Fenice e conquistare il Mare del Sud, ma erano diventati alleati per sconfiggere le altre organizzazioni del continente Tianyan come il Grande Tempio Zen. Tuttavia non si sarebbe mai immaginato che avrebbe dovuto farsi aiutare da loro per affrontare Lin Ming.


Passarono altre due settimane. Lin Ming era rimasto in isolamento per oltre quattro mesi e il suo ventunesimo compleanno era passato silenziosamente.


Aveva assorbito già metà del secondo Divino Osso Demoniaco di grado Earth di alta qualità. L'energia nel suo dantian si concentrò costantemente nel suo Nucleo Vorticante e stava quasi arrivando agli stadi intermedi del del Nucleo.


All'improvviso però Lin Ming sentì il letto di pietra sotto di lui tremare, l'intera dimensione stava sussultando.


"Uh? Cosa sta succedendo?"


Lin Ming trasalì. La voce di Moguang risuonò all'istante nella sua mente.


"Xuan Wuji è fuori. Sembra che abbia portato un grande numero di aiutanti; l'atmosfera è piuttosto animata fuori."


Lin Ming si accigliò. Questo Xuan Wuji doveva proprio arrivare adesso.


Se avesse rinunciato alla sua coltivazione, avrebbe sprecato tutti gli sforzi che aveva fatto nell'ultimo mese.


<em>Bang!</em>


Il Leviatano Gigante tremò. L'espressione di Lin Ming cambiò. Come poteva essere così forte l'attacco di Xuan Wuji?!


Moguang disse:"Xuan Wuji ha scoperto un po' dei punti deboli del Leviatano Gigante dalla Lettera dell'Imperatore Demoniaco. Non è stupido come la coppia Xing che ha provato ad attaccare la sua bocca. Ora Xuan Wuji sta attaccando l'area ad un miglio sotto dalla bocca del Leviatano Gigante, dove ci sono i punti grigi.
Sono gli organi uditivi e percettivi del Leviatano Gigante, li usa anche per mantenere l'equilibrio, sono molto sensibili. Puoi considerarli le 'orecchie' del Leviatano Gigante'. Una volta che quest'area viene attaccata, il Leviatano Gigante tremerà."


Mentre Moguang parlava, una scena apparì di fronte a Lin Ming. In questa immagine c'erano sette figure umanoidi. A capo del gruppo c'era Xuan Wuji. Indossava un abito grigio scuro e aveva un corno nero dalla forma strana in mano. Sembrava che fosse formato dalla pelle di qualche bestia marina.


Vicino a lui, Lin Ming poté scorgere il patriarca del clan del Drago del Fiume Nero che aveva visto nel Palazzo Imperiale del Dio Demone, insieme a Xuan Yuqie e il capo della Fazione Orientale della Regione Demoniaca del Mare del Sud con la maschera d'argento.


La presenza di questi quattro non era sorprendente, ma ciò che attirò l'attenzione di Lin Ming erano le altre tre creature scimmiesche accanto a Xuan Wuji. Erano alti come demoni giganti e il loro corpo era ricoperto di pelo dorato. Avevano occhi lucenti di colore blu.


Ciò che lo aveva stupefatto era che, tra queste tre creature, una di esse aveva una coltivazione al terzo stadio della Distruzione e le altre due erano al secondo.


Le pupille di Lin Ming si rimpicciolirono. Se non si sbagliava, allora queste creature erano Scimmie dagli Occhi Turchesi, uno dei vari clan nel mare profondo!


Il mare attorno al continente Tianyan era vasto e sconfinato. Le razze che lo popolavano superavano il continente Tianyan sia in quanto a varietà che in quantità. Avevano anche loro dei guerrieri di livello Imperatore, forse ancora di più rispetto al continente principale.


Tuttavia queste razze non si erano adattate a vivere a terra. Quindi potevano coesistere pacificamente con gli altri. Non si sapeva perché avessero scelto di coalizzarsi con Xuan Wuji stavolta.


<em>'Così ha il sostegno di vari clan del mare, non c'è da meravigliarsi che sia riuscito a trovarmi. Con tutte le creature marine ad aiutarlo nella ricerca, è facile trovare una creatura lunga diverse decine di chilometri.'</em>


Pensò Lin Ming mentre il Leviatano Gigante tremò di nuovo! Nonostante la Bestia Sacra avesse una difesa incredibile, non era capace di sopportare una raffica di attacchi al suo punto debole. Tra le orecchie del Leviatano gigante scorrevano fiumi di sangue, stavano già tingendo il mare di rosso.


"Il Leviatano Gigante non contrattacca a meno che non sia controllato da qualcuno?"


Moguang rispose:"Naturalmente. Questo tipo è un po' lento, ma non rimarrà a guardare lasciandosi colpire. Tuttavia hai visto quel corno nero nelle mani di Xuan Wuji? Quell'oggetto può essere usato per controllare i movimenti del Leviatano Gigante. Quando Xuan Wuji lo ha catturato nel Palazzo Imperiale del Dio Demone, ha usato il corno nero per farlo. Finché sarà usato, il Leviatano Gigante rimarrà immobile."


Sentendo queste parole, Lin Ming ricordò quel corno nero nelle mani di Xuan Wuji. Quindi lo stava usando per comandare la Bestia Sacra...


"Lin Ming, ho un modo per lasciare un marchio dell'anima nel mare spirituale del Leviatano Gigante e controllarlo per un breve periodo di tempo, ma questo consumerà un'enorme quantità di forza dell'anima. Non solo, ma... il Leviatano Gigante è capace solo di distruggere Sect e fare battaglie su larga scala. Non eccelle nell'affrontare guerrieri della Distruzione di alto livello, specialmente in piccoli numeri. Non potrebbe fare nulla contro Xuan Wuji."


"Lo so." Lin Ming rifletté velocemente. Quando aveva usato il Leviatano Gigante per affrontare la coppia Xing, era riuscito a prevalere perché aveva preso in ostaggio il Palazzo Xuan Yin Yang. Tuttavia il Leviatano Gigante non era capace di attaccare i due. Solo quando Lin Ming aveva minacciato di radere al suolo l'intero Palazzo Xuan Yin Yang e massacrare tutti i loro discepoli aveva bloccato la coppia.


Tuttavia, la Regione Demoniaca del Mare del Sud di Xuan Wuji era stata già devastata da Lin Ming, non temeva più che facesse una cosa del genere.


Anche se Xuan Wuji attaccava costantemente la Bestia Sacra, Lin Ming non poteva fare nulla. I colpi del Leviatano Gigante erano troppo rigidi. Non solo, richiedevano molto tempo per essere portati a termine, non sarebbe riuscito a colpire Xuan Wuji.


"Combatteremo e allo stesso tempo ci ritireremo nelle profondità del mare. Se scenderemo ulteriormente allora la forza combattiva di Xuan Wuji verrà influenzata dalla pressione." Lin Ming poté solo tollerare questa minaccia. Mentre il Leviatano Gigante aveva i suoi punti di forza, aveva anche delle debolezze.


"Temo che non sarà facile come credi. I clan del mare sono esperti nel combattimento a grandi profondità. Potrebbero aver condiviso delle tecniche segrete con Xuan Wuji e Xuan Yuqie per sopportare la pressione del mare. Oggi, dato che avremo comunque la peggio, tanto vale contrattaccare prima."


Mentre parlava, Moguang uscì dal mare spirituale di Lin Ming trasformandosi in un piccolo pechinese. Un momento dopo attraversò la barriera dello spazio e svanì senza lasciare traccia.


Dopo un altra metà di bastoncino di incenso di tempo, il Leviatano Gigante iniziò finalmente a muoversi. Oltre mille tentacoli avanzarono, contrattaccando. Tuttavia erano tutti guerrieri oltre il primo stadio della Distruzione, come potevano temere questi colpi? Si limitarono soltanto a ritirarsi. Per quanto riguarda Xuan Wuji e la Scimmia dagli Occhi Turchesi, erano riusciti ad evitare gli attacchi e al contempo scagliare raggi di energia, non avevano smesso di colpire i punti deboli della Bestia Sacra.


Nonostante un ago d'acciaio non potesse uccidere una balena, attaccare gli occhi e le orecchie della creatura più e più volte avrebbe creato una discreta quantità di danni. Senza menzionare che i colpi di Xuan Wuji erano di livello molto più alto rispetto ad un ago d'acciaio; potevano essere considerati dei pugnali. La forza delle sue tecniche era molto più potente dell'attacco combinato della coppia Xing.


"Questi dannati mocciosi!"


Sbuffò con rabbia Moguang. Controllò il Leviatano Gigante e si ritirò nelle profondità del Mare del Sud.


Xuan Wuji e gli altri lo seguirono come delle mosche irritanti.


In quel momento, nella dimensione del Leviatano Gigante, Mu Qianyu e gli altri si resero conto di ciò che stava accadendo fuori. Avevano scoperto che Xuan Wuji era uscito dal suo isolamento e li stava inseguendo per ucciderli. I discepoli dell'Isola della Divina Fenice divennero un po' nervosi.


Specialmente mentre il Leviatano Gigante tremava. Questo aveva fatto venire loro un groppo in gola, erano inquieti.


Il Leviatano Gigante potrà davvero resistere a Xuan Wuji?
                                


                                



