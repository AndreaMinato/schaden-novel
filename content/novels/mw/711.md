---
weight: 711
title: Capitolo 711 – Annientare la Regione Demoniaca del Mare del Sud
pubDate: 2025-12-15T08:37:10.258Z
tags:
    - mw
---


<em>0 Capitoli in coda, 0/5</em>
<em>-Schadenfreude</em>


Sentendo le parole arroganti di Lin Ming, il capo della fazione Orientale si infuriò:"Vuoi sistemare i vecchi debiti? Eheh, moccioso, sogni ad occhi aperti o cosa? Il tuo Leviatano Gigante è già bloccato nella fossa oceanica! Senza il Leviatano Gigante mi chiedo quanto continuerai ad essere così arrogante. Ahahah, davvero, potevi riuscire a sopravvivere, eppure hai deciso di consegnarti a noi invece! Non potrai più andartene da qui!"


La voce del capo della fazione orientale della Regione Demoniaca del Mare del Sud era piena di sicurezza e vigore. Tuttavia, mentre parlava, il suo tono si affievolì. Aveva scoperto che il posto da dove Lin Ming era uscito era la residenza del Terzo Anziano Sun. A causa dell'avvertimento che avevano suonato così all'improvviso, il capo della fazione orientale era stato troppo di fretta e non aveva avuto abbastanza tempo per indagare su chi fosse morto. Ora che aveva sondato tutti con cautela, aveva notato che mancava solo il terzo Anziano Sun dei sette.


Era morto lui?


Com'era possibile?


Il capo della fazione orientale sussultò. Dato che il terzo Anziano Sun era stato ucciso così silenziosamente, Lin Ming doveva avere una forza equivalente al picco del secondo stadio della Distruzione se non di più!


Se non fosse così, Lin Ming aveva comunque un grande esperto che lo aiutava di nascosto. Pensando questo, il capo della fazione orientale perse coraggio. Non solo lui, anche gli altri cinque Anziani se ne resero conto. Lin Ming non era un idiota. A meno che non avesse avuto fiducia nelle sue capacità, perché sarebbe venuto nella Regione Demoniaca del Mare del Sud?
"Mettetevi in formazione!" Ordinò il capo della fazione orientale.


Se i praticanti di arti marziali avessero creato una formazione, allora avrebbero potuto potenziare le abilità dei loro attacchi combinati, aumentando di molto la loro forza combattiva. Nel Palazzo Xuan Yin Yang, gli otto praticanti di arti marziali negli stadi intermedi e avanzati del del Nucleo erano stati capaci di creare una formazione che poteva contendere con un guerriero al primo stadio della Distruzione per almeno dieci respiri di tempo.


Quelli erano solo guerrieri negli stadi intermedi e avanzati del del Nucleo. Ora di fronte a Lin Ming c'erano sei praticanti di arti marziali allo stadio della Distruzione.


"Scordatevelo!"


Gli occhi del giovane brillarono con intenso intento omicida. Come avrebbe potuto lasciarli fare? Credevano che fosse un idiota?


Usò il Roc Dorato che Squarcia il Vuoto e arrivò di fronte ad un Anziano al secondo stadio della Distruzione, la sua lancia bianca stava avanzando!


"Uh?"


L'Anziano al secondo stadio della Distruzione si spaventò. Come poteva Lin Ming essere così veloce? Era apparso dal nulla come un fantasma. Non sembrava nemmeno avesse seguito una traiettoria, si era materializzato proprio di fronte a lui!!


L'Anziano non poteva perdere tempo a rifletterci sopra. Alzò la spada per difendersi, ma in quel momento gli sembrò che Lin Ming fosse rallentato. Mentre la sua arma sfrecciava verso di lui, non pareva molto più rapida di un attacco di un normale praticante di arti marziali allo stadio della trasformazione del corpo.


Tuttavia, anche se Lin Ming era lento, i suoi movimenti lo erano ancora di più. Non aveva tempo di difendersi!


"Noooooo!!"


L'Anziano spalancò gli occhi. Poté solo rimanere a guardare impotente mentre la lancia di Lin Ming trapassava la sua gola, una sensazione di gelo si diffuse nel suo collo. Il guerriero al secondo stadio della Distruzione lo osservò con sguardo spento e l'espressione piena di amarezza. Non poteva credere di essere morto per mano di un mero giovane di 21 anni, contro un solo colpo di lancia contro cui non aveva potuto resistere.


Sotto gli occhi di tutti, un Anziano al secondo stadio della Distruzione era stato ucciso all'istante. Tutti gli altri rimasero esterrefatti.


Che forza era questa?!


Come poteva essere così potente?!?!


Inoltre il modo in cui Lin Ming si era mosso era fin troppo strano, pareva che si fosse teletrasportato. Nonostante il colpo di lancia non sembrasse troppo rapido, l'Anziano era diventato ancora più lento, come se fosse rimasto bloccato in un pantano. Quell'Anziano aveva potuto solo osservare stordito l'arma di Lin Ming mentre veniva ucciso, non era riuscito nemmeno a sollevare la sua spada.


Questi praticanti di arti marziali non erano così stupidi da pensare che l'Anziano avesse rallentato deliberatamente i suoi movimenti perché era stato stregato o aveva sottovalutato l'avversario. Era successo qualcosa di strano simile alla presenza di una forza demoniaca. Lin Ming stava emettendo una strana energia.


Tutti erano rimasti scioccati, incapaci di rispondere, ma Lin Ming era impassibile. Ondeggiò la lancia, scrollando via il cadavere. Poi, con un solo passo in avanti, arrivò istantaneamente di fronte all'Anziano al terzo stadio della Distruzione, la sua lancia era già sollevata.


In quel momento l'Anziano sentì un brivido su per la schiena. Non sembrava che stesse affrontando un ventunenne, ma l'incarnazione stessa del Dio della Morte!


"Scappate!"


Il divario era troppo vasto. L'Anziano non ebbe nemmeno il minimo coraggio di resistere, invece si girò subito per scappare via.


Anche gli altri si volsero per fuggire via come se ne dipendesse la loro vita. I praticanti di arti marziali della Regione Demoniaca del Mare del Sud erano per lo più egoisti. Era impossibile che scambiassero la loro vita per la prosperità del loro Sect. Dopo aver incontrato uno strano giovane simile al Dio della Morte che cercava di massacrarli, avevano scelto tutti di scappare.


I quattro Anziani al primo stadio della Distruzione si dispersero subito. Per quanto riguarda i circa trenta Protettori al del Nucleo, erano scappati dopo aver visto questa scena. Era rimasto solo il capo della fazione orientale e questo perché aveva un po' di sicurezza nelle sue capacità. Era sospettoso della forza di Lin Ming e quindi aveva esitato per un momento.


Tuttavia, durante questo attimo, Lin Ming aveva già raggiunto quell'Anziano al primo stadio della Distruzione che aveva preso di mira. La lancia nella sua mano infilzò la schiena dell'Anziano senza lasciargli alcuna possibilità di resistere.


Quando il capo della fazione orientale vide questa mossa, alla fine si spaventò e perse tutto il suo coraggio. Prese velocemente una piccola spada verde giada dal suo anello spaziale. Mentre appariva, quest'arma si era allungata e aveva formato un enorme paio di ali che si attaccarono al corpo del proprietario. Con queste ali, il capo della fazione orientale si girò e senza tardare volò via!


Anche i circa trenta Protettori al del Nucleo si dispersero in direzione diverse, nessuno di loro era vicino all'altro, temevano che radunandosi avrebbe attirato l'attenzione del dio della morte.


Dopo che i Protettori se ne andarono, i praticanti di arti marziali al picco dello Xiantian si resero conto del peggioramento della situazione e si girarono per scappare.


Per quanto riguarda le altre guardie, si erano radunate tutte qui con determinazione e rabbia negli sguardi, ma ora erano rimaste esterrefatte. Non avrebbero mai pensato gli Anziani radunati insieme ad accerchiare l'assassino sarebbero stati battuti, uccisi, per poi essere costretti a fuggire!


Per questo nessuno di loro fu abbastanza stupido da avvicinarsi a Lin Ming; sarebbe stato un suicidio. Ridicolo. Se perfino il capo della fazione orientale era scappato, allora anche tutti loro insieme non sarebbero riusciti a resistere ad un colpo del mignolo di questo dio della morte. Non osarono nemmeno scappare. Con la loro coltivazione allo Xiantian, solo la luce della lancia di questo assassino sarebbe stata capace di massacrarli tutti mentre fuggivano!


In quel momento ci fu una strana scena. I quattro squadroni di guardia della Regione Demoniaca del Mare del Sud erano a 1000 piedi di distanza da Lin Ming, stupefatti, insicuri sul da farsi mentre si scambiavano occhiate a vicenda.


Fluttuando a mezz'aria, Lin Ming guardò con indifferenza tutti i praticanti di arti marziali che stavano volando via cercando di scappare. La sua percezione li coprì all'istante, includendo anche gli Anziani e i trenta protettori!


Ce n'erano semplicemente troppi. Se fossero scappati in direzioni diverse, allora normalmente perfino un guerriero al quarto-quinto stadio della Distruzione non sarebbe riuscito ad ucciderli tutti. La percezione di un praticante di arti marziali era limitata. Se avessero volato per abbastanza tempo per poi immergersi in mare, trovando qualche isola deserta in cui nascondersi, allora sarebbe stato difficile inseguirli.


Gli occhi di Lin Ming brillarono con freddo intento omicida. Il suo spirito da battaglia si fuse con il suo intento marziale Asura, divampando all'istante!


Un campo di forza era un'esistenza intangibile in grado di espandersi alla velocità della luce. In un istante raggiunse ogni praticanti di arti marziali. Con il sostegno dello spirito da battaglia, il campo di forza Asura avvolse l'intera area.


Nella zona proibita entro 1000 chilometri dall'Antico Abisso Demoniaco, Lin Ming era stato intrappolato in un labirinto spazio-temporale senza riuscire a trovare la via di fuga. Mentre provava a scoprire cosa fosse accaduto, aveva lasciato marchi spirituali che erano stati poi cancellati da uno strano potere mistico. Fu solo dopo aver lasciato un segno speciale mischiato con il suo spirito da battaglia che Lin Ming era riuscito a capire lentamente cosa stava accadendo nel labirinto spazio-temporale, conducendo il suo gruppo al di fuori della zona proibita.


Lo spirito da battaglia era particolarmente resistente. Dopo che un supremo esperto moriva nell'Antico Abisso Demoniaco, con il passare di decine o centinaia di migliaia di anni, le sue ossa sarebbero marcite da tempo, ma il suo spirito da battaglia non sarebbe stato distrutto. Anzi, poteva essere preservato e avolte si sarebbe perfino trasformato in una coscienza molto elementare.


Quindi creare un marchio con uno spirito da battaglia era il metodo migliore per rintracciare una persona!


Nel campo di forza Asura, ogni Anziano e Protettore della Regione Demoniaca del Mare del Sud fu marchiato istantaneamente dallo spirito da battaglia.
Uno spirito da battaglia era un potere di altissimo livello. Normalmente solo un guerriero al Mare Divino Realm sarebbe riuscito a tracciarlo. Nemmeno il capo della fazione orientale aveva idea di cosa fosse questa energia. Nell'istante in cui erano stati investiti dalla pressione terrificante del campo di forza Asura, avevano solo sentito che la loro velocità era diminuita, respirare era diventato difficile e perfino il loro battito cardiaco sembrava essere stato soppresso. Impauriti, cercarono con tutte le loro forze di fuggire, si sarebbero rilassati solo dopo essere scappati al raggio del campo di forza.


Nessuno di loro sapeva che in quel momento Lin Ming li aveva già marchiati con il suo spirito da battaglia, ma anche se se ne fossero resi conto, sarebbe stato comunque inutile. Non sapevano cos'era uno spirito da battaglia e non avevano nemmeno modo di cancellarlo!


"Vi ho individuato tutti!"


Gli occhi di Lin Ming emanavano una luce devastante. Il praticante di arti marziali più lontano che stava fuggendo era un Anziano vestito di giallo al primo stadio della Distruzione. Era stato il primo a scappare ed era anche piuttosto rapido. Era già a dieci chilometri di distanza. Il secondo più lontano era il capo della Fazione Orientale. Aveva uno strano paio di ali verde giada ad aiutarlo, era il più veloce. Solo che era partito un po' dopo e ora si era distanziato di sole otto o nove chilometri. Per quanto riguarda i praticanti di arti marziali al del Nucleo, si erano allontanati solo di poche chilometri.


Lin Ming decide si rinunciare al capo della Fazione Orientale per ora. Il suo primo obiettivo sarebbe stato quell'Anziano vestito di giallo a dieci chilometri di distanza.


Se avesse voluto uccidere il capo della Fazione Orientale, ci avrebbe messo più di qualche mossa. Se avesse avuto qualche mossa capace di salvargli la vita, allora la battaglia sarebbe durata ulteriormente. Così inseguire gli altri praticanti di arti marziali sarebbe stato molto più difficile anche se aveva posato dei marchi su di loro.


Dopo aver scelto il suo obiettivo, Lin Ming sogghignò. Usò il Roc Dorato che Squarcia il Vuoto e lo spazio sotto di lui si rimpicciolì all'improvviso. Il suo volo era simile ad un teletrasporto. Da lontano sembrava che Lin Ming fosse scomparso per poi riapparire a diverse chilometri di distanza. Un metodo di volo del genere era così rapido da fare rizzare i capelli per la paura.


Più Lin Ming capiva il Concetto di Spazio, più si avvicinava alla comprensione del terzo strato del Roc Dorato che Squarcia il Vuoto. Sfortunatamente il Concetto di vento di Lin Ming era ancora carente, molto meno raffinato rispetto ai suoi altri Concetti. Questo faceva sembrare strana la sua tecnica di movimento, come se mancasse di flessibilità ed agilità. Altrimenti sarebbe riuscito a volare ancora più velocemente!


Il vecchio vestito di giallo conosceva una speciale tecnica di movimento di volo. Il suo corpo era avvolto da una densa nebbia nera. Mentre volava, la foschia formava una scia dietro di lui simile a quella di una cometa, facendolo sembrare un grosso serpente. Questa tecnica ovviamente non proveniva dalla Regione Demoniaca del Mare del Sud, probabilmente l'aveva ottenuta da qualche antica rovina.


"Dannazione. Sembra un fantasma. E pensare che un giovane di circa vent'anni può essere così forte. Fortunatamente le mie abilità nello schivare sono piuttosto buone, altrimenti probabilmente oggi sarei morto qui!"
                                


                                



