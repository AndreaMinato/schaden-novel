---
weight: 7120
title: Capitolo 712 – Massacro Completo
pubDate: 2025-12-15T08:37:10.258Z
tags:
    - mw
---


<em>0 Capitoli in coda, 0/5</em>
<em>-Schadenfreude</em>


"E c'è quel dannato Xuan Wuji. E pensare che va ad inseguire il Leviatano Gigante e lascia questa piaga nella Regione Demoniaca del Mare del Sud! Xuan Wuji, finché non ucciderai quel ragazzo, non potrò ritornare nella setta. Se lo incontrassi di nuovo probabilmente mi ucciderebbe. Fortunatamente ho trovato questo 'Passo del Fuoco Diabolico' sul corpo di un guerriero negli stadi avanzati del del Nucleo che ho ucciso. Con questo, insieme alla mia grande velocità, dovrei riuscire a scappare facilmente da questa catastrofe."


L'Anziano vestito di giallo non si sarebbe mai aspettato che Lin Ming l'avrebbe inseguito. Dopotutto di tutti gli uomini lì, era il più debole, il giovane non avrebbe dovuto attaccarlo. E, in termini di velocità, era il migliore, se dovevano morire uno o due Anziani, probabilmente non sarebbe stato il suo turno.


"Quel moccioso non è impazzito, non dovrebbe essere così folle dall'inseguire me. Spero che scelga di perdere tempo con quel capo della Fazione Orientale. Con quel vecchio a prendere tempo, sarebbe molto più sicuro per me."


Mentre stava valutando i possibili scenari, l'Anziano vestito di giallo sentì all'improvviso il fremito del vento e un debole rimbombo dietro di lui.


"Uh? Cosa?"


Quando si girò, l'Anziano si spaventò a morte. Dietro di lui, a sole sei o sette chilometri c'era un giovane vestito di nero che lo inseguiva con una lancia bianca macchiata di sangue, i suoi capelli stavano svolazzando mentre il fulmine e il fuoco scorrevano lungo il suo corpo. Ad ogni passo che faceva, sembrava teletrasportarsi di due o tre chilometri in avanti.


A questa velocità Lin Ming lo avrebbe raggiunto in meno di dieci respiri di tempo!


"Che genere di movimenti sono quelli?!?!" L'Anziano impallidì mortalmente. Si diede un pugno al petto facendo fuoriuscire il potere della sua Essenza di Sangue per scappare.


Tuttavia, questo 'Passo del Fuoco Diabolico' alla fine era ben lontano dall'essere paragonabile al raffinato Roc Dorato che Squarcia il Vuoto. Inoltre era anche più debole di Lin Ming. Ora in pochi respiri di tempo il giovane era arrivato dietro di lui. Il vecchio poteva sentire lo spaventoso intento omicida dell'inseguitore.


L'Anziano vestito di giallo era rimasto senza fiato. In tutta la sua vita aveva affrontato molti rischi mortali ed era capitato in molte zone pericolose, ma non aveva mai sentito lo spettro della morte avvicinarsi così tanto come stava facendo oggi!


Non erano passati nemmeno cento anni da quando aveva superato con successo lo stadio della Distruzione. Aveva ancora una vita lussuosa da godersi! Non voleva morire qui oggi!


"Aspetta... aspetta, aspetta, aspetta! Giovane eroe Lin, non uccidermi! Posso... posso darti qualunque informazione di cui tu abbia bisogno e anche tutte le mie ricchezze!" Gridò disperatamente l'Anziano vestito di giallo.


Tuttavia Lin Ming sembrò non badarci minimamente, come se non avesse sentito le sue parole. Strinse semplicemente la lancia bianca e colpì!


"Ahhh! Lotterò fino alla morte!" Vedendo quanto il nemico era spietato, l'Anziano vestito di giallo tirò fuori un'alabarda con una lama a luna crescente e attaccò.


Tuttavia, in quel momento, sentì all'improvviso un'enorme pressione impattare su di lui, come un'onda anomala. Il suo respiro divenne ansimante, il suo cuore quasi si fermò e il sangue nelle sue vene e la vera essenza nei suoi meridiani ristagnò, quasi invertì il suo corso. Allo stesso tempo un intento omicida puro e denso lo colpì, quasi soffocandolo a morte. Si sentì come se fosse piombato in una delle pozze di sangue dell'inferno. La sua forza vitale era come una candela nel vento, sembrava che si stesse per spegnere da un momento all'altro.


Questo erano i campi di forza Asura e del Dio del Massacro.


"No...!" L'Anziano vestito di giallo singhiozzò miserabilmente.


Tuttavia non poteva comunque cambiare il suo fato, la lancia di Lin Ming trapassò la sua gola!
Il sangue schizzò e l'Anziano vestito di giallo morì. Dei sette Guerrieri della Distruzione ancora nella Regione Demoniaca del Mare del Sud, ne erano rimasti solo quattro!


Linley ondeggiò la mano sinistra, prendendo il cadavere dell'uomo e il suo anello spaziale. Poi, senza fermarsi, si girò e inseguì il secondo Anziano!


Con il Roc Dorato che Squarcia il Vuoto che si avvicinava al terzo stadio, la sua velocità non poteva essere più paragonata a quella di un normale praticante di arti marziali.


Di tutti gli Anziani rimasti, il secondo era il più lento di tutti. Lin Ming aveva deciso di inseguirlo perché era il più lontano di tutti.


Dopo metà bastoncino di incenso di tempo, Lin Ming era a sole dieci chilometri di distanza dal Guerriero della Distruzione. Il giovane poteva già percepirlo. Era un uomo di mezz'età dalle orecchie appuntite e le guance rotonde. Stava volando via con estrema cautela, facendo circolare al limite la sua vera essenza e al contempo rimanendo vigile.


Dopo aver lasciato le tre isole della Regione Demoniaca del Mare del Sud, questo Anziano era capitato in una piccola giungla isolata. Lì trattenne la sua energia e si nascose tra cespugli verdi e rigogliosi.


In quel momento la luna era nascosta dalle nuvole e le raffiche notturne stavano ululando. Questo Anziano dalle orecchie appuntite sembrava abile nelle tecniche di camuffamento. Abbassandosi tra i cespugli, sembrò sciogliersi nell'ambiente circostante, diventando tutt'uno con la terra. Anche se uno avesse saputo che era lì e lo avesse cercato, sarebbe stato comunque difficile trovare qualche traccia di lui.


'<em>Dovrei essere al sicuro qui.'</em>


L'Anziano si incupì. Non sapeva da dove provenisse questo Lin Ming. Come poteva essere diventato così forte all'improvviso? Un giovane di circa vent'anni stava inseguendo qualcuno come lui, che aveva quasi mille anni, nella giungla. Se questa notizia si fosse diffusa nel continente, allora sarebbe stato davvero ridicolo.


'<em>Quel moccioso non mi ha preso di mira all'inizio. Anche se uccidesse il suo primo obiettivo e poi mi inseguisse, sarebbe comunque inutile. Con la mia tecnica, nemmeno Xuan Wuji potrebbe trovarmi.'</em> L'Anziano dalle orecchie appuntite aveva fiducia nelle sue capacità. Non sarebbe stato tra le vittime di Lin Ming.


'<em>Non potrò tornare nella Regione Demoniaca del Mare del Sud per un bel po' di tempo. Rimarrò qui nascosto per un po' prima di rivalutare la situazione.'</em>


Mentre pensava a questo, l'espressione dell'Anziano si irrigidì. Allo stesso tempo sprofondò nella disperazione!


Guardò impotente mentre un giovane vestito di nero atterrò in uno spiazzo a soli trenta piedi davanti a lui. Si era girato verso di lui sorridendo con crudeltà, come se potesse smascherare ogni sua menzogna e illusione!


Vedendo la sua espressione, l'Anziano dalle orecchie appuntite rabbrividì, spaventato a morte!


'<em>Come mi ha scoperto?!'</em>


L'Anziano non poteva crederci. Ora che la situazione era arrivata a questo punto, qualsiasi sua tecnica non avrebbe avuto alcun significato.


La sua fronte era fradicia di sudore, ma si costrinse a rimanere calmo mentre pensava a dei modi per scappare. A questo punto però Lin Ming rise e disse:"La tua tecnica è molto buona, migliore della mia in passato, ma in un posto così umido e calmo con così tanti insetti devi stare soffrendo troppo. Lascia che ti aiuti un po'!"


Con queste parole, Lin Ming si mosse all'improvviso verso i cespugli e attaccò!


L'Anziano dalle orecchie appuntite gridò come un gatto a cui era stata pestata la coda. Era pronto a scappare ma in quel momento accadde qualcosa di strano. Tutti i rami e le piante attorno a lui sembrarono torcersi come pitoni, avvolgendolo. Le foglie normalmente fragili sembravano essere diventate robuste come il metallo, trattenendolo con forza.


Se l'Anziano avesse fatto circolare la sua vera essenza fino al limite, avrebbe potuto scappare in meno di due respiri di tempo. Tuttavia di fronte a Lin Ming era più che sufficiente per morire cento volte!


L'Anziano dalle orecchie appuntite era terrorizzato. Alzò la spada, pronto a tagliare i rami, ma era già troppo tardi. Sentì una sensazione fredda al petto, una lancia bianca e gelida aveva trapassato il suo cuore!


La sua forza vitale si stava affievolendo velocemente, l'Anziano alzò gli occhi per fissare Lin Ming con amarezza.


"Cos'è... successo..."


Questo fu il suo ultimo pensiero.


Morì senza aver capito come Lin Ming lo aveva scoperto o come i cespugli attorno lo avessero intrappolato.


Una volta che l'uomo morì, i rami e le foglie attorno consegnarono il suo cadavere a Lin Ming. Questa era una semplice applicazione dello spirito da battaglia, che poteva essere legato al fogliame, muovendolo e formando una gabbia. Questo era stato il modo più veloce per uccidere l'Anziano dalle orecchie appuntite.


Lin Ming prese con indifferenza il cadavere e il suo anello spaziale. Poi volò via per inseguire l'ultimo Anziano al primo stadio della Distruzione.


Lin Ming aveva corso per un intero quarto d'ora. Lungo la strada aveva deviato il suo corso leggermente per uccidere qualsiasi praticante di arti marziali al del Nucleo entro cento chilometri di distanza da lui. Lin Ming non si disturbò nemmeno a prendere gli anelli spaziali di guerrieri di questo livello. Inoltre si era limitato a bruciare i suoi cadaveri con una palla di fuoco dopo averli uccisi.


Mentre avanzava, passò un altro quarto d'ora. Finalmente Lin Ming sentì il sesto Anziano al primo stadio della Distruzione.


Il vecchio e l'Anziano dalle orecchie appuntite avevano scelto due metodi completamente diversi per fuggire. Questo era scappato per diverse decine di chilometri per poi fermarsi e assicurarsi di non avere un marchio. Poi aveva cambiato direzione in continuazione per diverse decine di chilometri.


Per un comune praticante di arti marziali sarebbe stato impossibile trovarlo, ma per Lin Ming, questo percorso lo aveva reso solo più facilmente raggiungibile.


Questo Anziano vestito di nero aveva continuato a volare senza fermarsi. In origine indossava un abito rosso, ma poi si era cambiato per travestirsi. Anche se era fuggito per diverse centinaia di chilometri, non si era rilassato nemmeno una volta. Continuava a scappare a piena velocità.


Proprio quando stava pensando a come informare Xuan Wuji, sentì all'improvviso il fremito del vento dietro di sé.


L'anziano si raggelò.


'<em>Chi va là?!</em>'


Non credeva che fosse Lin Ming, lo aveva seminato da tempo. Tuttavia, quando si voltò, lo vide, la sua mano stringeva la lancia macchiata di sangue mentre i suoi occhi brillavano per il potere del fulmine!


"No... no... è impossibile!"


L'Anziano vestito di nero spalancò la bocca. In quell'istante sentì il corpo irrigidirsi, i suoi arti erano diventati gelidi. Lin Ming era davvero umano?!


Mentre ci pensava, la lancia stava già puntando verso di lui.


La coltivazione dell'uomo era superiore agli ultimi due. Riuscì a bloccare uno degli attacchi del nemico, ma questo era il suo limite.


Il secondo colpo colpì facilmente il dantian del guerriero della Distruzione. Con una torsione, il suo Nucleo Vorticante si frantumò.
L'Anziano era morto!


Dopo aver messo via il cadavere, Lin Ming iniziò ad inseguire i praticanti di arti marziali al del Nucleo rimasti. Per lui erano solo pesci piccoli.


La maggior parte di loro era scappata a diverse centinaia di chilometri di distanza, poi si erano separati, alcuni avevano continuato a scappare, altri avevano trovato un'isola per nascondersi e alcuni si erano perfino immersi in acqua.


Lin Ming prima uccise i praticanti di arti marziali che avevano continuato a scappare. Massacrarli era molto più semplice. Finché fosse riuscito ad arrivare a diverse chilometri da loro, poteva semplicemente muovere un dito ed ucciderli con una corrente di vento in cui era infuso il suo spirito da battaglia.


Lin Ming non si fece problemi ad uccidere i membri della Regione Demoniaca del Mare del Sud. Dal suo punto di vista, ogni membro ucciso significava un futuro disastro in meno nel mondo.


Una vita dopo l'altra si spense per mano di Lin Ming!
                                


                                



