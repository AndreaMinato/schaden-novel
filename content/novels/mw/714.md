---
weight: 7140
title: Capitolo 714 – Famoso Dio della Morte
pubDate: 2025-12-15T08:37:10.258Z
tags:
    - mw
---


<em>0 Capitoli in coda, 0/5</em>
da editare,
<em>-Schadenfreude</em>


Quella notte stessa, notizie dell'assalto alla Regione Demoniaca del Mare del Sud si diffusero in un lampo.


Quando lo vennero a sapere, nella Regione dei Cinque Elementi, Zhan Yunjian, la principessa del Sole Ardente e tutti gli altri si rallegrarono.


"Lin Ming dà proprio piacevoli sorprese. Pensavo che una volta che Xuan Wuji fosse uscito dal suo isolamento, Lin Ming sarebbe stato messo alle strette. Forse gli sarebbe stato perfino sottratto il Leviatano Gigante. Non mi sarei mai immaginata che Lin Ming avrebbe massacrato tutta la Regione Demoniaca del Mare del Sud da solo riducendolo ad un Sect di quarto livello." Disse con emozione la Principessa del Sole Ardente.


Zhan Yunjian fece un respiro profondo e scosse la testa dicendo:"Non è solo questo. Se Xuan Wuji non tornerà nella Regione Demoniaca del Mare del Sud, allora la setta potrebbe disintegrarsi a causa di Lin Ming. Quando è tornato, non era ancora abbastanza forte da poter rivaleggiare con un maestro al secondo stadio della Distruzione, ma ora in pochi mesi è arrivato a questo punto. Incredibile..."


Diversi mesi fa Lin Ming aveva invaso la Regione Demoniaca del Mare del Sud per la seconda volta. Aveva guidato il Leviatano Gigante per prendere il giardino medicinale, inclusa la sua terra spirituale! Di fronte a Lin Ming, la setta di quinto livello era come un agnello al macello, poteva essere solo massacrato.


Anche la prima volta che Lin Ming aveva invaso la Regione Demoniaca del Mare del Sud aveva contato sulla forza del Leviatano Gigante, riuscendo ad uccidere un'enorme quantità di discepoli di basso livello. Sia la prima che la seconda volta che era andato nella Regione Demoniaca del Mare del Sud, il disastro era stato causato dalla forza del Leviatano Gigante.
Ora però stavolta aveva contato sulla sua forza combattiva, aveva ucciso solo praticanti di arti marziali di alto livello!


Nessuno dei sette Anziani allo stadio della Distruzione era stato risparmiato. E gli oltre venti Protettori al del Nucleo erano stati sepolti con loro, la maggior parte era negli stadi intermedi e avanzati del del Nucleo.


Inoltre era stato riferito loro che dopo il massacro, tutti si erano dispersi fuggendo in direzioni diverse. Nessuno era un idiota, naturalmente avrebbero desiderato scappare. Comunque... Anche così, nessuno di loro era riuscito a scappare al loro destino!


Si erano dispersi, eppure erano stati uccisi tutti quanti...


Era un demone?


Questa abilità superava di gran lunga le capacità di comprensione delle persone comuni. Era così incredibile che i praticanti di arti marziali della Regione Demoniaca del Mare del Sud erano fuggiti via con disperazione e paura.


Poi, prima di andarsene, Lin Ming aveva inciso un messaggio: 'Morte a coloro che rimangono nella Regione Demoniaca del Mare del Sud!'


Queste parole sembravano contenere il Concetto di Massacro. Un debole praticante di arti marziali sarebbe rimasto gravemente ferito solo guardando queste parole.


Ora non era rimasto un solo Anziano nella setta e nessuno aveva osato cancellare quei caratteri.


In seguito i praticanti di arti marziali della Regione Demoniaca del Mare del Sud avevano iniziato a scappare a frotte.


Il motivo per cui i praticanti di arti marziali si univano ad un Sect era per le sue risorse di allenamento e la sua terra spirituale. Ora quasi tutte le risorse di allenamento erano state distrutte da Lin Ming e il resto era stato saccheggiato. Se non potevano nemmeno sopravvivere, che utilità c'era nello stare in un'organizzazione del genere?


Le persone venivano influenzate facilmente dall'opinione generale. Una volta che un praticante di arti marziali decise di scappare, molti decisero di unirsi a lui. Dopotutto in questo mondo vasto e sconfinato, esistevano molti Sect.


Tuttavia c'erano alcuni coltivatori che sapevano ancora che Xuan Wuji e Xuan Yuqie erano ancora vivi e rimasero per mostrare la loro lealtà. Anche così, lo fecero con trepidazione e paura. Nessuno di loro osò tornare nelle tre isole della Regione Demoniaca. Si limitarono a nascondersi nelle terre circostanti per evitare che Lin Ming tornasse a cercarli.


La cosiddetta 'lealtà' di queste persone era in realtà una speranza di ottenere un qualche vantaggio rimanendo indietro. Tuttavia questo un sentimento ben lontano dalla vera lealtà. Se Xuan Wuji o Xuan Yuqie non fossero tornati a gestire il caos, allora queste persone prima o poi se ne sarebbero andate.


Questo era il motivo per cui Zhan Yunjian aveva detto che la Regione Demoniaca del Mare del Sud poteva essere distrutta da Lin Ming da solo!


Per quanto riguarda Xuan Wuji, se fosse tornato, allora naturalmente non avrebbe potuto continuare ad inseguire il Leviatano Gigante.


"È davvero come un sogno. Ah, solo quattro anni fa abbiamo partecipato al banchetto di compleanno del Venerabile Maestro Tianguang. Nonostante ci fosse comunque una differenza tra noi e il livello di Lin Ming allora, non era così esagerato come ora. Mi chiedo proprio cosa Lin Ming abbia sperimentati in questi ultimi anni..." Disse Bai Aoxuan del Palazzo di Ghiaccio mentre scuoteva la testa. Non poteva più comprendere a che livello fosse arrivato Lin Ming.


.....


Diversi giorni dopo, Lin Ming aveva ricevuto il titolo di Dio della Morte. Questa notizia si diffuse per tutto il Mare del Sud. Anche nella Grande Regione Zen ad oltre un milione di chilometri di distanza delle persone avevano saputo di come Lin Ming aveva devastato la Regione Demoniaca del Mare del Sud per tre volte.


Il Palazzo Nianhua era un ristorante con oltre mille anni di storia ed era localizzato nel cuore della città Zen.


<em>Nota Traduzione: Nianhua (拈花) letteralmente vuol dire "raccogliere fiori"</em>


La città Zen era sotto il controllo della setta numero uno nella Grande Regione Zen, il Grande Tempio Zen. Il suo Lord della città era un guerriero della Distruzione e per tutto il centro era facile trovare praticanti di arti marziali allo stadio Xiantian o anche al del Nucleo. La città Zen era una terra di coltivatori.


Nonostante il ristorante Nianhua sembrasse ordinario, in realtà era stato costruito con il metallo usato per forgiare tesori di grado Earth. Per questo aveva resistito al passare del tempo, resistendo alla pioggia, al vento e alle calamità, rimanendo intatto come se fosse stato appena costruito.


In quel momento, in una stanza lussuosa al secondo piano c'era un giovane che indossava uno stravagante abito Kirin con una corona color oro viola sulla testa. Accanto a lui c'erano due giovani. Una sembrava una domestica e l'altra sembrava una piccola e graziosa monaca.


Davanti alla persona con la corona, c'era un giovane incredibilmente bello ed elegante. Era vestito come uno scolare e teneva un ventaglio pieghevole in mano. Guardandolo con attenzione si poteva notare qualcosa di particolare; non aveva nemmeno un pomo d'Adamo e le sue dita erano straordinariamente sottili. Questo giovane in realtà era una ragazza vestita da uomo.


Questa ragazza stava sventolando velocemente il suo ventaglio. Ridacchiò e disse:"Fratello Yifeng, durante questa escursione ho sentito che sta accadendo qualcosa di divertente nel Mare del Sud. Voglio andare ad unirmi al divertimento, ma ora sembra che questo Lin Ming sia intervenuto e la situazione non sia più caotica come prima. Ahh, così noioso. Comunque questo Lin Ming è definito un genio mostruoso; forse potrebbe non essere inferiore al fratello Yifeng. Fratello Yifeng, cosa ne pensi?"


Questa giovane e l'uomo di nome Li Yifeng provenivano dai quattro Reami Divini. Li Yifeng era uno dei figli di uno dei quattro imperatori dei Reami Divini.


Erano partiti per viaggiare e fare esperienza, in particolare avevano scelto la Regione Demoniaca del Mare del Sud, ma non si sarebbero mai immaginati che la situazione sarebbe cambiata così all'improvviso una volta arrivati nella Grande Regione Zen. Il principale responsabile di tutti questi cambiamenti era Lin Ming. Quindi avevano puntato la loro attenzione su di lui.


Li Yifeng non disse nulla. La giovane domestica tuttavia non sembrò convinta. Disse:"Umpf, questi zoticoni di campagna del Mare del Sud non hanno mai visto il mondo esterno. È spuntata una persona abbastanza decente nei loro ranghi e ora si vantano così tanto. Se andassero nei quattro Reami Divini, allora rimarrebbero tutti a bocca aperta!"


Mentre parlava, la domestica aveva un'espressione molto compiaciuta. Se quei coltivatori da quattro soldi avessero visto cosa accadeva nei quattro Reami Divini, sarebbero stati come degli zoticoni di campagna in una grande metropoli.


Accanto alla giovane domestica, l'altra piccola monaca annuì vigorosamente. Nonostante non fosse intervenuta, il suo sguardo e la sua espressione erano pieni di sicurezza.


Li Yifeng sorrise e si stiracchiò pigramente. Mentre mordeva uno stuzzicadenti disse:"Non importa. Lottare giorno e notte è così stupido, ah. Vivere una bella vita, divertirsi, mangiare e bere quanto si vuole, fare l'amore sotto le stelle, questo è importante. Che utilità c'è nel lottare ogni giorno per diventare il numero uno? Sforzarsi troppo farebbe esplodere la testa!"


Questo Li Yufeng con la sua corona d'oro viola e il suo abito Kirin, sembrava nobile e bello, ma la sua personalità era completamente diversa. Raccolse una brocca di vino e bevve un sorso per poi esclamare:"Il vino della Foglia d'Autunno di questo ristorante Nianhua è davvero ottimo. Mi assicurerò di portare due carraffe in più con me. Peccato che... non ci sono delle ragazze che cantano e danzano, questa città Zen è troppo all'antica e noiosa per me. Non c'è alcun divertimento, proprio nessun divertimento." Disse scuotendo Li Yifeng.


Sentendo queste parole, la giovane travestita da ragazzo mostrò un'espressione gelida. Disse con disgusto:"Li Yifeng, durante questa escursione mi assicurerò di registrare ogni parola che dici e ogni cosa che fai. Riferirò tutto al signor Shangchen!"


Li Yifeng disse con noncuranza:"Meh, fai pure e riferisci tutto quello che vuoi. Ho già violato circa 800 regole comunque. Le tue minacce sono inutili, ormai la lista è bella lunga. Fai pure e aggiungi altre infrazioni."


<em>Nota Traduzione: "ormai la lista è bella lunga" sarebbe (虱子多了不怕咬) "le pulci non hanno paura di mordere" nel senso che ormai il danno è fatto e la persona non si scomoda nemmeno ad intervenire.</em>


Li Yifeng aveva un'espressione strafottente, era davvero esasperante.


"Tu..." La giovane strinse i suoi denti brillanti. La giovane domestica vicino a Li Yifeng si coprì la bocca e rise.


La giovane disse con ferocia:"Li Yifeng, se esagererai allora il Signor Shangchen ti riporterà a casa."


"Eheh, dipende se potrà prendermi o no. Sai quanto è difficile trovare un'occasione per uscire fuori a divertirmi? Come potrei tornare ad essere circondato da quel gruppo di vecchi? Ca**o, fin da quando sono nato quei vecchi mi hanno disturbato ogni giorno, toccandomi a destra e a sinistra. Me**a, se tornerò indietro, allora impazzirò!" Disse Li Yifeng mentre beveva tranquillamente il suo vino.


Poi sembrò che gli venisse in mente un'idea. Mostrò un sorriso diabolico sul volto, come se stesse pensando a qualcosa che avrebbe dovuto fare. "Questo Lin Ming è piuttosto interessante. La nostra prossima fermata sarà nella Regione Demoniaca del Mare del Sud. Andrò a porgergli visita prima di decidere sul da farsi."


.....


In quel momento, nelle profondità del Mare del Sud, Xuan Wuji era sospeso nelle acque nere come l'inchiostro. Xuan Yuqie non osava nemmeno parlare o guardare avanti. Aveva la mano al petto, la testa china e attendeva gli ordini di Xuan Wuji.


Il vecchio disse con indifferenza:"Yuqie, prima torna a stabilizzare la situazione."


Quando sentì questo ordine, Xuan Yuqie si inquietò.


Tornare indietro?
Se fosse tornata, non era certa di poter gestire la situazione lì. La chiave era la sua forza. Di fronte a Lin Ming poteva non essere capace di resistere a cinque mosse. Una volta che avesse incontrato Lin Ming, sarebbe andata incontro alla morte.


Non era come mandarla a morire.


Le labbra di Xuan Yuqie fremettero. Voleva rispondere, ma una luce fredda brillò negli occhi di Xuan Wuji:"Cosa? C'è qualche problema?"


"No..." Xuan Yuqie esalò, sentì il suo cuore raggelarsi. Per Xuan Wuji ogni persona era solo una pedina del suo grande piano.


Questo era il suo dolore, il dolore del debole. Strinse i denti e chiese con sconforto:"Dovrei condurre i discepoli da qualche altra parte?"


"Gestisci da sola la questione. Avrai bisogno solo di sostenerli per cinque mesi." Disse privo di emozione Xuan Wuji. Dato che la Regione Demoniaca del Mare del Sud si era ridotta in queste condizioni, stabilizzare il morale dei praticanti di arti marziali nel del Nucleo e nello Xiantian era meno importante che uccidere il Leviatano Gigante. Non appena la Bestia Sacra fosse morta, avrebbe potuto prendere Mu Qianyu e costringere Lin Ming ad affrontarlo.


Doveva approfittarsi del fatto che Lin Ming non fosse ancora cresciuto ed ucciderlo. Se non fosse stato in grado di farlo e l'avesse lasciato vivo, non ci sarebbe stata fine ai suoi guai futuri.


"Ahah, quanto sono sagge le parole dell'Anziano Xuan, giusto!" Accanto a Xuan Wuji, il patriarca del clan delle Scimmie dagli occhi turchesi rise e disse:"Un vero uomo deve fare le sue scelte. Tutti quei discepoli che sono fuggiti sono spazzatura inaffidabile e senza valore. Nonostante questo disastro sia un intoppo per la Regione Demoniaca del Mare del Sud, è anche una buona occasione.
Grazie a questa prova, tutti quelli che se ne sono andati sono spazzatura sleale e quelli che sono rimasti sono eroi straordinari. Se potrete accettare questi eroi come vostre fondamenta in futuro, allora con il supporto dell'Anziano Xuan, ricostruire la Regione Demoniaca del Mare del Sud non sarebbe affatto difficile! Sostengo la sua decisione."


L'obiettivo del patriarca del clan delle Scimmie dagli occhi turchesi era ottenere il cuore e la spina dorsale del Leviatano Gigante. Voleva assolutamente rimanere qui con Xuan Wuji per assicurarsi di uccidere la Bestia Sacra.


Quando Xuan Yuqie sentì queste parole 'confortanti', sentì solo il suo tono gongolante. Strinse i denti con odio, aveva voglia di colpire quella maledetta vecchia scimmia.


Tuttavia ora poteva solo sopportare l'insulto. Rispose freddamente:"Non ho bisogno del suo giudizio riguardo a come la Regione Demoniaca del Mare del Sud supererà questo disastro!"


"Eheh, la grande Xuan è davvero una rosa piena di spine, che atteggiamento provocante..." La scimmia dagli occhi blu ignorò Xuan Yuqie, invece scelse di importunarla lascivamente. Proprio quando stava per aggiungere altro, l'acqua di fronte a lui si agitò e brillò una luce blu.


Un messaggio risuonò nelle orecchie del patriarca, l'espressione sorridente della vecchia scimmia si irrigidì mentre lo ascoltava.


Dopo diversi respiri di tempo, il viso del patriarca diventò blu e poi verde. Sembrava che il suo sguardo stesse per incendiarsi.


Aveva ricevuto un messaggio dal suo clan. Il suo palazzo reale era stato attaccato da Lin Ming otto ore fa. Avevano perso quattro principi allo stadio della Distruzione e venti generali al del Nucleo! Inoltre centinaia di praticanti di arti marziali Xiantian e Houtian erano morti a causa delle onde d'urto del combattimento!


Prima di andarsene, Lin Ming aveva lasciato alcune parole nella piazza del palazzo reale.


'Se rimarrai nelle profondità del mare, moriranno dieci persone al giorno!'


Nemmeno un praticante di arti marziali al del Nucleo poteva avvicinarsi a queste parole.


"Quel bastardo!" Il patriarca si infuriò. Lin Ming lo stava minacciando! Ad ogni giorno che non tornava, Lin Ming avrebbe ucciso dieci persone!


Il patriarca del clan delle scimmie dagli occhi turchesi non si sarebbe mai immaginato che Lin Ming avrebbe attaccato la sua famiglia. Il quartier generale era localizzato a 80.000 piedi di profondità. La forza combattiva, la velocità e il potere d'attacco di un praticante di arti marziali umano si sarebbe indebolito di molto a questa profondità, mentre le scimmie dagli occhi turchesi non ne sarebbero state minimamente influenzate.


Lin Ming non aveva ricevuto una tecnica di repulsione dell'acqua da qualcuno, quindi com'era riuscito ad uccidere quattro principi allo stadio della Distruzione?


Nel palazzo reale ora rimanevano solo quattro principi. Se fossero stati uccisi, l'intero clan avrebbe rischiato di morire! Anche se Xuan Wuji fosse andato lì, avrebbe potuto uccidere una o due persone al massimo, era impossibile uccidere tutti!


Che metodo aveva usato Lin Ming per massacrare così tante persone senza dare loro la possibilità di scappare?
"Patriarca, cos'è successo?" Chiese nervosamente una scimmia accanto al capoclan. Il patriarca ovviamente doveva aver ricevuto una notizia terribile. In realtà nel momento in cui aveva fatto questa domanda, aveva già intuito cos'era accaduto. Tuttavia non sapeva quanto fossero stati gravi i danni.


Il patriarca non disse nulla. Era di pessimo umore. In origine, quando Lin Ming aveva lanciato un enorme massacro nella Regione Demoniaca del Mare del Sud, aveva goduto della loro sofferenza, ma un attimo dopo quella disgrazie si era rivolta sul suo clan e sulla sua gente.


Quando vide la sua reazione, Xuan Yuqie sorrise contenta. Era straordinariamente percettiva; era facile capire che notizia doveva aver ricevuto il patriarca.


Sorrise lievemente e chiese con un'espressione 'preoccupata':"Cosa succede? Che sia successo qualcosa al suo clan?"
                                


                                



