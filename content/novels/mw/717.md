---
weight: 717
title: Capitolo 717 – Qualificarsi
pubDate: 2025-12-15T08:37:10.259Z
tags:
    - mw
---


<em>CAPITOLO SPONSORIZZATO ringraziamo Pierpaolo,
1 Capitoli in coda, 0/5</em>
<em>-Schadenfreude</em>


Nel cielo sopra il campo di battaglia, lo Spirito del Palazzo guardò con indifferenza ogni cosa che stava accadendo giù. Dopotutto era un'esistenza priva di ogni sentimento umano normale. Non era sorpreso, né esclamò. Pensava solo che fosse insolito che Lin Ming, che aveva una coltivazione negli stadi intermedi del del Nucleo, fosse riuscito a formare uno spirito da battaglia al livello bronzo dello stadio elementare, infinitamente vicino al piccolo successo.


<em>'Forse potrebbe davvero soddisfare i requisiti per entrare nella prova del re...'</em>


Mentre ci pensava, lo Spirito del Palazzo continuò a fissare con indifferenza il combattimento.


Che Lin Ming riuscisse a superare la prova o morisse, lo Spirito del Palazzo non avrebbe mostrato né rimpianto, né gioia. Faceva solo da spettatore, assistendo allo scontro.


<em>Bang!</em>


Sul campo di battaglia, Nuyan Yu e Lin Ming si scontrarono con violenza. Nuyan Yu fu respinto a centinaia di piedi di distanza, il suo corpo tremava come se l'energia che aveva formato stesse per dissiparsi in ogni secondo.


"Capisco. L'attacco che ha appena fatto ha consumato una grande quantità di energia." Lin Ming scoprì che la riproduzione di Nuyan Yu aveva un'energia estremamente limitata e non avrebbe potuto recuperarla più. Dopo qualche intensa collisione, metà dell'immagine di Nuyan Yu era già svanita.


Lin Ming roteò la sua lunga lancia, usando il Roc Dorato che Squarcia il Vuoto per apparire istantaneamente di fronte al suo avversario.


Scagliò un colpo che conteneva il Concetto di Thunderfire.


Arcobaleno Penetrante!


<em>Crack!</em>


La lancia nelle mani di Nuyan Yu fu spezzata a metà e un pezzo del suo braccio fu strappato dall'attacco di Lin Ming, trasformandosi in una luce brillante che si dissipò.


Dopo aver perso una parte del suo braccio, Nuyan Yu non fu più in grado di resistere. La lancia di Lin Ming trafisse la sua gola e il suo avversario svanì emettendo un bagliore radioso.


"Ho vinto."


Lin Ming deglutì profondamente, ansimando mentre agitava il Buco Nero del del Nucleo nel suo dantian per assorbire la ricca energia Origin Heaven Earth attorno a lui.


Quel Nuyan Yu gli aveva lasciato una profonda impressione. Se il fantasma non avesse avuto un'energia limitata e lo scontro fosse continuato, Lin Ming avrebbe dovuto pagare un caro prezzo per vincere.


"Gli straordinari eroi del clan dell'Antica Fenice sono davvero formidabili, specialmente in quanto a comprensione dei Concetti. Sotto questo aspetto sono di gran lunga inferiore a loro." Lin Ming scosse la testa. La sua percezione non era male, ma mentre la sua coltivazione e la sua forza miglioravano completamente, si era reso conto che la sua percezione stava diventando una sua debolezza.


Dopo che il fantasma di Nuyan Yu si dissipò, un'altra immagine si condensò velocemente di fronte a Lin Ming.


Il fantasma teneva una lunga lancia da guerra. I suoi capelli rosso fuoco ricadevano sulle sue spalle e una luce feroce brillava nei suoi occhi. Con una sola occhiata, si poteva capire che centinaia di migliaia di anni fa questa persona era un drago tra gli uomini.


"Secondo avversario della qualificazione della prova del re. Clan dell'Antica Fenice, famiglia Nuyan, secondo figlio del sesto principe, il Generale d'Avanguardia Nuyan Huo!"


Quest'uomo sembrava avere circa 20-30 anni. Era difficile stimare precisamente la sua età. Nella prova del re del clan dell'Antica Fenice, gli incontri erano predisposti in base all'età dello sfidante. Più grande era il partecipante, più potenti sarebbero stati gli avversari che avrebbe dovuto affrontare.


Nuyan Huo alzò la mano sinistra e con un crepitio, si accese una fiamma che formò uno scudo di fuoco. Il corpo dell'uomo era percorso dalle fiamme. Dopo diversi respiri di tempo questi fuochi si trasformarono in innumerevoli piccole scaglie che crearono un'armatura completa. Con questo equipaggiamento, Nuyan Huo avrebbe avuto una protezione formidabile.


Queste scaglie erano rosso cupo. Sembravano entità separate e su di esse c'erano anche rune mistiche. Naturalmente formavano delle strutture dopo che il fuoco le aveva solidifcate.


"Scudo e armatura di fuoco?"


Le pupille di Lin Ming si rimpicciolirono. Questa era una tecnica delle Divine Cronache Proibite dell'Uccello Vermiglio.


In esse erano descritti metodi su come formare catene e altri oggetti del genere. Anche Lin Ming aveva imparato questi metodi, ma a causa dei limiti del metodo di coltivazione, la forza e la durevolezza del fuoco, le catene erano inadeguate. Quando era avanzato allo stadio Xiantian, aveva smesso di usare queste tecniche minori.


Ora però, quando vide le scaglie e lo scudo di Nuyan Huo, Lin Ming sentì chiaramente che l'energia era compressa fino ad arrivare ad un livello terrificante. Era assolutamente sbalorditivo!


Questo era un'applicazione di alto livello del Concetto di Fuoco?


Lin Ming fece un respiro profondo. Negli ultimi anni aveva investito la maggior parte del suo tempo e delle sue energie nella comprensione e nella raffinazione del Concetto di Spazio. Aveva lasciato da parte temporaneamente i Concetti di Fuoco e di Fulmine.


Lin Ming sapeva bene che, una volta che si raggiungeva una coltivazione superiore, le abilità nate dalla comprensione riguardo alla fonte dei princìpi, gli spiriti da battaglia, le leggi e i Concetti corrispondenti sarebbero diventati più importanti. Solo il peggiore di tutti i praticanti di arti marziali avrebbe dipeso solo sulla sua coltivazione per combattere.


Più Concetti si capivano, più forza combattiva e flessibilità si poteva ottenere. Nonostante potesse essere un'impresa troppo ambiziosa, una volta raggiunto il Mare Divino Realm, la propria vita si sarebbe allungata di migliaia di migliaia di anni. Questo era un tempo sufficiente per comprendere questi concetti, quindi era sempre una buona idea apprendere le basi il più presto.


<em>Woosh!</em>


La lancia di Nuyan Huo scattò e tutta l'energia Origin di tipo fuoco attorno andò in subbuglio mostrando una forza devastante mentre avvolgeva Lin Ming. Contro un tale attacco, all'inizio il giovane non contrattaccò, invece attivò la Forza del Dio Blasfemo contando sulla sua potente forza dell'anima e la sua percezione per analizzare i misteri dietro l'attacco di Nuyan Huo.


Sole Inseguitore!


Quando fu ricoperto dal fuoco, alla fine Lin Ming fece il suo contrattacco!


<em>Peng!</em>


Le fiamme piovvero. Lin Ming fu scagliato via dall'esplosione, i suoi capelli erano bruciacchiati e gli abiti stavano fumando. Durante quel veloce scambio di mosse, anche se il suo colpo conteneva un attacco del suo spirito da battaglia, non era ancora sufficiente per compensare la disparità che c'era tra loro due.


Fortunatamente Lin Ming non era rimasto ferito grazie alle sue incredibilità difensive. Anche così, un po' del potere del fuoco si infiltrò nei suoi meridiani, scattando all'impazzata prima che la forza soppressiva del Seme del Dio Blasfemo si avventasse su di esso. Tuttavia il potere di questa lingua di fuoco fu molto più testardo di quanto Lin Ming avesse immaginato. Anche se la Forza del Dio Blasfemo lo stava premendo, era comunque estremamente violento, ci mise un breve periodo di tempo ad estinguersi.


Questa era la prima volta che il Seme del Dio Blasfemo aveva incontrato una situazione del genere. Lin Ming non credeva che la tecnica arcana della Forza del Dio Blasfemo fosse insufficiente, era il suo stadio che era carente. In confronto a Nuyan Huo, la sua comprensione in quanto a Concetti era fin troppo scarsa.


"Sta provando a lanciare un'occhiata al Concetto di Fuoco durante uno scontro?" Nel cielo sopra il campo di battaglia, lo Spirito del Tempio guardò con indifferenza cosa stava accadendo. "La prova di qualificazione è estremamente difficile. È già una battaglia all'ultimo sangue, farai meglio a stare attento. Non morire per un'occasione di comprendere qualcosa che supera le tue capacità di comprensione."


Secondo lo Spirito, se Lin Ming si fosse concentrato troppo a comprendere Concetti, allora non sarebbe riuscito a lottare a piena potenza, avendo la peggio proprio com'era appena successo. Durante uno scontro tra maestri, qualsiasi esitazione del genere sarebbe stata pericolosa.


"Apprezzo il consiglio." Lin Ming non intendeva cambiare i suoi piani. Se avesse voluto ottenere ispirazioni durante questa battaglia, naturalmente avrebbe consumato una grande quantità di energia in più, avrebbe perfino rischiato di rimanere ferito. Tuttavia era sicuro della sua resistenza e delle sue capacità difensive. Se la situazione fosse peggiorata, allora non sarebbe stato troppo tardi per combattere sul serio.


<em>Bang bang bang!</em>


Durante ogni scambio di mosse, Lin Ming ottenne costantemente ispirazioni dal Concetto di Fuoco di Nuyan Huo. Nel suo corpo, il Seme del Dio Blasfemo iniziò ad assorbire sempre più fuoco. Nei confini della Forza del Dio Blasfemo, questo potere formò una sfera cremisi che circolava vicino al Seme del Dio Blasfemo insieme all'Essenza di Fuoco. Tuttavia era impossibile per la Forza del Dio Blasfemo assorbire questo potere perché la differenza di livello era troppo alta.


Nonostante sembrasse che Nuyan Huo fosse in vantaggio, c'era comunque una limitata quantità di energia nel suo corpo. Dopo dieci mosse la sua voce iniziò a scomparire.


Dopo altre cinque mosse, la lancia di Lin Ming tagliò il braccio dell'avversario.


Una sezione dell'armatura e dello scudo caddero nelle mani di Lin Ming. Toccando lo scudo con le dita, Lin Ming sentì le tracce di energia all'interno. In questo scudo sembrava che l'energia Origin avesse una mente propria. Era una struttura formata da innumerevoli piccole rune. Questa struttura sarebbe riuscita a disperdere l'impatto dell'attacco indipendentemente dalla sua direzione, per poi assorbire i resti del colpo.


"Questa Legge del Fuoco è davvero sbalorditiva!"


Nuyan Huo attaccò di nuovo. Lin Ming non poté più dividere la sua attenzione per studiare le strutture dello scudo. Con un contrattacco, il fantasma di Nuyan Huo fu ucciso, il suo corpo si disperse. Anche lo scudo nelle mani del giovane svanì con un'esplosione di fuoco, riempiendolo di rimpianti.


Dopo Nuyan Huo, arrivarono altri avversari, provenivano tutti dalla famiglia Nuyan. Lin Ming iniziò a sospettare che solo i membri del clan dell'Antica Fenice del continente Tianyan avessero come cognome Nuyan. Forse il clan dell'Antica Fenice era solo una piccola frazione del clan originale nel Regno degli Dei.


Le battaglie diventarono sempre più intense, Lin Ming non studiò più i Concetti di Fuoco, altrimenti non sarebbe riuscito più a continuare.


Dopo essere stato travolto dall'onda d'urto provocata dalle fiamme dell'avversario, Lin Ming scagliò un colpo di lancia verso il suo quinto avversario, uccidendolo. Tuttavia dopo apparirono due fantasmi cremisi.


famiglia Nuyan, generale della Guardia Sinistra, Nuyan Dalei.


famiglia Nuyan, generale della Guardia Destra, Nuyan Xun.


Uno contro due!


L'espressione di Lin Ming divenne solenne. Nonostante il suo avversario avesse un'energia limitata, affrontare continue battaglie era comunque molto difficile per lo sfidante. Se non fosse stato per la Porta del Riposo, Lin Ming non sarebbe resistito per così tanto tempo.


"La prova del re del clan dell'Antica Fenice è davvero severa. Questa è solo la famiglia Nuyan del Clan dell'Antica Fenice. Mi chiedo cosa accadrebbe se fossero comprese razze diverse o altri clan?" Lin Ming sapeva bene che non c'erano limiti in questo universo, c'era sempre un picco più alto. Questa era la legge del mondo. Con il suo attuale talento, superava di gran lunga gli abitanti dei tempi antichi e attuali del continente Tianyan e del Sacro Continente dei Demoni, ma secondo Moguang, c'erano tremila piani sconfinati, quindi ci dovevano essere almeno un altro miliardo di mondi là fuori, tutti come il continente Tianyan. Solo poter dominare un mondo del genere non era niente di che.


Lin Ming non perse più tempo ad ottenere ispirazioni riguardo al Concetto di Fuoco, si concentrò pienamente a combattere mentre preservava la sua energia. Il suo punto forte stava nella sua resistenza. Anche se avesse dovuto combattere molti nemici, sarebbe stato difficile stancarlo. Inoltre aveva anche una difesa sbalorditiva. E con il supporto del Seme del Dio Blasfemo, Lin Ming aveva un vantaggio incredibile quando si difendeva dall'energia di tipo fuoco.


Così Lin Ming continuò a lottare.


Sesto incontro...


Settimo incontro...


Ottavo incontro...


Quando arrivò il decimo incontro, Lin Ming si trovò di fronte ad un principe minore del clan dell'Antica Fenice.


Questo principe era molto più potente dei suoi avversari precedenti. Brandiva un'alabarda dorata e il suo controllo del fuoco era meraviglioso.


Fin dall'inizio Lin Ming era entrato in svantaggio. Dopo continue collisioni, contò sul Seme del Dio Blasfemo per controllare e difendersi dalle fiamme. Dopo dieci mosse l'energia del principe si indebolì gradualmente e poi fu ucciso da Lin Ming.


Dopo aver sconfitto il suo decimo avversario, Lin Ming si sorresse con la lancia, il suo volto era fradicio di sudore. I suoi abiti erano quasi finiti bruciati e il suo corpo era ricoperto di piccole bruciature e ferite. In quel momento aveva usato oltre la metà della sua vera essenza.


Lo Spirito del Palazzo scese dal cielo e disse con calma:"Sfidante, congratulazioni per aver ottenuto il diritto di entrare nella prova del re. Ora seguimi..."
                                


                                



