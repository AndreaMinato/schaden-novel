---
weight: 7180
title: Capitolo 718 – Un Luogo della Prova Scioccante
pubDate: 2025-12-15T08:37:10.259Z
tags:
    - mw
---


<em>CAPITOLO SPONSORIZZATO ringraziamo Pierpaolo,
0 Capitoli in coda, 0/5</em>
<em>-Schadenfreude</em>


"Finalmente ci sono riuscito." Lin Ming tirò un sospiro di sollievo, non era stato affatto facile. Quando aveva superato la prova del generale, era più giovane e quindi i nemici che aveva affrontato era più deboli. Anche così, Lin Ming ci aveva messo un'enorme quantità di tempo per superarlo e, se non avesse portato abbastanza Essenza di Sangue di Uccello Vermiglio con sé, allora sarebbe stato quasi impossibile superare la prova in un periodo di tempo ragionevole.


Ora però l'età e la coltivazione di Lin Ming erano aumentate. La prova di qualificazione non era stata difficile da superare come prima. Questo dimostrava che il ritmo di crescita di Lin Ming aveva superato le aspettative del Grande Palazzo dell'Antica Fenice.


"Signor Spirito del Palazzo, avrei una domanda da farti. Quanti anni avevano quei successori e i principi contro cui ho lottato?"


Questa era la domanda che Lin Ming voleva fare di più. Desiderava sapere com'era il suo talento paragonato a quei geni del clan dell'Antica Fenice e quanto divario ci fosse tra di loro.


Lo Spirito del Palazzo disse:"Sfidante, l'età del tuo scheletro è di 21 anni. Di conseguenza la difficoltà della prova corrispondente sarà anch'essa al 21esimo livello. Tuttavia, a causa della tua densità di sangue inferiore, la vera difficoltà della prova era un po' più alta. I tuoi avversari avevano tutti 24 o 25 anni. Appartenevano tutti all'élite della famiglia reale del clan dell'Antica Fenice. Tuttavia, l'energia e la coltivazione dei loro fantasmi era sotto una pesante oppressione, non erano assolutamente al picco delle loro condizioni. Quindi è impossibile valutare il tuo talento confrontandolo con il loro."


"Capisco."


Lin Ming non era troppo sorpreso. Nel clan dell'Antica Fenice, le loro risorse e i talenti erano di gran lunga superiori a quelle del continente Tianyan. Ad esempio, la Radice Draconica del Nirvana era un raro e prezioso tesoro per tutti i maestri della Distruzione del continente Tianyan, tuttavia in realtà, pensandoci, la Radice Draconica del Nirvana era un'erba medicinale lasciata dall'Imperatore Demoniaco negl giardino del Palazzo Imperiale del Dio Demone prima di ascendere al Regno Divino. Nonostante il suo valore fosse aumentato perché erano passati decine di migliaia di anni, in confronto ai grandi Sect del Regno degli Dei dalle eredità incredibilmente vaste, non era nemmeno degna di essere menzionata.


Potevano esserci perfino dei geni per metà Bestie Divine che usavano ogni giorno medicine e pillole dal valore di gran lunga superiore rispetto a quello della Radice Draconica del Nirvana. Allenavano metodi di coltivazione di alto livello che non erano affatto inferiori a quelli di Lin Ming e avrebbero anche avuto a disposizione la guida di vecchie creature del Regno degli Dei dalla coltivazione molto più alta delMare Divino Realm. Lin Ming non trovava strano che esistessero molti individui dal talento superiore al suo.


Anche il destino faceva parte del talento. Nascere in un grande Sect del Regno Divino o forse perfino in una Terra Sacra, anche questo faceva parte del loro destino.


Per quanto riguarda Lin Ming, nonostante avesse le origini mortali più umili tra questi tremila piani sconfinati e fosse una delle biliardi su biliardi di formiche che scorrazzavano in giro, non credeva che il suo destino sarebbe stato inferiore a quello di un giovane d'élite di una Terra Sacra di un Regno Divino.


Questo perché... aveva il Cubo Magico.


Nonostante al momento non fosse capace di percepire i segreti del Cubo Magico, Lin Ming aveva la sensazione che il Cubo Magico potesse essere uno dei più grandi tesori dell'intero universo. Diventando più potente, sarebbe riuscito a scoprire sempre di più i poteri del Cubo Magico, portandolo sempre più vicino al picco di tutte le arti marziali.


"Sfidante, siamo arrivati..." Mentre lo Spirito del Palazzo parlava, lo spazio attorno a Lin Ming iniziò a distorcersi all'improvviso. Un lieve senso di vertigini lo stordì e un momento dopo fu mandato in un'ampia piattaforma.


Questa piattaforma aveva la forma di un enorme cerchio, di almeno dieci chilometri di diametro. Sulla sua superficie c'era una varietà di misteriose e antiche rune, chiaramente erano simboli di formazioni.


Tuttavia, Lin Ming fu sorpreso nello scoprire che non aveva mai visto un buon numero di questi simboli di formazione prima. Credeva di essere abile nella comprensione di antiche formazioni, eppure non poteva capire questi segni che gli erano quasi tutti sconosciuti.


Era una formazione creata dal clan dell'Antica Fenice?


"Signor Spirito del Palazzo, questo è il luogo della prova del re?" Lin Ming guardò la piattaforma rotonda che emetteva una semplice e vasta energia; era sbalorditiva. Insieme a queste misteriose e antiche rune, Lin Ming non sarebbe stato sorpreso se fosse qualcosa di simile alla formazione d'assalto Ten Thousand Killing della Valle dei Sette Misteri.


Naturalmente questa antica formazione era completamente diversa.


Tuttavia lo Spirito del Palazzo:"Non è il posto dove si terrà la prova, è l'altare di trasmissione che conduce alla prova del re..."


Le parole dello Spirito erano prive di emozioni, ma quando Lin Ming le sentì, rimase scioccato!


Cosa?!


Questa era solo una formazione di trasmissione?!


Una formazione ampia dieci chilometri ricoperta di innumerevoli rune mistiche!


Oh cielo! Dove condurrebbe una formazione del genere?!


Nel mondo distrutto del Palazzo Imperiale del Dio Demone, Lin Ming aveva visto un'enorme formazione di trasmissione alta centinaia di piedi con 108 incavi per le pietre di vera essenza. Era una formazione su larga scala dotata di ogni sorta di simbolo.
Quella era stata la formazione più grande che Lin Ming avesse mai visto, ma ora, in confronto a questa, sembrava una formica.


Questa formazione era ampia dieci chilometri! Estendendo la sua percezione, Lin Ming scoprì decine di incavi delle dimensioni di un pugno. Per quanto riguarda l'altare di trasmissione stesso, era alto un chilometriio di piedi!


Questo altare sembrava fatto di giada rossa. Lin Ming non aveva mai visto questo materiale, ma poteva sentire un'energia vibrante provenire da esso.


Questa sorta di formazione...


Lin Ming diede un'occhiata allo Spirito del Palazzo. Se la formazione di trasmissione del Palazzo Imperiale del Dio Demone poteva mandare qualcuno a miliardi di chilometri di distanza, allora questa avrebbe potuto coprire una distanza di bilioni o perfino decine di centinaia di bilioni di chilometri!


"Signor Spirito del Tempio, dove porta questa formazione? Se non posso completare la prova entro sei mesi, preferirei non entrare." Chiese inquieto Lin Ming. Se fosse andato così lontano, probabilmente tornare non sarebbe stato facile.


Sfidante, non posso garantire che tu completerai la prova. La prova del re è considerata una delle risorse di coltivazione principale del clan dell'Antica Fenice ed è divisa in diversi stadi. Puoi solo continuare fino agli stadi avanzati se completerai il primo stadio della prova del re. Una volta che finirai il primo stadio della prova, potrai anche tornare, ma non posso dire quanto ci vorrà."


"Qual è il record di completamento della prova per un praticante di arti marziali del clan dell'Antica Fenice?"


"Il più veloce ci ha messo... 72 giorni!"


Mentre diceva questo numero, anche se la sua natura era indifferente, nel tono dello Spirito del Palazzo c'era rispetto e riverenza. 72 giorni era un numero terrificante.


"72 giorni... capisco." Dato che alcuni potevano completare la prova in 72 giorni, allora Lin Ming era sicuro che, anche se non fosse riuscito a metterci così poco tempo, tre mesi non sarebbero stati comunque un problema.


Lo Spirito del Palazzo scosse la testa e disse:"Sfidante della prova, il record dei 72 giorni non è stato fatto da un principe della famiglia Nuyan del clan dell'Antica Fenice. Quell'individuo era dotato di una stirpe del clan della fenice perfetta. Metà era sangue umano, l'altra metà proveniva da una fenice. La sua percezione, il suo talento non possono essere misurati con parametri normali. Forse non riuscirai nemmeno a soddisfare i requisiti per superare il primo stadio della prova in 72 giorni."


Stirpe del clan della fenice perfetta?


Lin Ming fece un respiro profondo. Da quando aveva intrapreso la strada delle arti marziali, facendo passo dopo passo fino ad arrivare al punto in cui era, ora finalmente poteva avvicinarsi ai talenti più potenti del Regno Divino.


Adesso sarebbe riuscito a percorrere la stessa via dei giovani d'élite del Regno Divino, diretto verso il vero picco delle arti marziali!


Tutto doveva ripartire dall'inizio. La strada era di fronte ai suoi occhi!


Lin Ming si riempì di spirito combattivo. Se non fosse entrato in contatto con il Regno Divino, allora non sarebbe mai riuscito a vedere il picco delle arti marziali!


"Non devo finirlo in 72 giorni. Finché potrò superarlo entro sei mesi sarà più che abbastanza! Teletrasportami lì!"


"Bene! Come vuoi."


Mentre lo Spirito del Palazzo finiva di parlare, dal cielo caddero lentamente centinaia di cristalli delle dimensioni di un pugno che andarono ad infilarsi negli incavi dell'altare.


Lin Ming non aveva mai visto queste pietre di energia rosse, ma dalle fluttuazioni, poteva percepire che questi cristalli erano ad un livello completamente diverso rispetto alle pietre di vera essenza o ai Cristalli di Sangue.


Era prevedibile. Per attivare una formazione di trasmissione così terrificante come potevano bastare ordinarie pietre di energia?


Questi cristalli rossi erano assolutamente inestimabili. Se solo il consumo per trasmettere un giovane d'élite era così alto, allora si poteva immaginare quante risorse di coltivazione ricevevano.


Non c'era da meravigliarsi che il clan dell'Antica Fenice avesse dei requisiti così severi per sostenere la prova del re. Per allenare un solo membro della famiglia reale ci voleva un'enorme quantità di risorse. Anche con il suo talento, per Lin Ming non era stato facile ottenere il diritto di partecipare.


<em>Bang!</em>


I cristalli rossi scatenarono la loro energia. L'intero altare tremò all'improvviso mentre tutti i simboli si illuminarono!


Un raggio di luce rossa sfrecciò dall'altare dritto verso il cielo. Mentre era nella formazione, Lin Ming sentì una terrificante pressione cadere su di lui, quasi travolgendolo.


Campo di forza demoniaco - attivazione!


Lin Ming rilasciò i campi di forza del Dio del Massacro e Asura. Con il loro supporto, riuscì a stento a sopportare questa immensa pressione.


Questo scioccò Lin Ming:"Questa formazione è davvero straordinaria. Se un normale praticante di arti marziali Xiantian fosse qui, esploderebbe per la pressione!"


<em>Bang!</em>


La formazione tremò all'improvviso. Sempre più energia rossa si scatenò, ricoprendo l'intero altare.


Un momento dopo Lin Ming sentì il suo corpo accelerare mentre il mondo vorticava attorno a lui. Questa accelerazione era stata così improvvisa e veloce che Lin Ming ebbe la sensazione di stare per vomitare le viscere. Raggi di luce si avvolsero attorno a lui, il vuoto si spaccò e fu gettato in questo flusso spaziale incredibilmente caotico!


Avendo sperimentato questa scena in precedenza, lo sguardo di Lin Ming si accese. Questa era un'occasione per affinare i suoi Concetti di Spazio e di tempo!


Il flusso caotico di spazio che Lin Ming affrontò era ancora più violento e terrificante. Comunque, dato che era diventato molto più potente e aveva approfondito la sua comprensione del Concetto di Spazio, annche se non poteva sopportare direttamente i flussi spaziali, aveva dei modi per evitarli tenendosi al sicuro.


Dopo aver percorso questo flusso spaziale per chissà quanto tempo, anche qualcuno con la resistenza di Lin Ming aveva consumato il 70-80% della sua vera essenza. Alla fine tremò mentre veniva sbalzato fuori dal canale spaziale!


Poi Lin Ming tornò a vedere un paesaggio di fronte a sé. Questa era la vera prova del re!


Era scioccato. Prima si era immaginato molte volte come sarebbe stato, forse sarebbe stato simile alla Formazione Ten Thousand Killing, alla Gabbia del Re o forse perfino alla Strada dell'Imperatore, ma non avrebbe mai pensato che sarebbe stato così...


Era una città! Una città piena di persone!
                                


                                



