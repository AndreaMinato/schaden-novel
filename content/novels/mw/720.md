---
weight: 7200
title: Capitolo 720 – Totem dell'Antica Fenice
pubDate: 2025-12-15T08:37:10.259Z
tags:
    - mw
---


<em>CAPITOLO SPONSORIZZATO ringraziamo Marco,
6 Capitoli in coda, 0/5
-Schadenfreude</em>


Nel Palazzo dei Protettori Lin Ming vide diversi praticanti di arti marziali vestiti di rosso che girovagano per la sala principale. La maggior parte di loro era umana, ma c'erano anche elfi e altre razze. Avevano tutti cognomi e origini diverse, eppure condividevano tutti un punto in comune, avevano tutti il sangue dell'Antica Fenice.
"Sei nuovo?" Un praticante di arti marziali andò a salutarlo quando Lin Ming entrò, parlava il linguaggio comune del Regno Divino. "Da dove provieni?"


"continente Tianyan, Ming Nuyan della famiglia Nuyan." Rispose Lin Ming.


"continente Tianyan? Così anche tu provieni da un mondo mortale. Anche io! Ahahah, lascia che mi presenti, provengo dalla famiglia Huangquang (<em>Nota Traduzione: 黄权 letteralmente "potere giallo"</em>), Huangquang Min." Il praticante di arti marziali sorrise con un senso di calore e cameratismo quando sentì che anche Lin Ming proveniva da un mondo mortale.


Lin Ming scoprì che sul petto del giovane c'era un distintivo con la scritta "Huangquang Ming" circondata dalle fiamme.


Nella sala anche tutti gli altri portavano dei distintivi che rivelavano le loro rispettive famiglie e clan, ma al centro della stanza c'erano sei giovani coltivatori che sembravano un po' diversi rispetto agli altri.


Erano in un gruppo isolato e ignoravano completamente gli altri praticanti di arti marziali attorno a loro.


"Eheh quei sei provengono dal Regno Divino." Huangquang Min notò cosa stava guardando Lin Ming e arricciò le labbra con disgusto. Disse con una trasmissione di vera essenza:"Quei tipi del Regno Divino si sentono superiori, così rimangono nella loro piccola cerchia e non si disturbano a discutere con noi. Credono di essere come dei nobili di fronte a della gente comune!"


Huangquang Min usava un tono ironico mentre parlava di queste persone, sembrava che provasse sdegno.


"Regno Divino?" Lin Ming spalancò gli occhi.


"Provenire dal Regno Divino non è così importante." Huangquang Min scosse la testa. "Anche questa città dell'Antica Fenice è in un piano inferiore. Nel Regno Divino ci sono luoghi di prove speciale per la famiglia reale. Se fossero davvero grandi talenti del clan, allora non si troverebbero qui!"


"Oh?" Lin Ming sussultò. "Così stai dicendo che questa città dell'Antica Fenice non è il luogo della prova migliore? Ho sentito che l'insegna della città è stata tracciata personalmente dal terzo patriarca del clan dell'Antica Fenice."


"Beh, sì, è vero, ma questo perché proveniva anche lui da un piano inferiore e ha completato la sua prova nella città dell'Antica Fenice. I giovani sbalorditivi dei nostri mondi mortali non sono necessariamente peggiori di quelli del Regno Divino. Avanti, lascia che ti presenti agli altri."


Mentre parlava, Huangquang Min condusse Lin Ming ad incontrare altri praticanti di arti marziali di mondi mortali. "Questo è Man Ka, proviene dalla stella Kobe e questo è Yu Yuan, proviene dal continente della Cicala Celeste..."


Le poche persone che Huangquang Min presentò, annuirono verso Lin Ming. Erano tutti giovani d'élite nei loro mondi, non era strano che fossero orgogliosi, era la natura gioviale di Huangquang Min che era diversa da tutti gli altri.


A Lin Ming non importava. Tenne a mente l'età e la coltivazione di tutti i presenti. Quasi tutti i coltivatori qui erano sotto i 25 anni e avevano tutti una coltivazione allo stadio della Distruzione. Da ognuno di loro Lin Ming poteva sentire la stessa potente energia e aura; chiunque fosse arrivato qui non era una persona comune nella sua generazione!


In quel momento una voce anziana riecheggiò:"Dirigetevi tutti al Totem dell'Antica Fenice nel campo di allenamento!"


"Il Totem dell'Antica Fenice?" Lin Ming ne fu sorpreso e guardò Huangquang Min.


"Eheh, finalmente è arrivato il momento. Sei piuttosto fortunato. Tutti gli altri hanno aspettato qui tutto il giorno per entrare e scegliere la propria area di allenamento per comprendere le leggi. Sei arrivato appena in tempo! Questo Totem dell'Antica Fenice è il tesoro della città!"


Mentre menzionava il totem, gli occhi di Huangquang Min iniziarono a brillare. "Questi totem sono stati lasciati da potenti guerrieri impareggiabili del clan della fenice. Alcuni di essi si sono formati nel caos primordiale. Sono tesori che possono risalire alla fonte stessa del grande Dao. Se puoi comprenderli pienamente, puoi diventare la persona che conosce più a fondo le Leggi nell'intero Regno Divino!"


Si poteva raggiungere un risultato del genere solo meditando su questi totem? Lin Ming ne fu un po' sorpreso. Gli sembrava un po' esagerato:"Cosa sono esattamente questi totem del caos primordiale?"


Sentendo questa domanda, Huangquang Min mostrò uno sguardo pieno di desiderio. Disse lentamente con tono rispettoso:"Nelle leggende, prima che si formasse l'universo c'era solo il caos, i tremila piani sconfinati e il Regno Divino non erano ancora nati.
Questo è il cosiddetto caos primordiale. Questi totem sono formati dall'energia primordiale e i princìpi di quell'era. Nella città dell'Antica Fenice ci sono tre di questi totem del caos primordiale! Ognuno di essi contiene una traccia dell'origine di tutte le leggi!"


Sentendo questa spiegazione, Lin Ming rimase scioccato. Se fosse vero, allora le parole di Huangquang Min non erano affatto esagerate.


"Potrebbero davvero lasciare una pietra del caos primordiale forgiata all'inizio dell'universo in un mondo inferiore? Le organizzazioni principali del Regno Divino non proverebbero invidia?" Dal punto di vista di Lin Ming, questo tipo di totem sarebbero dovuti apparire solo nelle aree di allenamento principali di una Terra Sacra del Regno Divino.


Huangquang Min disse:"Questi totem di pietra, nonostante siano estremamente preziosi, non soddisfano i requisiti speciali del Regno Divino. Il caos primordiale è sconfinato. C'è un'infinita quantità di energia primordiale; sono state creati innumerevoli totem di pietra allora. I tre totem di pietra della città dell'Antica Fenice sono delle dimensioni di un solo piede quadrato, mentre quelli del Regno Divino sono molto, molto più grandi e i principi mistici contenuti all'interno sono ancora più misteriosi."


"Capisco..." Disse Lin Ming annuendo:"Grazie fratello Huangquang."


"Ahahah, noi praticanti di arti marziali dei piani inferiori dobbiamo sostenerci a vicenda!"


Mentre Huangquang Min e Lin Ming conversavano, alla fine si fecero strada verso la formazione di trasmissione dove si trovava il Totem dell'Antica Fenice.


Questo era il centro della città. A causa delle risorse limitate e dell'enorme quantità di giovani d'élite, ogni giro di meditazione poteva durare al massimo per tre giorni. Il motivo per cui Huangquang Min e gli altri stavano aspettando qui era perché stavano facendo la coda.


Nel campo di allenamento, un vecchio vestito di rosso stava già aspettando lì. Quando vide arrivare tutti i membri d'élite disse:"Questa è la prima volta che venite nel campo di allenamento del totem dell'Antica Fenice. Qui c'è un totale di 35 totem di pietra.
Tutti voi avete due ore per decidere quale totem preferite. Per evitare che più persone scelgano lo stesso totem, sarete tutti valutati secondo i vostri risultati nelle Leggi e nei Concetti e le persone con la comprensione maggiore potranno scegliere per primi."


"Dopo che sceglierete, tutti potranno entrare nella loro area di allenamento e meditare per tre giorni. Tre giorni dopo dovrete andare, non importa quanto avrete percepito e che risultati otterrete. Ora, lasciate che vi dia qualche consiglio. I totem di pietra del caos primordiale sono eccellenti, ma sarebbe impossibile per voi percepirne i segreti. Non puntate troppo in alto. Ora dobbiamo iniziare a confrontare la vostra comprensione dei concetti e decidere a chi dare la priorità di scelta!"
                                


                                



