---
weight: 721
title: Capitolo 721 – Prova delle Leggi
pubDate: 2025-12-15T08:37:10.259Z
tags:
    - mw
---


<em>CAPITOLO SPONSORIZZATO ringraziamo Marco,
5 Capitoli in coda, 0/5
-Schadenfreude</em>


Quando il vecchio vestito di rosso parlò della competizione, gli sguardi di tutti i giovani d'élite si riempirono di entusiasmo. Ognuno di loro era un membro eccezionale della sua generazione e aveva una sicurezza assoluta per quanto riguardava la comprensione delle Leggi.


Quando dei giovani così straordinari si radunavano insieme, era naturale che desiderassero competere, tutti loro speravano di avere un'occasione per mostrare la loro superiorità.


E questa dimostrazione era proprio la migliore opportunità per farlo.


"Ahah, una competizione per confrontare i nostri Concetti di Fuoco? Sono sicurissimo di potercela fare!" Huangquang Min si sfregò le mani con entusiasmo, sembrava non vedesse l'ora di iniziare.


Tutti i giovani sembravano impazienti. Il vecchio vestito di rosso non perse tempo in chiacchiere, prese un rotolo di pergamena dal suo anello spaziale.


Questo rotolo di pergamena sembrava molto antica ed era legata da un semplice filo rosso.


"Quello è il Testamento dell'Antica Fenice!"


"È davvero il Testamento dell'Antica Fenice! Ne ho solo sentito parlare negli antichi testi del mio clan, ma oggi finalmente lo vedo di persona!" Gli occhi dei giovani brillarono. Questo era il testamento lasciato da un patriarca del clan della fenice del Regno Divino prima di superare il Nirvana. Aveva lasciato diverse decine di queste pergamene, ma non dovrebbero essercene più di due nella città dell'Antica Fenice. A parte i totem di pietra, erano i tesori più preziosi!


<em>Hwaa!</em>


Il vecchio vestito di rosso lo srotolò e all'improvviso arrivò un'ondata di energia ardente. Sulla pergamena c'era l'immagine di una fenice che si stava dimenando, come se potesse scappare dai confini della pergamena in ogni momento.


"Chi sarà il primo?"


"Io!"


"Io!"


"Io, io!"


Diversi giovani alzarono con impazienza le mani.


"Tu!" Il vecchio vestito di rosso indicò con noncuranza Huangquang Min, che mostrò subito un'espressione entusiasta. Un'occasione per percepire il Testamento dell'Antica Fenice era molto rara.


"Rimani di fronte al Testamento dell'Antica Fenice e comprendi il potere delle leggi al suo interno. Valuterò la tua comprensione, il grado di compatibilità e i tuoi risultati nel Concetto di Fuoco. Il risultato finale sarà deciso da me. Ora inizia."


"Sì signore!" Huangquang Min avanzò, spalancò gli occhi mentre fissava la figura cremisi della pergamena. Dopo diversi respiri di tempo sembrò entrare in trance. Riflesse nelle sue pupille, si rivelò ogni sorta di linea rossa che bruciava lentamente emanando ogni sorta di misterioso principio.


Huangquang Min rimase di fronte al Testamento dell'Antica Fenice per circa venti respiri di tempo. Poi, accanto a lui apparirono diverse sfere dalla luce tenue. Sembravano delle comuni palle brillanti, ma Lin Ming poteva percepire la loro composizione fatta dalla più pura energia Origin di tipo fuoco, un'energia che si avvicinava alla fonte delle Leggi del Fuoco!


Dopo altri dieci respiri di tempo, queste sfere di luce conversero lentamente nel corpo di Huangquang Min per poi svanire.


Il giovane tremò, svegliandosi all'improvviso dal suo stupore. Quei riflessi brillanti nei suoi occhi scomparirono, era fradicio di sudore e ansimava pesantemente, il suo sguardo era entusiasta.


"Troppo misterioso! Davvero troppo misterioso! Se potessi leggere questo Testamento dell'Antica Fenice, allora potrei capire l'origine di tutte le Leggi del Fuoco!"


L'espressione del giovane era piena di felicità e desiderio. Non c'era un solo Testamento dell'Antica Fenice. Finché il suo talento fosse stato sufficientemente alto, allora avrebbe avuto l'occasione di entrare nel clan della fenice del Regno Divino e lì avrebbe potuto percepire gli altri Testamenti dell'Antica Fenice. Quando sarebbe giunto quel momento, la sua comprensione del Concetto di Fuoco sarebbe arrivata ad un livello sbalorditivo.


"Cinque respiri di tempo di fusione con la Legge. La piccola quantità di energia Origin di tipo fuoco che hai assorbito è a stento accettabile. Il tuo risultato è al secondo livello, grado C." Disse impassibile l'Anziano vestito di rosso.


Sentendo questa valutazione, l'entusiasmo di Huangquang Min si raffreddò.


La piccola quantità di energia primordiale di tipo fuoco che aveva assorbito era a stento accettabile...


Questa valutazione aveva colpito l'autostima di Huangquang Min; era sempre stato molto orgoglioso della sua comprensione del Concetto di Fuoco. In effetti aveva persino superato il potenziale di un guerriero di livello Imperatore e nessuno dei suoi coetanei era riuscito a raggiungerlo. Eppure la sua valutazione era stata classificata come "a stento accettabile".


Tra i membri d'élite, un giovane con delle scaglie tra le sopracciglia mormorò:"Cinque respiri di tempo di fusione possono essere considerati inferiori alla norma." Ovviamente provava sdegno.


Huangquang Min arrossì. Stava per rispondere per le rime ma un altro uomo lo interruppe:"Smettetela di litigare. Qui contano solo i risultato. Ci proverò io!"


Anche il praticante di arti marziali che aveva appena parlato proveniva da un mondo mortale. Si chiamava Man Ka e proveniva dalla Stella Kobe. Prima Huangquang Min lo aveva presentato a Lin Ming.


Man Ka e Huangquang Min potevano provenire da due mondi diversi, ma in quanto praticanti di arti marziali che provenivano da piani inferiori, naturalmente si erano coalizzati contro un avversario comune.


Man Ka andò di fronte al Testamento dell'Antica Fenice e spalancò gli occhi più che poté. Per quattro respiri di tempo sembrò entrare in una strana trance. Poi, dopo altri trenta respiri di tempo, una debolissima energia di fuoco si formò attorno a lui. Converse lentamente nel suo corpo. Man Ka tremò, poi si risvegliò dal suo stupore.


Il vecchio vestito di rosso disse:"Quattro respiri di meditazione. Con la piccola quantità di energia che hai assorbito, la tua comprensione delle leggi è a stento sopra la media. Il tuo risultato è al secondo livello, grado B."


Un'altra valutazione di secondo livello... Ma Ka si accigliò, ovviamente non era soddisfatto del risultato.


Nel gruppo del Regno Divino, l'uomo con le scaglie rosse tra le sue sopracciglia sorrise lievemente. Disse sogghignando ad un giovane accanto a lui:"Huo Ping, perché non vai a provare?"


"Ahah, non volevo andare sul palco a mettermi in imbarazzo, ma se il fratello Long me lo chiede, allora dovrei accettare umilmente questa opportunità."


Nonostante il giovane sembrasse modesto, la sua espressione era sicura di sé. Il suo ampio sorriso non poteva nascondere l'ovvio sdegno che provava nei confronti degli altri. Andando di fronte al Testamento dell'Antica Fenice, passarono solo tre respiri di tempo prima che tracce di linee di fuoco e nuvole ardenti si riflettessero nelle sue pupille. Poi, dopo altri trenta respiri di tempo, apparirono decine di sfere brillanti delle dimensioni di un chicco di riso, volavano attorno al giovane come uno stormo di uccelli.


Il giovane vestito di rosso si risvegliò dalla sua meditazione e disse un po' senza fiato:"È stato grandioso!"


"Tre respiri di tempo per meditare, il potere dell'energia che hai assorbito può essere considerato appena soddisfacente. Tu, hai guardato già il Testamento dell'Antica Fenice prima d'ora?" Chiese con calma il vecchio vestito di rosso. La sua vista era estremamente acuta, aveva capito facilmente che questa non era la prima volta che il giovane leggeva il Testamento dell'Antica Fenice.


"Sì signore. L'ho visto una volta solo due anni fa." Disse con sicurezza il giovane vestito di rosso. Proveniva dal clan dell'Antica Fenice nel Regno Divino, non era strano che avesse avuto un'occasione per guardare qualche Testamento dell'Antica Fenice.


Il vecchio vestito di rosso disse:"Se questa fosse stata la prima volta, allora ti avrei valutato a stento al primo livello, grado C, ma ora puoi essere considerato solo al secondo livello, grado A!"


Sentendo questa valutazione, tutti i giovani d'élite che provenivano dai piani inferiori, in particolare Huangquang Min e Man Ka, mostrarono delle smorfie. Solo un normale giovane dal Regno Divino li aveva imbarazzati entrambi.


I membri d'élite dei piani inferiori non erano convinti. Si presentarono uno dopo l'altro e la maggior parte finì al secondo livello, grado C, una piccola quantità di loro arrivò al secondo livello, grado B.


Risultati del genere erano davvero scioccanti. Tutti i presenti erano talenti impareggiabili nella loro generazione. Erano davvero addolorati da questo risultato!


"Fratello Nuyan, anche la tua comprensione del Concetto di Fuoco dovrebbe essere buona! Che ne dici di andare a provare?" Huangquang Min provò ad incoraggiare Lin Ming a farsi avanti. Sperava che avrebbe ottenuto un grande risultato.


Lin Ming era un po' rimasto senza parole. Pensava di essere abile nella comprensione dei Concetti e delle Leggi, ma questo solo in confronto ai praticanti di arti marziali del continente Tianyan. Se dovesse paragonarsi ai geni del clan dell'Antica Fenice, specialmente nel Concetto di Fuoco in cui si specializzavano, non era sicuro di potercela fare.


Sospettava che al massimo avrebbe raggiunto il terzo livello, grado C. Non era probabile che andasse oltre.


<em>'Sembra che non avrò l'occasione di scegliere per primo.'</em> Lin Ming scosse la testa. Non gli importava molto. Ad ognuno il suo. Sarebbe andato avanti indipendentemente da cosa avrebbe ricevuto.


"Proverò anche io. Non ho visto Testamenti dell'Antica Fenice da molto tempo, mi chiedo che sorta di risultato otterrò." Quando la maggior parte dei praticanti di arti marziali finì la prova, il giovane con le scaglie rosse tra le sopracciglia alla fine si mosse. Andò di fronte al Testamento dell'Antica Fenice con fare noncurante.


"Ugh, solo vedere la faccia di quell'uomo mi disgusta." Disse Huangquang Min vedendo l'espressione sicura del coltivatore. Comunque capiva che quel giovane naturalmente doveva essere eccezionale visto che era riuscito a diventare il capo del gruppo dei sei discepoli del Regno Divino.


Mentre rimaneva di fronte al Testamento dell'Antica Fenice, il suo sguardo si concentrò all'improvviso. Sembrava che stesse affrontando un nemico mortale in una battaglia all'ultimo sangue.


<em>Hu!</em>


Nel palazzo si sollevò un'improvvisa raffica di vento. Le scaglie tra le sopracciglia del giovane brillarono emanando una brillante linea scarlatta. Poi le immagini del fuoco iniziarono a riflettersi nelle sue pupille.


"Due respiri di tempo?" Il vecchio che gestiva la prova iniziò a mostrare un po' di emozione. Qualsiasi giovane d'élite che poteva iniziare a fondere il potere delle leggi in soli due respiri di tempo poteva essere considerato piuttosto abile, anche nel clan dell'Antica Fenice del Regno Divino.


Il giovane rimase davanti al Testamento dell'Antica Fenice per meno di metà bastoncino di incenso. Poi iniziarono a formarsi delle piccole sfere delle dimensioni di un fagiolo, si illuminarono mentre vagavano come lucciole nella notte.


Quando lo vide, perfino Huangquang Min dovette ammettere che c'era un grande divario tra lui e il giovane con le scaglie rosse. L'energia che quest'uomo era riuscito a condensare era diverse volte o anche decine di volte superiore alla quantità che aveva radunato lui!


Dopo diversi respiri di tempo, queste piccole luci volarono rapidamente nel corpo del giovane. Poi l'uomo con le scaglie rosse iniziò ad emanare un bagliore rosso sangue. Un momento dopo sospirò, ma non sembrava esausto o ansimante come lo era stato Huangquang Min. Invece sembrava rinfrescato e d'ottimo umore.


Vedendo questo, Huangquang Min non poté più arrabbiarsi. Paragonato a questo giovane, il suo risultato per cui si era entusiasmato così tanto probabilmente non era diverso da uno zoticone di campagna delirante. Non c'era da meravigliarsi che lo avessero guardato con sdegno.
La differenza di origini era semplicemente troppo difficile da colmare!


I praticanti di arti marziali dei piani inferiori provarono amarezza. Questo giovane con le scaglie rosse ovviamente aveva guardato i Testamenti dell'Antica Fenice diverse volte in passato. Per loro invece era la prima volta. Non era paragonabile; questo era il divario in risorse.


Il vecchio vestito di rosso si accarezzò la barba e disse sorridendo:"Due respiri di fusione di Legge, la moderata quantità di energia di fuoco che hai assorbito in effetti è soddisfacente. Il tuo risultato è primo livello, grado B."


Primo livello, grado B?


Tutti i presenti dovettero convincersene. A parte l'uomo con le scaglie rosse, nessuno degli altri praticanti di arti marziali era riuscito ad ottenere un risultato del genere. Questo dovrebbe essere la valutazione migliore.


"Quelli che non sono ancora stati messi alla prova si facciano avanti." Il vecchio vestito di rosso guardò i praticanti di arti marziali rimasti, tra di loro c'era anche Lin Ming.
                                


                                



