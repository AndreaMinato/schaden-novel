---
weight: 7220
title: Capitolo 722 – Percepire la Fonte del Fuoco
pubDate: 2025-12-15T08:37:10.259Z
tags:
    - mw
---


<em>CAPITOLO SPONSORIZZATO ringraziamo Marco,
4 Capitoli in coda, 0/5
-Schadenfreude</em>


Viste la dimostrazione del giovane era stata troppo impressionante, ci fu un silenzio imbarazzato per un po'. Nessuno voleva mettersi alla prova subito dopo di lui.


"Ci proverò anche io!" Una donna vestita di rosso andò davanti al Testamento dell'Antica Fenice. Anche lei faceva parte del gruppo di geni del Regno Divino. Non era troppo bella, ma aveva un aspetto molto delicato. Guardò con serenità il vecchio vestito di rosso e disse:"Huo clan del Regno Divino, Huo Yu!"


"Va bene, puoi iniziare." Il vecchio vestito di rosso mostrò il Testamento dell'Antica Fenice alla donna.


Una luce acuta brillò nei suoi occhi e poi una vera essenza cremisi incredibilmente calda divampò all'improvviso. Un momento dopo linee di fuoco si rifletterono nelle sue pupille, una rappresentazione della fonte di tutti i princìpi del fuoco.


Due respiri di tempo! Ci aveva messo anche lei due respiri di tempo!


I praticanti di arti marziali del Regno Divino successivi ci misero solo due respiri di tempo per fondere le Leggi di tipo fuoco. Nessuno dei praticanti di arti marziali dei piani inferiori però non si esasperarono di fronte a questi risultati; il divario tra di loro era troppo ovvio.


La donna vestita di rosso ci mise diverse decine di respiri di tempo e poi apparirono dei granelli di luce rossa delle dimensioni di un chicco di riso che poi affondarono nel suo corpo.


"Due respiri di tempo di meditazione, una piccola quantità di energia Origin di tipo fuoco assorbita. Il tuo risultato è al primo livello, grado C!" Disse il vecchio vestito di rosso con un'espressione soddisfatta. Era già un'ottima valutazione per un primo tentativo.


Dopo i due risultati di primo livello, i praticanti di arti marziali dei piani inferiori si guardarono l'un l'altro con sconcerto. Per molto tempo nessuno si fece avanti. Presentarsi ora avrebbe solo enfatizzato la differenza che c'era tra di loro. La pressione era troppo grande. Se uno non avesse ottenuto un grande risultato, allora avrebbe perso la faccia.


I praticanti di arti marziali del Regno Divino avevano fatto tutti la prova. Guardarono contenti i coltivatori dei mondi dei mortali, la pressione sul resto dei coltivatori che non si erano ancora sottoposti alla prova si intensificò all'improvviso.


Dopo diversi respiri di tempo di imbarazzo, Lin Ming si mosse verso il Testamento dell'Antica Fenice.


"Fratello Nuyan, non è un bene andarci ora; la pressione è troppo grande..." Ricordò gentilmente Huangquang Min. Non conosceva il livello di comprensione di Lin Ming, ma probabilmente non poteva essere paragonato ai geni mostruosi del Regno Divino.


"Non importa." A Lin Ming non avrebbe badato alle prese in giro degli altri. Il suo Concetto di Fuoco non era troppo impressionante. Figuriamoci il suo Concetto di Fuoco, anche quello di Spazio non era paragonabile agli altri. Il suo punto di forza stava nella coltivazione delle leggi e del corpo e nelle salde fondamenta della sua energia.


Mentre Lin Ming avanzava, tutti puntarono lo sguardo su di lui.


"Si sta facendo avanti un ragazzo che proviene da quei rifiuti dei piani inferiori. Ahah, se ha il coraggio di mettersi in gioco, allora dovrebbe essere almeno un po' abile. Forse potrebbe raggiungere il secondo livello, grado B."


"Forse anche un secondo livello, grado A. Nonostante i praticanti di arti marziali dei piani inferiori siano per lo più spazzatura, a volte ce ne sono uno o due decenti. Se può arrivare al secondo livello, grado A, allora sarebbe come te." Un praticante di arti marziali del Regno Divino stuzzicò Huo Ping, che era stato il primo a sottoporsi alla prova tra i discepoli del loro gruppo.


"Umpf, il secondo livello, grado A, non è così difficile da ottenere." Disse con sprezzo Huo Ping. Non gli piaceva che gli altri lo paragonassero a Lin Ming, un mero ragazzo di un mondo mortale.


Lin Ming ignorò queste conversazioni, andò di fronte al Testamento dell'Antica Fenice e riferì il suo nome. "famiglia Nuyan del continente Tianyan, Nuyan Ming."


"Sì, inizia." Disse impassibile il vecchio mentre mostrava la pergamena al giovane.


Quando Lin Ming guardò le immagini e le parole del testamento, non percepì nulla all'inizio, ma dopo averlo osservato più attentamente, sentì solo che conteneva infiniti misteri. Quelle strane linee e lettere che sembravano draghi e fenici danzanti sembravano contenere la fonte del grande Dao, dall'era in cui aveva iniziato a formarsi l'universo! Le verità e i princìpi contenuti erano fin troppo misteriosi; Lin Ming entrò in trance per un po'.


Ebbe la sensazione di ricevere all'improvviso un'enorme quantità di informazioni. Gli fece dolere la testa e annebbiare la vista.


Lin Ming si morse la lingua e lo spirito da battaglia nel suo mare spirituale tremò. Fu solo allora che il giovane riuscì a calmarsi.


Un respiro di tempo... Due respiri di tempo... Tre respiri di tempo...


Al quarto respiro di tempo, nelle pupille di Lin Ming non si erano ancora informate delle fiamme. Questo fece agitare Huangquang Min. Se non avesse mostrato segni di fusione delle Leggi del fuoco entro quattro respiri di tempo, allora avrebbe ottenuto al massimo un risultato al secondo livello, grado C. Se avesse ricevuto questa valutazione all'inizio, allora non sarebbe stato troppo umiliante, ma dopo che quei due geni del Regno Divino avevano rivelato le loro capacità, gli altri avrebbero riso di lui.


I discepoli del Regno Divino sogghignarono, discutendo tra di loro. Huo Ping aveva un'espressione compiaciuta mentre diceva:"Quanto è mediocre. Nonostante non abbia raggiunto il primo livello, il secondo livello, grado A è comunque una gloria che questi praticanti di arti marziali dei piani inferiori non potranno mai sperare di ottenere."


Lin Ming rimase immerso nelle leggi del fuoco.


Cinque respiri di tempo...


Sei respiri di tempo...


...Sei respiri di tempo?


Huangquang Min era scioccato. Sei respiri di tempo di certo "infrangevano un record", ma era un primato per il peggiore in assoluto. Di tutti quelli che si erano fatti avanti, nessuno ci aveva messo più di cinque respiri di tempo.


"Sei respiri di tempo! Cosa? Con questo tempo molto probabilmente finirà al terzo livello. Come può una persona del genere aver superato la qualifica della prova del re?"


Mentre un coltivatore del Regno Divino faceva questo commento, perfino il vecchio che stava dirigendo la prova si accigliò lievemente. Anche lui stava sospettando la stessa cosa.


Possibile che la sua stirpe fosse inferiore, ma che la sua forza combattiva fosse straordinaria?


Sette respiri... otto respiri...


Nessuna traccia dei princìpi del fuoco apparì nelle pupille di Lin Ming.


Tutti i praticanti di arti marziali stavano mostrando strane espressioni sul volto. Da dove proveniva questo tipo? Questo tempo era fin troppo deludente! Era venuto qui per sprecare il tempo di tutti.


Alla fine, al decimo respiro di tempo, alla fine si rifletterono delle piccole linee negli occhi di Lin Ming. Le persone attorno pensarono che finalmente doveva aver fuso le Leggi del Fuoco, ma ciò che successe dopo le lasciarono senza parole.


Quella piccola traccia di energia di fuoco non si era ancora diffusa che era già svanita senza lasciare traccia.


"Questo..."


Perfino Huangquang Min non poteva continuare a guardare uno spettacolo così imbarazzante. Usare così tanto tempo per fondere le Leggi del Fuoco e alla fine fallire comunque! Ridicolo!


Undici respiri di tempo...


Dodici respiri di tempo...


Le piccole tracce di princìpi del fuoco riapparirono, ma come l'ultima volta questi segni non fecero nemmeno in tempo a crescere che scomparirono di nuovo, facendo tornare nere le pupille di Lin Ming.


"Oh cielo! Ha fallito di nuovo! La comprensione del Concetto di Fuoco di questo tipo è ad un livello insignificante!" Esclamò con impazienza un praticante di arti marziali del Regno Divino.


"Signor Protettore, ovviamente sta sprecando il nostro tempo. Non ho idea di come sia entrato, ma la sua comprensione del Concetto di Fuoco è simile a quella di un bambino di 13 o 14 anni." Disse un altro coltivatore del Regno Divino.


"Se non può fondere le Leggi del Fuoco dobbiamo rimanere a guardare? I Testamenti dell'Antica Fenice sono scritture lasciate dai nostri patriarchi prima di morire e ascendere al Nirvana, il loro numero è limitato. Perfino un genio potrebbe non avere l'occasione di osservarli e al momento questo tipo sta sprecando questo tempo prezioso. Davvero uno spreco!" Disse con una voce roca e dura un praticante di arti marziali.


L'espressione del vecchio vestito di rosso si incupì e disse a bassa voce:"Sono io che conduco la prova. Credi che tu possa decidere se uno ha o meno i requisiti per partecipare? Quando uno sfidante sta meditando sui princìpi delle Leggi del Fuoco, nessuno può fare confusione! Altrimenti, i trasgressori saranno espulsi dalla città dell'Antica Fenice!"


Mentre parlava, il vecchio rilasciò un'aura invisibile. Quando la pressione piombò sul praticante di arti marziali del Regno Divino, il viso del giovane impallidì e non osò dire altro.


In realtà, anche se avessero discusso accanitamente, Lin Ming non li avrebbe comunque sentiti. In quel momento stava meditando profondamente. Aveva sigillato i suoi cinque sensi e non si rendeva nemmeno conto del passare del tempo. Con il sostegno del suo intento marziale etereo, era completamente concentrato sulla comprensione delle Leggi del Fuoco.


La sua comprensione del Concetto di Fuoco poteva davvero essere considerata elementare, nel clan dell'Antica Fenice equivaleva a quella di un bambino di 13-14 anni. Ci aveva messo dieci respiri di tempo per toccare questi princìpi, producendone una traccia nelle sue pupille.


Tuttavia, proprio quando aveva formato questi segni, erano svanite. Con sua sorpresa, Lin Ming aveva scoperto che questi princìpi erano stati assorbiti dal Seme del Dio Blasfemo!


Dopo che queste tracce erano state assorbite, si manifestarono sulla superficie del Seme del Dio Blasfemo formando un piccolo cerchio di totem.


Lin Ming non si sarebbe mai immaginato che sarebbe accaduta una cosa del genere. Continuò a percepire la fonte delle Leggi del Fuoco dal Testamento dell'Antica Fenice. Dopo diversi respiri di tempo, produsse altri segni dei principi del fuoco, tuttavia dopo un breve momento queste tracce furono nuovamente assorbite dal Seme del Dio Blasfemo.
Questo si ripeté per diverse volte. Sempre più rune venivano incise sul Seme del Dio Blasfemo, diventando sempre più chiare.


Lin Ming osservò con cautela questi sigilli e scoprì che erano simili a quelli del Testamento dell'Antica Fenice. Tuttavia c'erano delle lievi differenze, quelli nel suo corpo erano ancora più misteriosi e incomprensibili.


Lin Ming era scioccato. Continuò a percepirli, sentì che all'interno di questo potere misterioso ed enigmatico, si stava rivelando lentamente la fonte delle leggi del fuoco. Una vasta energia vibrante del Grande Dao sembrò manifestarsi, i misteri delle leggi essenziali dell'universo erano alla sua portata!


Venti respiri di tempo...


Trenta respiri di tempo...


Mentre meditava, Lin Ming ebbe la sensazione che tutti i misteri del Testamento dell'Antica Fenice si stessero incidendo nel Seme del Dio Blasfemo!


In metà bastoncino di incenso, Lin Ming non si mosse. Ora non solo i praticanti di arti marziali del Regno Divino diventarono impazienti, anche i coltivatori dei piani inferiori si stavano innervosendo. Erano venuti nella città dell'Antica Fenice per percepire le origini delle Leggi del Fuoco, non per vedere qualcuno meditare sul livello più elementare del Concetto di Fuoco.


Tuttavia, a causa del vecchio vestito di rosso, nessuno osava parlare. Huangquang Min guardò il giovane arricciando le labbra, cosa stava facendo Lin Ming?
Se non poteva nemmeno fondere il potere delle leggi in metà bastoncino di incenso, sarebbe stata davvero una dimostrazione "davvero eccezionale", com'era riuscito ad arrivare in questa città?


Mentre Huangquang Min era assorto, in quel momento Lin Ming tremò. Nei suoi occhi si stavano rivelando delle linee complesse. Questi segni si stavano evolvendo e cambiando costantemente, come se contenessero i misteri dell'universo.


I giovani meno esperti non lo trovarono strano, ma lo sguardo del vecchio vestito di rosso si animò e trattenne il respiro:"Questo è..."


Mormorò tra sé e sé l'uomo. In quel momento, attorno a Lin Ming iniziò a condensarsi un'enorme quantità di energia di tipo fuoco. Un gruppo di sfere rosse delle dimensioni di un pugno si stava diffondendo velocemente, illuminando la sala oscura.


"Cosa sono queste luci?" I coltivatori presenti ne furono sbalorditi.


"Che... che sia il potere dell'energia Origin di tipo fuoco? È uno scherzo..." Huo Ping era sconcertato. Il giovane con le scaglie del Regno Divino era riuscito a formare un'energia delle dimensioni di un fagiolo, mentre Lin Ming aveva creato sfere grosse quanto un pugno! L'energia all'interno era decine o perfino centinaia di volte più ricca!
                                


                                



