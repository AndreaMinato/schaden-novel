---
weight: 723
title: Capitolo 723 – In netta opposizione
pubDate: 2025-12-15T08:37:10.260Z
tags:
    - mw
---


<em>CAPITOLO SPONSORIZZATO ringraziamo Marco,
3 Capitoli in coda, 0/5
-Schadenfreude</em>


Nonostante fosse difficile da credere, tutti i praticanti di arti marziali presenti erano maestri delle Leggi del Fuoco. Come potevano non riconoscere il potere del fuoco?


Queste sfere di luce contenevano una grandissima quantità di energia pura. Non solo, stavano continuando a crescere.


L'uomo con le scaglie rosse del Regno Divino sussultò. In confronto a queste sfere di energia, le sue sembravano delle lucciole paragonate alla luce della luce; erano ad un piano completamente diverso.


"Da dove viene questo tipo? Come può esistere una compatibilità con l'energia primaria così terrificante?"


Lo studio del Testamento dell'Antica Fenice era diviso in due parti. La prima era la percezione di un praticante di arti marziali e il grado di comprensione delle Leggi. Più alto era il risultato di questa fase e maggiori sarebbero i risultati nelle leggi del fuoco, anche la velocità di fusione sarebbe stata superiore.


La seconda parte consisteva nella valutazione della compatibilità di un praticante di arti marziali con l'energia Origin di tipo fuoco. Più facile era fondere questa energia, più energia si poteva assorbire dopo aver meditato su un Testamento dell'Antica Fenice.


Lin Ming ci aveva messo quasi metà bastoncino di tempo per fondere le leggi, questo dimostrava che la sua comprensione del Concetto di Fuoco era ad un livello elementare. Tuttavia, ciò che era sorprendente era che l'energia che aveva assorbito era cento volte superiore a quella dell'uomo con le scaglie!


Questo divario lasciò esterrefatti tutti i praticanti di arti marziali del Regno Divino, erano rimasti senza parole. Nessuno aveva mai sentito di un fenomeno del genere nella storia del clan dell'Antica Fenice.


In quel momento l'ultimo totem di fuoco si incise sulla superficie del Seme del Dio Blasfemo. Poi tutta l'immagine brillò e attirò le sfere di energia facendole volare verso Lin Ming come uno stormo di fenici!


Per un po' il corpo del giovane bruciò emettendo raggi radiosi di luce dorata che accecarono tutti i presenti. Sentirono la fonte del Grande Dao dal corpo di Lin Ming, emanava un'aura vasta e infinita, come se una fenice stesse superando il Nirvana nel suo corpo!


Quando vide questo, il vecchio vestito di rosso deglutì. Guardò Lin Ming assorto.


Tutti gli altri praticanti di arti marziali nella sala non sapevano cosa dire, né capivano cos'era accaduto.


Quando aveva visto tutte le luci rosse incredibilmente preziose venire assorbite da Lin Ming, Huo Ping si riempì di frustrazione. Metterci metà bastoncino di incenso era un risultato pari a quello di un bambino di 14-15 anni nel suo clan, ma queste capacità di assorbimento avevano superato di gran lunga tutti i presenti.


Per un praticante di arti marziali era possibile migliorare la loro percezione delle leggi meditando, ma la compatibilità nei confronti dell'energia Origin di tipo fuoco era qualcosa con cui si nasceva; non era facile aumentarla. Più alta era la compatibilità, più facile era muovere un'enorme quantità di energia Origin nel mondo. La loro resistenza, le capacità rigenerative e la potenza sarebbe stata ad un livello superiore rispetto ai coltivatori con una compatibilità più bassa.


Per un po' Huo Ping provò gelosia e un profondo senso di impotenza. Strinse i denti e disse al giovane con le scaglie rosse:"Fratello Long, questa prova del re è la nostra prima battaglia. Se perdiamo già qui, non potremo nemmeno fare richiesta di tornare nel Regno Divino per il secondo stadio della prova. Se continueremo ad essere messi sotto pressione da questo ragazzo, allora perfino il nostro risultato prima buono verrebbe considerato spazzatura."


In molti casi le valutazioni erano relative, non assolute. Nel loro mondo contava solo diventare il numero uno, soltanto una persona all'apice sarebbe stata notata dagli altri. Un coltivatore al secondo posto invece sarebbe stato messo in ombra anche se i suoi risultati fossero stati migliori. Questo era il motivo per cui molti pensavano che fosse una disgrazia nascere nella stessa generazione di un eroe impareggiabile.


Il giovane con le scaglie disse:"Non possiamo essere paragonati a lui in quanto compatibilità, ma d'altra parte la sua comprensione è di gran lunga inferiore alla nostra. Noi abbiamo i nostri punti di forza. Non si sa chi potrà vincere alla fine. Credo che la percezione di quel tipo non sia così grande."


Mentre ascoltava queste parole, lo sguardo di Huo Ping si accese. <em>Ah, giusto!</em> A causa della dimostrazione di Lin Ming si era quasi dimenticato delle sue capacità. L'affinità del giovane con l'energia Origin di tipo fuoco era straordinaria, ma se la sua percezione e la sua comprensione fossero state pessime, allora non sarebbe mai riuscito a padroneggiare abilità e tecniche superiori e tutta quella compatibilità sarebbe andata sprecata.


Pensando a questo, Huo Ping riprese fiducia.


"Il fratello Long ha ragione. La sua percezione dovrebbe essere pessima, altrimenti la sua comprensione del Concetto di Fuoco non dovrebbe essere così scarsa. Inoltre durante la prova del re bisogna meditare e percepire i 36 totem di pietra dell'Antica Fenice; la percezione è fondamentale per farlo. Abbiamo un vantaggio sotto questo aspetto. Questo tipo è un sempliciotto con un ottimo fisico e nient'altro; non dovrebbe poter percepire nulla. È davvero uno spreco che una persona con un talento mostruoso abbia una percezione così scarsa!" Disse Huo Ping furioso. Se solo quel tipo potesse dare a lui la sua mostruosa compatibilità, allora sarebbe stato grandioso.


"I nostri talenti sono stati già messi alla prova. Presto dovremmo scegliere i totem. Huo Ping, da ciò che ho visto, sarebbe meglio se scegliessi il Totem della Fiamma Dorata del Dodicesimo Patriarca." Il giovane con le scaglie iniziò a dare consigli ai suoi compagni con trasmissioni di vera essenza. Aveva una buona comprensione dei totem di pietra della città dell'Antica Fenice.


"Va bene fratello Long, ti ascolterò." Disse contento Huo Ping. Tutti avrebbero avuto solo due ore per scegliere quale totem volevano. Selezionare il totem più adatto in un periodo di tempo limitato non era facile; era molto meglio ricevere consigli da qualcuno.


"Ti chiami Nuyan Ming, vero?" L'uomo vestito di rosso sorrideva mentre guardava Lin Ming.


Il giovane porse i suoi rispetti, rispondendo senza essere ossequioso, né altezzoso:"Sì signore."


"La tua compatibilità con l'energia Origin è buona, ma è un peccato che la tua comprensione delle Leggi del Fuoco siano scarse. Questa è la prima volta che vedo una situazione del genere, quindi mi è impossibile dare una valutazione accurata. Per ora ti valuterò temporaneamente come primo livello, grado A." Mentre il vecchio parlava lentamente, il giovane con le scaglie rosse si accigliò.


Un risultato del genere avrebbe dato a Lin Ming la prima scelta. Tra i 36 totem, alcuni ovviamente erano migliori rispetto agli altri. Se Lin Ming avesse scelto quello su cui voleva meditare, allora non avrebbe avuto altra scelta se non rinunciarci.


"La ringrazio signore." Lin Ming aveva notato la buona volontà del vecchio. Aveva tralasciato la sua comprensione elementare delle leggi e lo aveva perfino posto nel primo livello, grado A, dandogli la prima scelta.


"Nuyan Ming, la tua situazione certamente è rara nel clan dell'Antica Fenice. Ti darò qualche consiglio. La percezione e la comprensione delle leggi spesso sono più importanti della compatibilità con l'energia Origin. Non devi compiacerti dei vantaggi che hai. Nel Regno Divino, dove c'è il clan principale, ci sono persone che hanno una stirpe della fenice perfetta e molti mostruosi giovani con una compatibilità e una percezione che superano di gran lunga la tua! Dato che la tua percezione è scarsa devi allenarti e percepire le leggi ogni giorno, non sprecare la tua compatibilità con l'energia Origin! Come si suol dire, una mancanza di talento può essere compensata dal duro lavoro. Assicurati di impegnarti a fondo."


Mentre il vecchio parlava, tutti gli altri praticanti di arti marziali si ingelosirono. Era evidente che l'esaminatore aveva una preferenza nei confronti di Lin Ming, altrimenti non gli avrebbe dato un consiglio così utile. Era evidente quanto fosse vantaggioso ottenere il riconoscimento di un membro della generazione più anziana della città dell'Antica Fenice.


"Sì signore, capisco." Lin Ming si inchinò profondamente per mostrare la sua gratitudine.


Il vecchio vestito di rosso annuì con soddisfazione. "Dovrei anche menzionare che se potrai raggiungere un buon livello di comprensione, dopo che arriverai al Mare Divino Realm potrò raccomandarti per andare nel Regno Divino a completare il secondo stadio della prova. Naturalmente questo a patto che tu possa ottenere il primo posto nel primo stadio di questa prova."


Tutti rimasero scioccati da queste parole!


Finché avesse potuto ottenere il primo posto nella prova, allora sarebbe potuto andare nel Regno Divino per tentare il secondo stadio!


Il luogo della prova del re del Regno Divino era il posto dove molti giovani sbalorditivi del clan dell'Antica Fenice desideravano andare, ma molti di loro non avevano i requisiti per farlo! Per i praticanti di arti marziali dei piani inferiori sarebbe stata solo una pia illusione andarci!


Ora Lin Ming aveva questa possibilità! Come potevano non essere gelosi!


Molti coltivatori gettarono un'occhiata verso il giovane con le scaglie rosse. Per arrivare primo, Lin Ming avrebbe dovuto superarlo!


La compatibilità di Lin Ming era davvero alta, ma la percezione del discepolo del Regno Divino era anormale. Questa era una battaglia tra la compatibilità e la percezione. Erano in netta opposizione l'uno con l'altro!


Il giovane con le scaglie rosse guardò intensamente Lin Ming. Pensava che avrebbe superato facilmente la prova della città dell'Antica Fenice, non si sarebbe mai immaginato che la situazione sarebbe peggiorata fino a questo punto. Il vecchio ovviamente aveva detto quelle parole per stimolare la loro competitività. Quando talenti sbalorditivi gareggiavano tra di loro sarebbero riusciti a mostrare il loro massimo potenziale, superando i loro limiti.
Doveva vincere questa battaglia. Non solo per il suo onore, ma anche perché rappresentava il vero clan della Fenice del Regno Divino.


L'espressione del giovane con le scaglie rosse non cambiò. Mandò una trasmissione di vera essenza a Huo Ping:"Devo vincere il primo posto nella prova. Non per la gloria, se perderò allora sarò relegato ad una posizione molto più inferiore dalla mia famiglia. Devi aiutarmi il più possibile."


Anche il giovane con le scaglie rosse proveniva dal clan Huo del Regno Divino. Il suo nome era Huo Wenlong. Le grandi famiglie del Regno Divino riponevano una grandissima importanza nella tradizione e la gloria, avevano un profondo senso di superiorità impresso a fondo nelle loro ossa. Per loro solo un giovane d'élite di un clan del Regno Divino poteva diventare il numero uno.


Se Huo Wenlong fosse stato usato come trampolino di lancio da Lin Ming, allora avrebbe perso ogni senso di gloria e orgoglio. Inoltre prima Huo Wenlong non aveva soddisfatto i requisiti per partecipare alla prova del re nel Regno Divino ed era già agitato per questo. Si era fatto coraggio, determinato a mostrare al suo clan quanto fosse talentuoso per provare a tornare nel Regno Divino per il prossimo stadio della prova, ma se avesse perso qui, allora quel sogno sarebbe svanito.


"Naturalmente. Fratello Long, la settima sorella e io ti aiuteremo quanto possiamo." Huo Ping mostrò immediatamente una lealtà assoluta. Non poteva davvero essere considerato un talento decente nel clan Huo del Regno Divino. Se avesse continuato così, allora sarebbe stato assegnato in una frazione in mezzo al nulla che si sarebbe occupata della disposizione delle risorse di allenamento. Se fosse rimasto in buoni rapporti con Huo Wenlong, allora gli sarebbe stato di grande aiuto in futuro.


"Ben fatto. La prova è finita qui. Potete andare tutti a scegliere il vostro totem di pietra dell'Antica Fenice ora. Avete tutti due ore per scegliere. Tra due ore dovrete dirmi cos'avete scelto." Disse l'esaminatore, che poi si girò e condusse tutti nelle profondità del palazzo.
                                


                                



