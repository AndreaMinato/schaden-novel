---
weight: 7250
title: Capitolo 725 – Pietra del Caos
pubDate: 2025-12-15T08:37:10.260Z
tags:
    - mw
---


<em>CAPITOLO SPONSORIZZATO ringraziamo Marco,
1 Capitoli in coda, 0/5
-Schadenfreude</em>


Il Corridoio del Caos era al centro dei quattro corridoi, era anche il più stretto e piccolo, era ampio solo 150 piedi.


C'erano solo tre camere. Le porte di queste camere non erano fatte di metallo rosso, ma di rocce dall'aspetto estremamente antico.


Queste pietre non avevano alcuna incisione, ma emettevano un'energia primordiale. Lin Ming sussultò.


"Queste dovrebbero essere antiche rocce formate dall'inizio dell'universo. Mi chiedo per quanti anni siano esistite."


Mormorò tra sé e sé Lin Ming mentre apriva la porta. Vide una stanza di 100 piedi quadrati ricoperta da un lieve strato di nebbia. Guardando più attentamente questa foschia era un po' simile a quella dell'Antico Abisso Demoniaco; sembrava anch'essa formata dall'accumulo di un'energia incredibilmente ricca. Tuttavia la foschia della Camera del Caos sembrava essere priva di qualsiasi energia elementale, poteva essere considerata 'vuota'.


Al centro c'era un altare fatto di pietra nera in cui era stata incastonata una pietra lunga un piede. Le incisioni su questa pietra non sembravano delicate e raffinate come si era immaginato, anzi sembravano piuttosto rozze. I segni variavano, alcuni erano incisi a fondo, altri erano superficiali e alcune parti erano rotte.


Lin Ming continuò ad osservarla, ma non notò nulla di speciale in questa pietra. Era evidente che le tracce di energia primordiale all'interno avevano già superato le sue capacità di comprensione.


Le leggende dicevano che durante la formazione di un universo non c'era stata altro che energia Origin del caos. Le linee sulla pietra riflettevano il processo di evoluzione dell'universo. Questa energia del caos poteva essere anche chiamata energia primordiale. L'entropia primordiale era il caos stesso.


Dopodiché questa energia si era evoluta per poi trasformarsi in vari elementi come il metallo, il legno, l'acqua, il fuoco, la terra e altri ancora. Così l'energia primordiale era considerata la fonte di ogni energia.


Per quanto riguarda i praticanti di arti marziali, alla fine ciò che coltivavano era energia. Sia nella trasformazione del corpo, sia la vera essenza che quella demoniaca erano solo manifestazioni differenti dell'energia.


Percepire le varie Leggi e i Concetti attraverso la meditazione permetteva di capire le regole principali per utilizzare queste energie, questo valeva anche per tecniche superiori come i campi di forza, gli attacchi della volontà e perfino quelli spirituali. Se uno avesse potuto capire a fondo l'evoluzione dell'energia primordiale, allora si poteva comprendere la fonte stessa del Grande Dao, diventando così un'esistenza dalla comprensione più profonda.


"Lin Ming, non è qualcosa che una persona normale possa capire. Figuriamoci un Saggio come me che è solo un frammento d'anima, anche se il mio spirito fosse intatto e avessi anche un corpo lo troverei comunque incomprensibile."


Moguang ammetteva raramente i suoi punti deboli. In realtà, in quanto famiglio demoniaco, la sua percezione non era mai stata un granché.


Tuttavia Lin Ming non sembrò sentire le sue parole. Si sedette a meditare esaminando le incisioni lasciate sulla pietra del caos, per molto tempo non disse una sola parola.


"Com'è?" Chiese Moguang per poi zittirsi subito. Non sapeva se il giovane fosse riuscito a comprendere qualcosa.


Al suo livello, le possibilità che comprendesse le fonti delle leggi da queste pietre era quasi zero, tuttavia i miracoli accadevano.


Lin Ming meditò per un intero bastoncino di incenso di tempo. Alla fine chiuse gli occhi e disse lentamente:"Queste incisioni mi sono familiari, ho la sensazione di averle viste da qualche parte prima."


"Uh? Impossibile..."


"Le ho davvero viste, solo che non riesco a ricordare..." Lin Ming aveva pensato subito all'Antico Abisso Demoniaco. Lì aveva incontrato vari fenomeni bizzarri, ma mentre ci pensava, non ricordò di aver visto nulla di simile lì.


Dove l'aveva già viste?


"Lin Ming, allora quale sceglierai? Sceglierai questa pietra del caos o quella di Cielo Ardente?" Chiese Moguang.


"Sceglierò quella di Cielo Ardente." Il giovane decise di rinunciare a questa pietra del caos. Le leggi e i princìpi contenuti in questa pietra erano fin troppo mistici per lui al momento. Anche se gli sembrava familiare, non era sufficiente per percepirla con successo. In tal caso era meglio scegliere il totem di pietra di Cielo Ardente. Con il supporto del Seme del Dio Blasfemo, quel totem sarebbe stato di più grande beneficio.


Pensando a questo, Lin Ming lasciò la sala dei corridoi.


"Hai scelto?" Chiese l'Anziano vestito di rosso. "Hai ancora mezz'ora. Se non hai deciso allora puoi continuare a guardare."


"Ho già fatto la mia scelta..." Lin Ming si inchinò. Queste parole fecero stringere il cuore di Huo Wenlong. Anche la donna accanto a lui, Huo Yu, era tesa.


A parte Lin Ming, erano i due che avevano ottenuto i risultati migliori. La comprensione delle leggi di Huo Welong era stata valutata al primo livello, grado B e Huo Yu allo stesso livello, grado C.


Huo Wenlong puntava al totem di pietra di Cielo Ardente. Delle tre pietre nel Corridoio del Cielo, era la più preziosa. Huo Yu invece puntava a quello di Rosso Divino. Era un totem inferiore solo a quello di Cielo Ardente. Non solo, il campo di forza fuso all'interno era molto importante per lei. Anche Huo Yu aveva appreso un tipo di campo di forza, così il totem sarebbe stato molto adatto per lei. Finché Lin Ming non avesse scelto il totem di pietra di Rosso Divino, sarebbe stata tranquilla perché Huo Wenlong non l'avrebbe scelto visto che non aveva un campo di forza.


"Mm, cos'hai scelto?" Chiese l'Anziano vestito di rosso.


Lin Ming inspirò a fondo. Disse lentamente:"Il totem di pietra di Cielo Ardente!"


Sentendo queste parole, Huo Yu tirò un sospiro di sollievo, mentre Huo Wenlong si irrigidì e fece una smorfia.


Il totem di pietra di Cielo Ardente! Era quello che voleva scegliere anche lui!


Dannazione!


Huo Wenlong strinse i denti. In realtà se l'era già aspettato. Era il totem più prezioso del Corridoio del Cielo. Lin Ming aveva la più alta probabilità di scegliere quello.


Tuttavia le aspettative erano diverse dalla realtà. Davanti alla realtà si sentì un po' avvilito. Non poter scegliere il totem di Cielo Ardente avrebbe avuto un grosso impatto su di lui.
"Sì." Il vecchio vestito di rosso annuì. Lin Ming aveva fatto una buona scelta. Il totem di pietra di Cielo Ardente era il più prezioso e anche paragonato ai migliori totem dei luoghi della prova del clan nel Regno Divino non era troppo inferiore.


L'Anziano vestito di rosso registrò la scelta di Lin Ming su una tavoletta di giada e disse:"Il prossimo. Huo Wenlong, è il tuo turno."


"Capisco." Il giovane avanzò. Anche se sembrava calmo in superficie, soffriva così tanto che sembrava gli fosse morta la madre.


Dopo meno di un'ora, Huo Wenlong uscì e disse:"Scelgo il totem di pietra di Fiamma Sacra."


Questo totem era leggermente inferiore rispetto quello di Rosso Divino, tuttavia dato che non possedeva un campo di forza, poteva solo fare questa scelta.


Huo Yu tirò un sospiro di sollievo. Camminò velocemente verso il Corridoio del Cielo come se temesse che qualcuno le rubasse il totem di Rosso Divino.


Dopo un bastoncino di inceso di tempo, Huo Yu uscì:"Signore, scelgo il totem di pietra di Rosso Divino."


Dopo che Huo Yu, Huo Ping e gli altri scelsero i loro totem di pietra dal Corridoio della Terra. Per quanto riguarda i praticanti di arti marziali dei piani inferiori, la maggior parte di loro dovette scegliere i totem del Corridoio del Mortale.


Questa era una decisione problematica per loro. Trovare un totem appropriato tra oltre venti opzioni non era affatto semplice. Molti non ebbero nemmeno la possibilità di considerare, così alcuni di loro fecero delle scelte sbagliate.


"Va bene. Potete andare ad allenarvi. Avete tre giorni di tempo. Tra tre giorni dovrete fermarvi, non importa quanto avrete percepito. Dopodiché valuterò i vostri risultati. Coloro che supereranno la prova avranno un'altra occasione per meditare. Tutti gli altri invece avranno fallito!


Nella prova del re lo sfidante non sarebbe morto se fosse stato sconfitto, sarebbe stato semplicemente eliminato dal primo stadio, perdendo ogni occasione di avanzare al secondo della prova del re.


Dopo che la prova iniziò, Lin Ming, Huo Wenlong e Huo Yu si diressero verso il Corridoio del Cielo. Dopo un momento di silenzio, Huo Wenlong andò nella camera di Fiamma Sacra senza dire una parola, mentre Lin Ming entrò in quella di Cielo Ardente.


Questi tre giorni sarebbero stati la chiave del successo o del fallimento.


Lin Ming aveva già visto le incisioni sul totem di Cielo Ardente. Erano come centinaia di piccole fiamme, tutte diverse e che contenevano profondi misteri.


Lin Ming guardò con attenzione e scoprì che quando due fiamme si combinavano insieme, ci sarebbe stato un certo risultato. Unendone tre, sarebbero cambiate in un altro modo. Quattro... cinque... sei, più fuoco si radunava, più trasformazioni ci sarebbero state e ogni fiamma dava una nota diversa. Se si fossero condensate diverse centinaia di fiamme, allora le possibilità sarebbero state infinite.


"Il patriarca Cielo Ardente è davvero degno di essere definito uno dei dieci guerrieri più potenti del clan dell'Antica Fenice. Ho solo tre giorni per guardare questo totem di pietra, ma percepirlo completamente in questo periodo di tempo è semplicemente impossibile. Non dovrei fare il passo più lungo della gamba. Prima sceglierò la fiamma più piccola e proverò a comprendere i suoi cambiamento più semplici."


Mentre ci pensava, Lin Ming usò l'intento marziale etereo, immergendosi completamente nella sua meditazione.


Durante questa trance, il piccolo fuoco sembrò trasformarsi in una lancia infuocata. Mentre l'arma ondeggiava con lo stesso ritmo delle fiamme, la punta della lancia sembrò lanciare un'ondata dopo l'altra di attacchi.


Le incisioni dei totem sul Seme del Dio Blasfemo di Lin Ming iniziarono a cambiare, diventando più chiare e profonde.


Dopo aver usato l'intento marziale etereo, Lin Ming non sarebbe riuscito a percepire il passaggio del tempo. Quando le incisioni dei totem del Seme del Dio Blasfemo sembrarono entrare in un nuovo stadio, la porta di metallo di Lin Ming sembrò scoppiare all'improvviso.


Risuonò una voce severa:"Il tempo è scaduto. Dovete tutti uscire ora."


<em>Hu!</em>


Lin Ming era stato risvegliato dal suo stato meditativo e la sua illuminazione incompleta era stata interrotta.


"Sono già passati tre giorni?"


Lin Ming era sorpreso. Aveva la sensazione che non fosse passata nemmeno un'ora.


Che peccato! Sarebbe stato perfetto se avesse avuto a disposizione un po' più di giorni. Mentre ci pensava, Lin Ming scoprì che le incisioni sul Seme del Dio Blasfemo si erano trasformate in un cerchio in cui scorreva un debole bagliore. Era un chiaro miglioramento rispetto all'immagine precedente.


"Dopo aver guardato il Testamento dell'Antica Fenice e aver meditato per tre giorni, la mia comprensione delle leggi di tipo fuoco sono migliorate considerevolmente. Mi chiado che livello abbia raggiunto il mio Concetto di Fuoco..."


Lin Ming desiderava trovare qualcuno con cui competere. In quel momento risuonò ancora una volta.


"Radunatevi nella sala dei corridoi!"


Lin Ming si ricordò cosa stava accadendo e uscì dalla sala principale. Al di fuori poteva vedere che molte persone si stavano radunando con espressioni confuse, come se fossero in uno stato di ebbrezza. Erano tutti accigliati, sembrava stessero valutando i risultati che avevano raggiunto.


Il vecchio vestito di rosso stava già aspettando. Disse:"Avrete tutti dieci giorni per tornare e ripensare ai vostri risultati. Dopodiché tornerete qui e continuerò la prova. Coloro che non la supereranno saranno eliminati!"
                                


                                



