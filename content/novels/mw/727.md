---
weight: 7270
title: Capitolo 727 – La Donna in Rosso
pubDate: 2025-12-15T08:37:10.260Z
tags:
    - mw
---


<em><strong>CAPITOLO SPONSORIZZATO ringraziamo Marco,</strong>
19 Capitoli in coda (+10 da Marco +10 da Mahesvara98), 0/5
-Schadenfreude</em>


C'erano nove stadi nello Specchio Divinizzante, ma nessuno dei presenti sapeva cosa significava.


I praticanti di arti marziali dei piani inferiori guardarono i quattro sfidanti che erano davanti allo specchio con un'espressione ansiosa. Non era esagerato dire che questo stadio sarebbe stato decisivo per loro.
Se l'avessero superato, avrebbero potuto continuare la prova avendo anche l'occasione di potersi avvicinare al Regno Divino.


Se avessero fallito, allora sarebbero stati eliminati. In futuro sarebbero rimasti bloccati al Mare Divino Realm e si sarebbero limitati ad essere i re dei piani inferiori.


Dopo aver raggiunto la città dell'Antica Fenice e aver sperimentato le innumerevoli possibilità del Regno Divino, nessuno era disposto a rinunciare a questa occasione. Erano simili ad un provinciale mortale che aveva visitato la capitale reale e non desiderava tornare nella campagna. Dopo aver visto tutto ciò che la capitale aveva da offrire, avrebbero preferito lavorare duramente lì invece che tornare a casa per diventare dei ricchi contadini.


Il tempo passò lentamente. Dopo un bastoncino di incenso di tempo, due dei quattro sfidanti tremarono all'improvviso, si ritirarono impallidendo.


L'Anziano vestito di rosso fece un cenno indifferente:"Voi due... avete fallito!"


Avevano fallito!


I due giovani ne furono scossi. Nei loro mondi erano talenti di livello imperatore di massima qualità che primeggiavano su tutti gli altri, ora però, dopo essere arrivati al luogo della prova del clan dell'Antica Fenice, il loro cosiddetto 'talento' era solo uno scherzo. Provarono una grande amarezza dopo questa degradazione!


Dopo che passò un altro bastoncino di incenso di tempo, gli altri due sfidanti tossirono addolorati mentre la loro connessione con lo Specchio Divinizzante veniva tagliata. Mancava ancora un po' di tempo prima che arrivassero al quarto d'ora richiesto per superare la prova.


"Anche voi due avete fallito!" Disse spietatamente il vecchio vestito di rosso.


"Questa prova è troppo difficile!" Tutti i presenti, specialmente quelli che provenivano dal Corridoio del Mortale, divennero sempre più nervosi.


In quel momento l'Anziano vestito di rosso sbuffò freddamente e disse:"Superare la prova dello Specchio Divinizzante non è difficile. Se avete fallito, questo dimostra solo che avete una bassa comprensione dei Concetti e delle Leggi e che la vostra coltivazione è fin troppo scarsa. Non avete nessun altro da biasimare se non voi stessi!"


"La prova dello Specchio Divinizzante ha nove Concetti diversi. Se potete persistere per solo un quarto d'ora l'avrete superata. Mezz'ora sarebbe sbalorditivo. Ogni anno oltre il 60% degli sfidanti può superare la prima prova, ma meno del 10% può ottenere un risultato sbalorditivo. Quelli che possono resistere per tre ore o anche superare il primo Concetto potrebbero non apparire nemmeno per cinquant'anni."


"Superare il primo Concetto?" I quattro sfidanti che avevano appena fallito sussultarono. Avevano sperimentato personalmente quanto fossero terrificanti i Concetti nel primo livello, eppure c'erano dei ventenni che avevano potuto superarlo in una sola volta? Come poteva essere possibile?


"Ora... Huangquang Min, Feng Xiaotian..." L'Anziano vestito di rosso iniziò ad elencare i nomi di altre quattro persone.


"Buona fortuna." Lin Ming incoraggiò Huangquang Min. Aveva una buona impressione di questo tipo.


"Mm!" Il giovane strinse i pugni, la sua tensione era palpabile.


I quattro praticanti di arti marziali eliminati provenivano dal Corridoio del Mortale. Dato che potevano entrare solo nel Corridoio del Mortale, non erano troppo eccezionali, così le possibilità che venissero eliminati sarebbero state di conseguenza alte.


.....


In quel momento, al centro della città dell'Antica Fenice c'era una grande torre alta nove piani. Al balcone più alto c'era una donna vestita di rosso che guardava la città.


Dopo un po' di tempo si girò. Di fronte a lei si erano aperte delle grandi porte da cui avanzò un uomo alto con un mantello. Sulle sue spalle c'era un grosso uccello infuocato che sembrava un pappagallo rosso; ovviamente era la bestia da contratto del vecchio.


"Grande Anziano, sembra che abbia molto tempo libero visto che è venuto a farmi visita qui." Disse con tranquillità la donna vestita di rosso mentre sorrideva lievemente.


"Ahah, stavo solo finendo di occuparmi di questioni di poco conto. Sono arrivati dei nuovi bambini in città e stanno partecipando alla loro prima prova. È interessata a dare un'occhiata?" Il vecchio alto rise, la sua voce era piena di vita.


La donna in rosso sorrise e scosse la testa:"Ci sono pochissime possibilità che ci sia qualcuno di utile tra quei bambini. Non c'è motivo di preoccuparsi inutilmente per loro, se ci sarà un'eccezione allora il Concilio degli Anziani naturalmente manderà un disco di formazione."


Ogni qualche anno, la città dell'Antica Fenice avrebbe scelto un gruppo di giovani straordinari tra innumerevoli mondi. In tutta franchezza, visto che la stirpe dei clan dell'Antica Fenice dei piani inferiori era stata diluita per decine di migliaia o anche centinaia di generazioni, la purezza del loro sangue era di gran lunga inferiore al clan dell'Antica Fenice nel Regno Divino. Le possibilità che ci fosse un vero genio tra di loro erano molto poche.


Certamente questi giovani avrebbero raggiunto facilmente il Mare Divino Realm, ma avanzare oltre non sarebbe stato facile. Per quanto riguarda entrare nel clan dell'Antica Fenice del Regno Divino e unirsi ad un altro clan lì sarebbe stato ancora più impossibile.
"Eheh, non si sbaglia, ma c'è un'eccezione stavolta. C'è un ragazzino di nome Nuyan Ming con una compatibilità del fuoco ancora superiore a quella che aveva un tempo lei!"


"Oh? Davvero?!" La donna alzò le sopracciglia. "Proviene da un piano inferiore?"


Secondo le tradizioni del clan dell'Antica Fenice, se un genio del Regno Divino avesse avuto una compatibilità così alta, sarebbe stato già mandato al luogo della prova del Regno Divino, sarebbe stato impossibile che fosse mandato nella città dell'Antica Fenice situata nei piani inferiori.


"Naturalmente. Proviene da un piano inferiore. È estremamente raro che un praticante di arti marziali di un piano inferiore abbia una compatibilità così alta, ma... sfortunatamente la sua comprensione delle leggi è troppo scarsa. Quando ha guardato il Testamento dell'Antica Fenice ci ha messo un intero bastoncino di incenso per fondere le Leggi."
Disse il vecchio alto scuotendo la testa con amarezza. La percezione di un praticante di arti marziali rappresentava la sua abilità nella comprensione delle Leggi; era spesso più importante del grado di compatibilità.


"Metà bastoncino di incenso di tempo?" La donna in rosso era sconcertata. Questo risultato era davvero scarso. Perfino un bambino qualunque del clan dell'Antica Fenice del Regno Divino sarebbe riuscito ad ottenere un tempo del genere.


"Che peccato." Si lamentò la donna vestita di rosso. La compatibilità con il fuoco e le capacità di comprensione delle Leggi del Fuoco avevano poco a che fare l'una con l'altra. La compatibilità riguardava il fisico, la comprensione invece si basava sulla forza spirituale e sulla percezione di un coltivatore.
Se la prima fosse stata alta, ma la percezione fosse stata scarsa, sarebbe stato solo uno spreco. Più un guerriero fosse avanzato di livello, più enfasi ci sarebbe stata sull'anima, sulla volontà, sullo spirito da battaglia, sulla percezione e su altri fattori del genere.


"Esatto, ma dovremmo dare un'occhiata a questo tipo prima. Se la sua percezione è troppo scarsa e fosse inutile allenarlo, allora fa niente. Ma se vale la pena di dargli qualche aiuto, allora potremmo aspettare che raggiunga il Mare Divino Realm per raccomandarlo al clan principale nel Regno Divino."


"Sì, andiamo." Disse la donna in rosso. Mentre parlava, lo spazio di fronte a lei si squarciò, rivelando un buco nero nel vuoto in cui i due entrarono...


.....


Nella sala della prova, davanti allo Specchio Divinizzante, Huangquang Min tossì e poi arretrò impallidendo.


Senza badare alle sue condizioni, si girò per guardare la clessidra nell'angolo della stanza. Stava indicando che era passato un quarto d'ora!


"Huangquang Min, superato!"


Esclamò impassibile l'Anziano vestito di rosso.


Huangquang Min era contentissimo. Alzò un pugno e rise:"Ahah, sono riuscito a superarlo, che fortuna!"


"Fortuna? Potrebbe non essere vero." Mentre Huangquang Min stava festeggiando, risuonò una voce brusca e seria. Era stato Huo Ping ad intervenire, era uno dei praticanti di arti marziali del clan Huo del Regno Divino. "C'è più di una prova nella città dell'Antica Fenice. Solo perché l'hai superata questa volta non significa che non verrai eliminato nella prossima."


Queste parole raffreddarono l'entusiasmo di Huangquang Min, che si incupì, la sua allegria era diminuì all'improvviso della metà.


Ciò che Huo Ping aveva detto era vero, ma per un praticante di arti marziali dei piani inferiori come Huangquang Min, ogni singolo passo sarebbe stato sempre buono. Se avesse potuto ottenere un po' di ispirazioni, sarebbe stato un grande guadagno per lui. Avrebbe avuto un grandissimo impatto mentre continuava a percorrere la sua via delle arti marziali.


"Umpf, se fossi stato così bravo, allora non saresti finito nella città dell'Antica Fenice. Com'è stato essere cacciati dal Regno Divino?" Rispose velenosamente Huangquang Min. Quando sentì questa risposta, Huo Ping fece una smorfia.


Dopo Huangquang Min, anche gli altri guerrieri del Corridoio del Mortale completarono le loro prove uno dopo l'altro. Il tasso di eliminazione per loro fu dell'80% circa.


I prossimi furono quelli del Corridoio della Terra, erano molto più potenti, a parte uno, tutti gli altri superarono la prova.


Specialmente i giovani sbalorditivi del Regno Divino, i loro risultati furono ancora migliori.


Quando Huo Ping si allontanò dallo Specchio Divinizzante, diede un'occhiata alla clessidra e poi guardò Huangquang Min pieno di soddisfazione. Anche se non era troppo straordinario nel Regno Divino, poteva comunque guardare con disprezzo i praticanti di arti marziali dei piani inferiori della città dell'Antica Fenice.


Dato che aveva avuto la peggio, Huangquang Min non poteva dire nulla.


Dopo Huo Ping, altri due praticanti di arti marziali del Regno Divino ottennero un risultato sbalorditivo. Huo Yu del Corridoio del Cielo resistette per quasi quaranta minuti, infrangendo il record.


Rimanevano solo due persone, Lin Ming e Huo Wenlong.


Gli occhi di tutti erano puntati su di loro.


Huo Wenlong guardò Lin Ming e sorrise:"Fratello Nuyan, che ne dici di andare insieme?"


"Va bene."


Lin Ming annuì con calma. Non era sicuro di che prova lo aspettasse. In termini di comprensione delle leggi, non era sicuro di poter sconfiggere Huo Wenlong. Nonostante il Seme del Dio Blasfemo fosse potente, il tempo che Lin Ming aveva dedicato alle Leggi del Fuoco era troppo poco.


Lin Ming andò di fronte allo Specchio Divinizzante. Allungò una mano per toccarne la superficie. Poi entrò immediatamente in una strana trance...


Gli occhi di tutti rimasero puntati su Lin Ming e Huo Wenlong. Nessuno sapeva che nello spazio all'esterno di questa sala c'erano un paio di sguardi invisibili che stavano prestando attenzione ai due giovani. Erano il vecchio alto e la donna in rosso che avevano discusso sulla torre a nove piani al centro della città. Erano entrambe persone importanti nella città dell'Antica Fenice.


"Nuyan Ming, è lui?" La voce della donna vestita di rosso riecheggiò nel vuoto.


"Sì... è lui..." Il vecchio annuì.


"Che stirpe dell'Antica Fenice lieve. Inoltre sembra che sia stata trapiantata durante lo stadio Houtian. Se non sbaglio, la famiglia Nuyan non era perita? Da dove viene questo Nuyan Ming?"


Nonostante il clan dell'Antica Fenice avesse innumerevoli frazioni, la donna le conosceva tutte a memoria. La famiglia Nuyan era stata sterminata 100.000 anni fa.


"Ho già chiesto al protettore della famiglia Nuyan. Dopo che il clan è stato sterminato, le rovine della loro famiglie sono state trovate per caso da un Sect mortale nel continente Tianyan. Dopodiché sono state usate per fondare un Sect che si chiama Isola della Divina Fenice. Questo Sect preso l'Uccello Vermiglio e il Luan Blu come loro totem.
Per quanto riguarda Nuyan Ming, era un discepolo dell'Isola della Divina Fenice. A causa del suo talento sbalorditivo è riuscito a partecipare e a completare la prova del generale. Dopo che lo Spirito del Palazzo ha visto i suoi eccellenti risultati, gli ha donato una goccia di sangue di Antica Fenice."


[su_service title="Il forum" icon="icon: commenting-o" icon_color="#800000" size="19"]Nel caso ve lo siate perso, ho annunciato i capitoli sponsorizzati qui <a href="https://forum.novelleleggere.com/">https://forum.novelleleggere.com/</a>
Facebook era un metodo un po' troppo dispersivo, bisognerebbe andare a caccia di post ogni volta.[/su_service]
                                


                                



