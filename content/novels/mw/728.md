---
weight: 7280
title: Capitolo 728 – Primo Concetto- Mare di Fuoco Ardente
pubDate: 2025-12-15T08:37:10.260Z
tags:
    - mw
---


<em><strong>CAPITOLO SPONSORIZZATO ringraziamo Marco,</strong>
18 Capitoli in coda, 0/5
-Schadenfreude</em>


"Capisco... allora è così. Allora sembra che questo Nuyan Ming possa essere considerato un membro esterno del mio clan dell'Antica Fenice."


La voce della donna in rosso risuonò nel vuoto. Il Clan dell'Antica Fenice era incredibilmente enorme. Tra i tremila piani sconfinati c'erano innumerevoli frazioni e sotto-frazioni.


Un Sect come l'Isola della Divina Fenice, che considerava la fenice e le Bestie Sacre che avevano qualche rapporto con essa come suo totem, poteva essere considerato a stento come un seguace del clan principale.


Alcuni delle innumerevoli organizzazioni dei piani inferiori erano Sect di quinto livello o Terre Sacre. Occasionalmente tra di loro nascevano dei grandi talenti che avevano i requisiti per essere scelti dal vero clan dell'Antica Fenice, così sarebbe stata trapiantata loro una parte del loro sangue per farli diventare dei membri esterni.


Il clan dell'Antica Fenice si era sviluppato al punto da essere composto da milioni di piccoli e grandi Sect. Insieme ai tre grandi clan del Regno Divino, era difficile stimare quanti membri avesse la setta. Il clan includeva umani, demoni giganti, uominibestia, elfi e molte altre razze.


In quest'era, le stirpi non importavano più. C'era un solo requisito per diventare un membro del clan principale, bisognava avere almeno una goccia del sangue dell'Antica Fenice nelle vene.


Quindi la provenienza di Lin Ming non importava. Naturalmente in quanto praticante di arti marziali dei piani inferiori, se il giovane fosse entrato nel Regno Divino in futuro, allora avrebbe ricevuto meno risorse rispetto ai discepoli dei tre grandi clan.


.....


Dopo essere entrato nello Specchio Divinizzante, Lin Ming si sentì come se fosse caduto nell'acqua. Sentì una breve ondata di calore e un momento dopo si trovò in un vasto spazio rosso.


Questo era un mondo di fuoco, c'erano solo sconfinati inferni di fiamme. Le piume scarlatte si alzavano fino a migliaia di piedi d'altezza. Il cielo era pieno di nuvole rosse e sembrava che fosse stato arrostito dal fuoco.


Caldo!


Troppo caldo!


Questa fu la prima reazione di Lin Ming. Ogni respiro gli dava la sensazione che i suoi polmoni stessero prendendo fuoco. Se un comune mortale fosse apparso qui, sarebbe stato carbonizzato a morte da tempo.


Le nuvole rosse si stavano muovendo in modo turbolento. Questi strani movimenti si rifletterono nelle pupille di Lin Ming come le tracce dell'energia di fuoco del Testamento dell'Antica Fenice. Questa scena fece brillare gli occhi del giovane. Così questo era lo Specchio Divinizzante!


Lo Specchio Divinizzante, i totem di pietra dell'Antica Fenice e il Testamento avevano un'essenza simile. Il Testamento dell'Antica Fenice e i totem erano entrambi oggetti su cui erano incise le regole delle leggi del fuoco e la sua energia, permettendo così ad un coltivatore di poterci meditare sopra. Lo Specchio Divinizzante mostrava le regole attraverso una formazione illusoria. Un praticante di arti marziali così poteva sperimentare direttamente i cambiamenti dell'energia di fuoco.


Se tre giorni prima Lin Ming stava meditando sul totem di pietra di Cielo Ardente, allora ora in un certo senso era entrato nel totem. Stava sopportando direttamente un battesimo di energia violenta.


Se avesse potuto sopportarlo, allora avrebbe dimostrato che la sua percezione era buona, sufficiente per superare la prova.


<em>Hoo!</em>


Un'ondata di calore lo travolse. Gli abiti di Lin Ming che sarebbero dovuti essere quasi invulnerabili all'acqua e al fuoco, iniziarono a bruciare un po'. Questo dimostrava quanto fosse alta la temperatura.
Il clan dell'Antica Fenice aveva un totale di nove Concetti di Fuoco. Di conseguenza anche lo Specchio Divinizzante aveva nove livelli. Il primo era... Caldo Ardente!


Il caldo ardente era la base fondamentale. Se uno avesse potuto sopportare questo Concetto, allora avrebbe davvero iniziato il suo cammino nella comprensione dei veri Concetti di Fuoco.


La temperatura aumentò sempre di più. Lin Ming non ebbe altra scelta se non fare circolare la sua vera essenza attivando il campo di forza Asura. Il campo di forza poteva sopprimere ogni tipo di energia. Naturalmente poteva anche attenuare l'influenza delle fiamme. Tuttavia, mentre stava resistendo, Lin Ming sentì il calore aumentare enormemente!


<em>Hu hu hu!</em>


La vera essenza di Lin Ming fu consumata rapidamente e perfino la temperatura attorno continuò ad alzarsi. Se avesse continuato così ancora più a lungo allora non sarebbe riuscito a resistere.


"Che sciocco. Questa è una prova di comprensione nei confronti del Concetto di Fuoco, non se ho abbastanza forza per sopportarlo. Ignorare il fuoco e limitarsi a resistere ovviamente non è un'opzione. Devo agire secondo la mia comprensione del totem di pietra e adattarmi a questo mare di fuoco."


Mentre ci pensava, Lin Ming fece un respiro profondo e ritirò la protezione della sua vera essenza e il campo di forza Asura. Per un po' le ondate di calore travolsero Lin Ming come una cascata!


<em>Ho!</em>


Gli abiti di Lin Ming si sciolsero! Poté sentire anche il suono della sua pelle che sfrigolava.


Ben presto il giovane rimase completamente nudo. Con uno scricchiolio, anche il suo anello spaziale fu carbonizzato dalle fiamme.


Naturalmente questa era solo un'illusione, il vero corpo di Lin Ming era perfettamente immobile e illeso al di fuori dello Specchio Divinizzante.


Il vasto e sconfinato potere del fuoco si riversò nei punti di agopuntura, imperversando nei suoi meridiani e travolgendo le sue ossa, i suoi organi e i suoi arti. Se la sua comprensione del Concetto di Fuoco fosse stata troppo scarsa, allora questo fuoco avrebbe già carbonizzato tutti i suoi organi.


Di fronte ad un'ondata di calore così terrificante, la mente di Lin Ming rimase salda come il ghiaccio. Attivò il Seme del Dio Blasfemo e il piccolo totem di fuoco su di esso iniziò a brillare all'improvviso. L'enorme potere del fuoco nel corpo di Lin Ming iniziò ad essere risucchiato dal Seme del Dio Blasfemo, facendo vorticare le linee sulla sua superficie.


Queste incisioni avevano un'area totale delle dimensioni di un chicco di grano, ma i segni erano estremamente complessi e raffinati. Sembrava che fossero dei pozzi senza fondo, divoravano costantemente il potere del fuoco assicurandosi che nessuno degli organi di Lin Ming venisse ferito.
In questo stato, Lin Ming iniziò a sentirsi pieno di energia!


....


Al di fuori dello Specchio Divinizzante era passata mezz'ora.


Tutti i praticanti di arti marziali fuori erano concentrati su Lin Ming e Huo Wenlong. Mezz'ora era già un risultato sbalorditivo. Nessuno pensava che i due avrebbero fallito a questo punto. Con la loro forza, durare meno di mezz'ora sarebbe stato strano.


La parte davvero difficile sarebbe iniziata dopo. Nel mondo del primo Concetto, la temperatura sarebbe continuata ad aumentare, ma l'abilità di assorbimento e di controllo di un praticante di arti marziali era limitata. Una volta che non si poteva più resistere, si sarebbe finiti inceneriti dal mare di fuoco.


Prima Huo Yu era riuscito a resistere per soli quaranta minuti. Arrivare a quarantacinque minuti sarebbe stato un risultato che accadeva raramente perfino nell'arco di cinquant'anni.


50 anni sembravano molto tempo, ma la città dell'Antica Fenice aveva oltre un milione di mondi da cui scegliere e questo senza includere il Regno Divino. La quantità di talenti che passavano di qui nell'arco di 50 anni era terrificante.


I praticanti di arti marziali attorno iniziarono a mormorare:"Mi chiedo se sarà Lin Ming a resistere fino alla fine."


"Naturalmente sarà Huo Wenlong. Lin Ming ha un'alta compatibilità con il fuoco, ma questa prova sembra che riguardi la comprensione delle Leggi." Disse un praticante di arti marziali del Regno Divino.


"Non è necessariamente vero. Maggiore è la propria compatibilità, più alte saranno le temperature e il potere che il tuo corpo potrà sopportare. Potrebbe essere Lin Ming a resistere di più!" Rispose a tono un praticante di arti marziali di un piano inferiore. Naturalmente era dalla parte di Lin Ming.


Questa era la prima battaglia tra Huo Wenlong e Lin Ming, i loro risultati futuri sarebbero dipesi da questa competizione!


Nel vuoto, la donna vestita di rosso e il vecchio si aspettavano che ci sarebbe stata una gara del genere. Quando un guerriero percorreva la via delle arti marziali puntando al picco, inevitabilmente avrebbe dovuto calpestare i corpi di tutti i perdenti.


In quel momento, nel mondo dello Specchio Divinizzante, Huo Wenlong stava fluttuando come un ciuffo di seta in una tempesta rossa. Il potere del Calore Ardente lo travolse. Metà dell'energia fu deviata da un potere invisibile, mentre l'altra metà entrò in lui.


Usando questo metodo Huo Wenlong avrebbe dovuto sopportare molta meno pressione.


<em>Huu... huu... hu...</em>


Un'ondata di calore dopo l'altra fu deviata parzialmente da Huo Wenlong, che continuò a rimanere calmo senza sentire la minima tensione.


Era sicuro di poter vincere. Questo perché quando era nel Regno Divino aveva già sperimentato lo Specchio Divinizzante. Questo metodo di diversione era un'eredità di alto livello del suo clan, non era qualcosa che una persona normale potesse apprendere. Nemmeno Huo Yun poteva ottenerla, figuriamoci qualcuno come Lin Ming.


Nonostante questo metodo sembrasse un po' scorretto, il mondo badava solo dei vincenti; i risultati erano molto più importanti. Inoltre questo metodo di diversione, sotto un altro punto di vista, dimostrava solo quanto Huo Wenlong aveva compreso le Leggi del Fuoco.


"Lin Ming, ho già vinto. Mostrerò la mia superiorità. Se non ti avvicinerai al mio record, prenderò il primo posto!"


Nel frattempo, da un'altra parte dello Specchio Divinizzante, l'energia di fuoco nel corpo di Lin Ming era arrivata ad un livello terrificante. Visto che il potere del fuoco si stava radunando in lui e il Seme del Dio Blasfemo lo stava accumulando, la temperatura del suo corpo era ancora superiore a quella all'esterno.


Lin Ming aveva tenuto gli occhi chiusi per tutto il tempo. La sua percezione era fissa sulle nuvole rosse sopra di lui, stava tentando di capire le leggi che governavano la circolazione di energia di questo mondo.


Questa dimensione si basava sul movimento più elementare del fuoco. Mentre stava sopportando il battesimo del fuoco, Lin Ming stava iniziando a capire come superare il Concetto del primo livello dello Specchio Divinizzante!


Finché avesse potuto radunare abbastanza energia nel suo corpo, poteva usare il suo sangue come guida e fondere le leggi e i concetti del fuoco per poi fare scoppiare tutta l'energia. Questo avrebbe bruciato il mare di fuoco stesso e gli avrebbe permesso di superare il primo Concetto, superando la prima prova dello Specchio Divinizzante.


Un normale praticante di arti marziali non sarebbe riuscito a radunare abbastanza energia di fuoco in questo calore, il suo corpo non sarebbe riuscito a sopportarlo. Anche se la sua stirpe dell'Antica Fenice fosse stata molto più pura e densa di Lin Ming o se la sua comprensione fosse stata maggiore, non sarebbero comunque riusciti a bruciare questo mondo.


Per Lin Ming però non era un problema perché aveva il Seme del Dio Blasfemo. Il potere del fuoco che poteva sopportare superava di gran lunga quello di un normale coltivatore.


Il corpo di Lin Ming era completamente pieno di potere. Il Seme del Dio Blasfemo sembrava un sole in miniatura che emetteva raggi di luce dorata. Le incisioni sulla sua superficie brillarono ancora di più!


Aveva già raggiunto il 95% della sua capacità!


Poi, 96% 97% 98% 99%, saliva senza fermarsi.


Lin Ming strinse i denti. Il Seme del Dio Blasfemo era come una tempsta, poteva scoppiare in ogni momento!


Al di fuori dello Specchio Divinizzante, Lin Ming stava iniziando a tremare. Vene blu sporgevano dal suo corpo come vermi della terra e perle di sudore stavano colando dalla sua fronte.


"Lin Ming, sembra che... non potrà resistere ancora a lungo?" Alcuni praticanti di arti marziali notarono i cambiamenti nel suo colorito. In confronto a lui, Huo Wenlong sembrava molto più tranquillo. Il suo respiro era costante e non c'era il minimo sudore sulla sua fronte.


Guardando la clessidra, mancava ancora un po' di tempo prima di arrivare a tre quarti d'ora.


"Sono passati solo due quarti d'ora, eppure Lin Ming sembra già aver raggiunto il limite. Se continuerà così non potrà arrivare a tre quarti d'ora." Alcuni praticanti di arti marziali iniziarono a discutere tra di loro, ma le pupille dell'Anziano vestito di rosso si rimpicciolirono. Guardò Lin Ming con curiosità...
                                


                                



