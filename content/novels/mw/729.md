---
weight: 729
title: Capitolo 729 - []
pubDate: 2025-12-15T08:37:10.261Z
tags:
    - mw
---


<em><strong>CAPITOLO SPONSORIZZATO ringraziamo Marco,</strong>
17 Capitoli in coda, 0/5
-Schadenfreude</em>


Il tempo passò lentamente. Mentre Lin Ming stava di fronte allo Specchio Divinizzante, stringeva i pugni e tutte le vene delle sue braccia erano così gonfie che sembrava stessero per esplodere da un momento all'altro.


Tutti i suoi abiti erano fradici di sudore. Sembrava che non sarebbe riuscito a resistere per molto tempo. Huo Wenlong invece aveva solo un po' di perle di sudore che colavano sul volto, era evidente che avrebbe potuto continuare la prova ancora per un po'.


"Nuyang è arrivato al limite." Disse un praticante di arti marziali del Corridoio della Terra.


"Se non ci sono problemi, allora Huo Wenlong dovrebbe riuscire a resistere per altri tre quarti d'ora di tempo, sufficiente a rientrare tra la categoria di geni che capitano ogni 50 anni. Nuyan Ming invece dovrebbe poter resistere per qualche altro respiro di tempo al massimo. Nonostante sia un po' scarso, raggiungere questo tempo è un risultato decente considerando che proviene da un mondo mortale."


Diversi coltivatori iniziarono a discutere tra loro. Durante la prima parte della prova, Huo Wenlong era stato in vantaggio, ma il primo stadio della prova del re non era qualcosa che poteva essere completato in breve tempo, non si sapeva chi sarebbe stato il vincitore alla fine.


Huo Ping sogghignò vedendo le condizioni di Lin Ming. Disse:"Questo Nuyan Ming non dovrebbe sforzarsi troppo se non riesce a resistere. Agli altri al massimo impallidiva un po' la faccia, nessuno di loro è finito nelle sue condizioni. Cosa sta facendo? Se non può resistere, allora non può resistere. Perché lottare futilmente?"


"Umpf, per riuscire a persistere così Nuyan Ming deve avere una volontà ferma! Se provassi tu a fare lo stesso falliresti!" Rispose a tono Huangquang Min. Huo Ping sbuffò con sdegno, non disse più nulla, ovviamente non voleva più sprecare fiato.


Dopo dieci respiri di tempo, tutto il corpo di Lin Ming si era arrossato. Nell'area in cui il suo palmo era a contatto con lo Specchio Divinizzante, si sollevò lentamente una fiamma.


Tutti i presenti notarono questo cambiamento, ma nessuno capiva cosa stava accadendo, che fossero coltivatori del Corridoio della Terra, che del Cielo.


Nel vuoto, il vecchio alto spalancò gli occhi con interesse:"Questo ragazzino, con la sua insignificante coltivazione negli stadi intermedi del del Nucleo, vuole usare il suo corpo per dirigere il fuoco e l'energia nel primo mondo per bruciarlo. Davvero audace!"


La donna vestita di rosso sorrise lievemente. Disse sussurrando:"La sua affinità nei confronti del fuoco è sorprendentemente alta, così è più facile per lui muovere il potere del fuoco di quel mondo. C'è qualche possibilità che ci riesca, ma in effetti è una richiesta eccessiva."


"Continuiamo a guardare. In ogni caso mi piace la sua determinazione e il suo coraggio. Non è come quel Huo Wenlong che sta cercando di usare qualche trucchetto per temporeggiare." Il vecchio gettò un'occhiata verso Huo Wenlong, ovviamente provava sdegno nei suoi confronti.


"Ahah, è già ottimo che Huo Wenlong arrivi a questo livello, ciò che sta facendo non va contro le regole. Ora possiamo solo vedere se Nuyan Ming potrà riuscirci o no."


In quel momento, nel mondo dello Specchio Divinizzante, l'energia accumulata nel corpo di Lin Ming era arrivata al limite. Il Seme del Dio Blasfemo era pieno. Le incisioni del totem sul seme iniziarono a brillare con luce dorata!
Non solo, anche il dantian di Lin Ming era pieno di un'enorme quantità di energia di fuoco. Questa energia fu assorbita tutta dal Buco Nero del del Nucleo nel suo dantian, formando un turbine di fuoco che ricoprì ogni cosa con una foschia rossa.


Il suo dantian iniziò a bruciare!


Quando un praticante di arti marziali arrivava allo stadio Xiantian, il dantian diventava la fonte e l'origine di tutta l'energia, tuttavia era anche il suo più grande punto debole.


La fiamma che esisteva nel dantian era il fuoco del nucleo. Un praticante di arti marziali che non era di tipo fuoco non avrebbe potuto avere un nucleo del genere. Se queste fiamme fossero state evocate fuori, avrebbero contenuto un potere formidabile!


Usando la sua stirpe come guida, accese il fuoco nel nucleo, fondendolo con le fiamme del Seme del Dio Blasfemo e ardendo il mondo!


<em>Bang!</em>


Con uno scoppio assordante, tutta l'energia compressa nel Seme del Dio Blasfemo si scatenò. In quel momento sembrò che il totem di fiamme nel Seme del Dio Blasfemo si fosse trasformato negli occhi di una fenice, i raggi brillanti squarciarono il vuoto sconfinato!


Il corpo di Lin Ming iniziò a bruciare. Le fiamme attorno a lui si condensarono in un'enorme fenice che rilasciò un grido acuto mentre volava fuori. La ferocia del suo fuoco sconvolgeva il mondo!


Il mare infernale ribollì con entusiasmo. Innumerevoli energie di tipo fuoco furono risucchiate dalla fenice, ondate di energia soffiarono nel cielo formando un enorme turbine rosso che sembrò inghiottire il cielo!


Lin Ming era un praticante di arti marziali al del Nucleo. Non importava quanto fosse forte, era impossibile per lui bruciare un mondo intero con solo il suo potere. Poteva soltanto usare il suo corpo per controllare il fuoco, accelerando il flusso del potere di questo piano e utilizzando l'energia che esisteva già per seminare distruzione.
Questo era un utilizzo delle Leggi del Fuoco ed era anche l'unico modo per superare il primo livello dello Specchio Divinizzante!


<em>Ka ka ka!</em>


Una fessura apparì nel vuoto!


In quel momento tutto il corpo di Lin Ming era avvolto dalle fiamme. I suoi occhi bruciavano con le fiamme di Cielo Ardente. Sentì un dolore intenso provenire dal suo dantian, tutti i suoi meridiani e perfino il suo spirito iniziarono ad essere carbonizzati dal fuoco. Questo dolore era direttamente collegato alla sua anima e sembrava abbastanza potente da poter spazzare via la sua coscienza!


Lin Ming sentì il suo mare spirituale tremare. In esso si stavano diffondendo delle fiamme nere, ma in quel momento uno spirito da battaglia a forma di lancia ululò in avanti, tagliando questo pitone di fuoco, scacciandolo via.


"Ho usato il mio sangue come guida e ho agitato il potere del fuoco di questo mondo per bruciare ogni cosa. Il dolore in questo Specchio Divinizzante è illusorio, non può ferirmi."


In quell'istante, tra le sopracciglia di Lin Ming, il marchio a forma di fuoco lasciato dal sangue dell'Antica Fenice emise luce come un sole nascente e creò una fenice dorata. Era più piccola rispetto a quella di prima, ma era ancora più incandescente, brillante e pura!


Questo era il risultato della fusione delle leggi del suo sangue unito al potere del fuoco del Seme del Dio Blasfemo!


La fenice dorata si sciolse in quella formata dal fuoco di questo mondo, tingendo ogni cosa di un cremisi e oro!


<em>Bang bang bang!</em>


Il vuoto continuò a collassare e grandi pezzi di spazio si scomposero di fronte a lui. Si scatenò una tempesta spaziale. Questo potere caotico si era fuso con le fiamme. Sembrava un 'vento' che poteva intensificare il fuoco, rendendolo ancora più feroce.


In quel momento lo sguardo di Lin Ming si accese. Se una tempesta spaziale si fosse fusa con le fiamme, avrebbe agito come il vento, intensificando l'incendio?


Dopo essersi reso conto di questo, Lin Ming ne fu sconvolto. Era troppo chiaro su cosa significasse questa scoperta. Era come fondere insieme Leggi diverse!


Il fuoco e il fulmine avevano origini simili, ma anche così Lin Ming aveva trascorso una considerevole quantità di tempo e di sforzi per capire il Concetto di Thunderfire.


Lo spazio era tra i Concetti più elusivi e mistici. Inoltre generalmente non era associato al Concetto di Fuoco. Fonderli sarebbe stato molto, molto più difficile!


Eppure qui Lin Ming aveva visto con i suoi occhi la fusione di una tempesta spaziale con il fuoco. Anche questa era una fusione di Concetti!


"Allora è così!" Lin Ming si mise ad osservare. Nonostante il mondo nello Specchio Divinizzante non fosse altro che un'illusione, le tracce di energia contenute all'interno provenivano comunque dalla Pietra del Caos. Questi segni erano stati incisi dai princìpi dell'universo, registravano le regole per mobilitare l'energia più essenziale.
In altre parole, tutti i fenomeni che accadevano nel mondo dello Specchio Divinizzante incarnavano le leggi primordiali dell'universo. Quanto si poteva comprendere, dipendeva tutto dalla tua abilità!


<em>Bang bang bang!</em>


Il 70% dello spazio del primo mondo si era rotto, il fuoco fuggiva nel vuoto. Lin Ming osservò attentamente tutti questi cambiamenti. Anche quando colava dagli angoli dei suoi occhi, il suo sangue sarebbe stato bruciato dal fuoco attorno. Eppure sembrava che Lin Ming non sentisse nulla.


"Così questo è il Concetto di Fuoco del Calore Ardente! Questa è un'occasione per fondere il potere del fuoco con quello dello spazio! Ho capito! Ora ho capito!"


Lin Ming inspirò profondamente e ruggì:"Primo mondo, spaccati!"


La fenice rosso dorato emise un grido acuto. Ai confini dello spazio, il mondo iniziò a scomporsi!


Il mare di fuoco collassò e lo spazio si trasformò in un grosso vortice che inghiottì ogni cosa!


Al di fuori dello Specchio Divinizzante, Lin Ming tremò per un po'. Il marchio tra le sue sopracciglia emise una luce dorata abbagliante e il sangue colò dai suoi occhi.


"Oh no! Nuyan ming sta esaurendo le forze!"


Gridò sorpreso un praticante di arti marziali del Corridoio della Terra. Lo Specchio Divinizzante era una formazione illusoria che non sarebbe dovuta essere minimamente pericolosa, non era una formazione d'assalto. Generalmente, se un praticante di arti marziali fosse morto nello Specchio Divinizzante, allora non ci sarebbero stati problemi nel suo vero corpo. Solo la coscienza si sarebbe impaurita un po'.


Tuttavia esistevano sempre delle eccezioni. Quando un praticante di arti marziali si faceva coinvolgere troppo dalle illusioni e superava il suo limite, era possibile che il mare spirituale venisse danneggiato e si potesse cadere nelle proprie ossessioni.


Alcuni praticanti di arti marziali dei piani inferiori avanzarono con l'intenzione di fare ritrarre Lin Ming dallo Specchio Divinizzante, ma furono fermati dal grido dell'Anziano vestito di rosso:"Che nessuno di muova!"


Proprio in quel momento Lin Ming tremò e fu respinto dallo Specchio Divinizzante.


Il giovane fece un passo indietro. Il suo viso era pallido e sputò una boccata di sangue. Sembrava che avesse esaurito le forze.


"Fratello Nuyan, stai bene?!" Huangquang Min andò a sorreggerlo. Anche gli altri praticanti di arti marziali dei piani inferiori per chiedergli se fosse ferito.


"Fratello Nuyan, prendi una pillola Calma della Mente." Un praticante di arti marziali offrì una bottiglia di pillole. Se uno avesse cercato di resistere per troppo tempo nello Specchio Divinizzante, avrebbe rischiato di ricevere una ferita al suo mare spirituale.
Mangiare una pillola Calma della Mente sarebbe stato d'aiuto per il mare spirituale.


"Il fratello Nuyan è stato bravo. Nonostante non sia riuscito a resistere per tre quarti d'ora, è già un risultato di cui si può andare orgogliosi."


Lin Ming rifiutò la bottiglia di pillole e inspirò profondamente. Soppresse l'agitazione del suo flusso sanguigno e, senza degnare nemmeno di uno sguardo Huo Wenlong, disse all'Anziano vestito di rosso:"Ho ottenuto delle ispirazioni durante questa prova. Vorrei andare subito in isolamento a meditarci sopra."


"Bene, allora vai." Il vecchio vestito di rosso sorrise e annuì con un'espressione soddisfatta.


Lin Ming li salutò e usò la sua tecnica di movimento per tornare nella sua dimensione il più presto possibile. Tutti i presenti rimasero sconcertati da questo atteggiamento.


Huo Ping arricciò le labbra con sdegno. Sogghignò:"Che ispirazioni? Probabilmente teme di essere ridicolizzato, così ha trovato una scusa per andarsene. Mancava solo un bastoncino di incenso per raggiungere tre quarti d'ora. Huo Wenlong invece resisterà fino a quel punto. Se Nuyan Ming fosse rimasto qui avrebbe perso la faccia."


Sentendo queste parole, Huanquang Min si infuriò. Sbuffò freddamente:"Che stupidaggini stai dicendo. Hai resistito solo per due quarti d'ora! Sei anche tu ben lontano dal raggiungere il livello del fratello Nuyan!"


"È vero che non posso raggiungerlo, ma fin dall'inizio non mi sono paragonato a lui." Huo Ping diede un'occhiata a Huo Wenlong.
Tuttavia, quando lo fece, notò qualcosa di strano. Nell'area in cui era Lin Ming, dove la sua mano destra aveva toccato la superficie dello Specchio Divinizzante, c'era una piccola ragnatela di fessure. Queste crepe si stavano riparando molto lentamente.


"Lo Specchio Divinizzante... come può essersi rotto?"



