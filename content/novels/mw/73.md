---
weight: 73
title: Capitolo 73 - Stadio delle Viscere
pubDate: 2025-10-16T07:28:18.419Z
tags:
    - mw
---


Lin Ming fece un respiro profondo e sbriciolò il 'Simbolo per Medicine di Bassa Efficacia'. Nella stanza buia si accese un lampo di luce mentre la fiamma brillava. Una spirale di fuoco avvolse la Pillola Serpe Oro-cremisi per diversi secondi, prima di condensarsi in bellissime linee di fuoco formando un piccolo marchio sulla pillola. Un fascio di luce brillante illuminò la stanza per un momento prima di fare ripiombare la stanza nell'oscurità.


Fatto.


Lin Ming sollevò la pillola, se la mise in bocca e poi la ingoiò.


Con una pillola così potente sarebbe stato impossibile essere rilassato come quando aveva assunto la Pillola Cervo Dorato. Gli effetti della droga avrebbero investito il suo corpo, attaccandolo come una violenta tempesta. Lin Ming era pronto a sopportare questo processo estremamente doloroso.


La pillola fredda, come un pezzo di ghiaccio, scivolò nella sua gola, dritta nel suo stomaco. Rimase lì per un po', senza che accadesse nulla.


Lin Ming sapeva che era perché la pillola non si era ancora sciolta. Fece circolare silenziosamente la 'Formula True Primal Chaos' nel suo corpo.


Dopo un quarto d'ora Lin Ming iniziò a sentire freddo e una corrente gelida converse nel suo sangue e si espanse nel suo corpo. Gli sembrava quasi di essere nella Cascata Ghiacciata. Il gelo investì tutto il suo corpo.


Sudore freddo colò dalla fronte di Lin Ming e fluì oltre le sue braccia e le sue spalle. Pareva quasi che il corpo di Lin Ming fosse diventato una borsa d'acqua forata.


Il serpente Oro-cremisi era una bestia a sangue freddo e la sua cistifellea era dove convergeva tutta l'aria gelida del suo corpo.


Per reprimere questo freddo, Lin Ming cominciò a far circolare di nuovo la 'Formula True Primal Chaos'. Tuttavia era come se la sua vera essenza fosse stata ghiacciata e il suo corpo stava tremando, così il suo uso rallentò significativamente.


Nella Cascata Ghiacciata Lin Ming aveva sentito il ghiaccio penetrare nei pori e circondare il suo corpo, ma il freddo di questa pillola si era sciolto nelle sue interiora e si stava diffondendo perfino nel suo midollo!


Se questa fosse stata una normale Pillola Serpe Oro-cremisi, Lin Ming avrebbe sopportato facilmente questo freddo penetrante grazie alla densità della sua vera essenza. Tuttavia Lin Ming ne aveva aumentato l'efficacia di molte volte. Se un praticante di arti marziali della sua stessa coltivazione l'avesse mangiata, probabilmente sarebbe già morto congelato.


Di fronte ad un effetto collaterale così potente, perfino con la sua forte determinazione, Lin Ming trovò difficile resistere!


Se la vera essenza era come acqua che fluiva attraverso un tubo, questo freddo stava congelando l'acqua! La circolazione di vera essenza era bloccata!


Lin Ming lo sapeva bene, se non poteva far fluire la vera essenza nel suo corpo, allora delle parti si sarebbero congelate, per poi cominciare a necrotizzarsi e poi a marcire.


Se si fosse necrotizzata una piccola parte del suo corpo, allora avrebbe sprecato la pillola.
Non solo, con quelle ferite, anche se fosse riuscito ad evitare una disabilità permanente, avrebbe dovuto temprare di nuovo il suo corpo con vera essenza, sprecando un'enorme quantità di tempo.


Pensando questo, Lin Ming strinse i denti e stimolò con forza la sua vera essenza facendola vibrare per tutto il suo corpo.
Avrebbe combattuto quel freddo pungente che ostacolava il flusso di vera essenza.


All'inizio Lin Ming pensava che avrebbe provato un dolore straziante e avrebbe provato difficoltà a concentrarsi per fare risonare tutte le cellule del suo corpo.
Tuttavia in quel momento entrò in quello stato particolare della Trasformazione del Corpo, la 'Forza Penetrante'!


Questo perché le innumerevoli cellule del corpo di Lin Ming stavano provando a resistere all'energia fredda. Avevano un nemico comune!


<em>'Assorbendo questa pillola, il mio corpo è cambiato in questo modo?'</em> Lin Ming era troppo occupato per gioirne. Iniziò a stimolare la sua vera essenza per farle sciogliere il gelo che si era accumulato nel suo corpo. Allo stesso tempo le cellule nel suo corpo iniziarono ad assorbire vera essenza e temprare il suo corpo.


Questo cambiamento non stava avvenendo solo nella superficie dei suoi muscoli ma anche nei suoi organi.


Stadio delle Viscere!


Lin Ming aveva già sfiorato il Terzo Stadio della Trasformazione del Corpo, ma dopo aver preso questa Pillola Serpe Oro-cremisi, fu finalmente in grado di compiere quel passo finale ed avanzare ufficialmente nello Stadio delle Viscere.


Nel Terzo Stadio la vera essenza avrebbe temprato gli organi, proteggendoli. Le capacità combattive sarebbero aumentate e, non solo, gli organi interni sarebbero stati cosparsi di vera essenza. Il cuore e i polmoni si sarebbero rafforzati e il sangue e la vitalità si arricchivano sempre di più. I respiri diventavano lunghi e la resistenza aumentava di molto. Anche avrebbero beneficiato di un'irrigazione di sangue così ricca!


Dopo essere avanzato nello Stadio delle Viscere, la vera essenza iniziò a penetrare nei suoi organi. Lin Ming sentì diminuire la pressione su di lui. Fu rimosso anche l'impedimento della circolazione di vera essenza.
Le energie fredde vennero disperse e assorbite.


Lin Ming era sopravvissuto all'attacco. L'efficacia della Pillola Serpe Oro-cremisi era stata assorbita perfettamente.


Il solo passo rimasto era il processo di consolidamento.


Dopo circa due ore, Lin Ming aprì gli occhi. Rilasciò un lungo respiro, ma visto che era troppo freddo, non appena venne a contatto con l'aria si trasformò subito in una nuvola di nebbia bianca. Questo respiro aveva inaspettatamente la forma di una freccia gassosa che raggiungeva cinque o sei piedi.


Inspirare come un serpente, espirare a freccia; questo era il segno dello Stadio delle Viscere. Tuttavia non tutti i praticanti di arti marziali poteva compiere questo passo. Alcuni non erano abbastanza meticolosi e la loro vera essenza non avrebbe coperto tutti gli organi interni o avrebbe solo toccato la superficie. Con delle fondamenta del genere, anche se fossero arrivati allo Stadio delle Viscere, la loro forza sarebbe stata inferiore rispetto a quelli che avevano allenato completamente le loro viscere.


Lo stadio della forza, della carne, delle viscere, alterazione dei muscoli, forgia delle ossa e della circolazione; questi sei stadi erano le fondamenta e bisognava farli passo dopo passo, in maniera ordinata.
Facendo un esempio, se uno non avesse completato la fase della carne, allora la vera essenza sulla superficie dei muscoli non sarebbe stata distribuita completamente. Questo sarebbe stato un grosso punto debole che avrebbe causato problemi lungo la strada dello Stadio delle Viscere, sarebbe andata sempre peggio e infine sarebbe stato impossibile arrivare allo stadio della Circolazione. Questo era il motivo principale per cui la maggior parte dei praticanti di arti marziali nel regno di Fortuna Celeste non riusciva ad avanzare allo stadio della Circolazione per tutta la loro vita.


Per questo i praticanti del regno di Fortuna Celeste, anche se dello stesso stadio, variavano in forza. Per i discepoli del Palazzo delle Sette Arti, superare questi ostacoli non era insolito.


Nei sette giorni seguenti Lin Ming non uscì dal suo alloggio. Rimase nella sua dimora a consolidare gli effetti della pillola e la sua coltivazione. In questo periodo di tempo Lin Ming aveva consumato completamente tutte le sue dieci pietre di vera essenza.


Vedendo tutte quelle pietre consumate, Lin Ming fece un sorriso forzato e scosse la testa. Temeva che avrebbe avuto bisogno di centinaia se non migliaia di questi oggetti e anche quello non sarebbe stato abbastanza. Se voleva arrivare a livelli ancora più alti allora queste pietre erano essenziali! Ma se ne desiderava ancora, avrebbe avuto bisogno di enormi somme di denaro.
Probabilmente sarebbe stato inutile provare ad ottenere così tanto oro vendendo iscrizioni del 'Simbolo Potente'.


<em>'La data dell'incontro con Zhang Cang si sta avvicinando sempre di più. Mi chiedo quanto sia aumentata la mia forza. Quanto potrò salire di posizione in classifica?'</em>


Lin Ming aspettava con trepidazione la prossima competizione nella Formazione Ten Thousand Killing. Non aveva un avversario con cui testare le sue capacità, quindi poteva solo andare nella stanza di misurazione della forza.
                                


                                



