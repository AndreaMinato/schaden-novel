---
weight: 730
title: Capitolo 730 – Un Colpo che Distrugge il Mondo
pubDate: 2025-12-15T08:37:10.261Z
tags:
    - mw
---


<em><strong>Capitolo regolare,</strong>
17 Capitoli in coda, 0/5
-Schadenfreude</em>


Dopo che Huo Ping lo sottolineò, anche gli altri notarono la fessura sulla superficie dello Specchio Divinizzante.


Sullo specchio non c'erano incisi i princìpi della formazione dell'universo? Come poteva essersi rotto?


Tutti i praticanti di arti marziali si stavano incuriosendo.


Stavolta però, mentre Huo Yu guardava lo Specchio Divinizzante, provò un orrore crescente. Dato che era una persona che poteva essere considerata abbastanza talentuosa dal clan Huo, aveva una buona comprensione di cosa stava succedendo.


Lo specchio era un oggetto divino in cui erano incise le leggi dell'energia Origin, ma il suo nucleo, insieme al muro cristallino sulla sua superficie, non era un vero tesoro divino che proveniva dalla formazione dell'universo, anzi, era stato creato da un maestro di formazioni. Quando il mondo dello Specchio Divinizzante fosse stato rotto, anche lo specchio stesso si sarebbe infranto!


La persona che aveva creato il tesoro aveva già considerato questa possibilità fin dall'inizio. Anche se fosse stato danneggiato, grazie al cristallo di fuoco liquido all'interno dello specchio, poteva sciogliersi lentamente e ripararsi da sé.


"Nuyan Ming... ha superato la prova del primo Concetto? Questo è..." Huo Yu sussultò, il suo sguardo si riempì di stupore. Lo Specchio Divinizzante contenevano nove mondi che corrispondevano a nove diversi tipi di Concetto. Questi nove Concetti diversi comprendevano i misteri completi delle Leggi di Fuoco.


Di questi nove Concetti, ognuno era più difficile del precedente. Se uno avesse superato il sesto o il settimo Concetto, allora sarebbe potuto diventare un Saggio Lord del Regno Divino. Se uno fosse riuscito ad andare oltre il nono Concetto, allora significava che aveva compreso la fonte delle Leggi di Fuoco, ottenendo la forza di un'incarnazione di un dio del fuoco!


Questa era l'origine del nome dello specchio: attraversando i nove livelli dei Concetti, si poteva liberarsi delle proprie spoglie mortali trasformandosi in un dio!


E ora Lin Ming aveva superato già il primo Concetto?


Huo Yu era incredula. Se Lin Ming fosse stato il discepolo favorito di un qualche grande clan del Regno Divino, allora non l'avrebbe trovato sorprendente. Tuttavia, Lin Ming ovviamente era un principiante e la sua comprensione delle Leggi del Fuoco era inferiore perfino a quelle di un bambino del Regno Divino. Aveva usato metà bastoncino di incenso di tempo per fondere le leggi del Testamento dell'Antica Fenice. Era completamente diverso da loro.


Il solo aspetto degno di nota era la sua compatibilità con il potere del fuoco. Solo in base a questo però era impossibile per lui bruciare il mondo del primo livello!


Huo Yu era scioccata, ma Huo Ping e gli altri non avevano mai visto lo Specchio Divinizzante prima d'ora, così non avevano idea di cosa significasse la presenza di una fessura sulla superficie. Nonostante pensassero che fosse un evento straordinario, la crepa si era già riparata in un solo bastoncino di incenso di tempo. Così non avevano pensato che fosse una questione troppo importante.


Tuttavia, in quel momento Huo Wenlong tremò e arretrò dallo Specchio Divinizzante con il volto pallido.


Alla fine era arrivato al limite e non era riuscito a sopportare il Concetto del primo mondo.


Huo Wenlong non guardò subito la clessidra, invece volse lo sguardo accanto a sé e vide che l'area in cui c'era Lin Ming ora era vuota. Ovviamente era stato sconfitto per primo.


Aveva vinto!


Huo Wenlong sorrise. Poi si girò a guardare la clessidra. Il marchio dei quarti d'ora era stato riempito e stava cadendo un po' di sabbia in più. Ci era riuscito!


Quando lo vide, Huo Wenlong ne fu estatico. Questo significava che era un genio che si vedeva una sola volta ogni 50 anni!


Resistere nel mondo dello specchio per tre quarti d'ora era un risultato raro. Nonostante Huo Wenlong avesse usato qualche trucco per ottenere questo onore, non aveva comunque violato alcuna regola. Ciò su cui aveva contato era la comprensione delle Leggi del Fuoco. I risultati erano stati piuttosto efficaci.


Con un titolo del genere era altamente probabile che sarebbe stato scelto per entrare nel Regno Divino per il secondo stadio della prova!


"Ahah, fratello Long, tre quarti d'ora! Sei il primo a rompere questo record! Questo è un risultato che capita raramente perfino nell'arco di 50 anni nella città dell'Antica Fenice!" Huo Ping accorse frettolosamente e si congratulò con Huo Wenlong. Naturalmente non poteva perdersi un'opportunità del genere per lusingarlo.


"Giusto, ah, fratello Long, abbiamo tentato di arrivare a due quarti d'ora ed è stato davvero difficile. Pensavamo che fosse già un risultato piuttosto buono, ma in confronto al fratello Long i nostri risultati sono troppo umilianti! Nessuno di noi può essere paragonato a te!"


"Vero, hai allargato i miei orizzonti!"


Diversi altri praticanti di arti marziali del Regno Divino si complimentarono. Nonostante questa sorta di lusinghe fossero ovviamente opportunistiche, Huo Wenlong era di ottimo umore ed essere lodato in questo modo lo riempì di serenità.


Nonostante non potesse nascondere il suo sorriso, disse con 'umiltà':"Sono stato fortunato. Una volta che questa prova finirà, inviterò tutti al ristorante dell'Antica Fenice a bere un po' di vino con me."


C'era un solo ristorante in città. Gli ingredienti che usava erano tutte risorse spirituali di tipo fuoco. Il vino stesso era invecchiato di diversi millenni ed era fermentato usando tesori celesti. Solo mangiare lì era di grande beneficio per la propria coltivazione. Naturalmente il prezzo di un pasto era così alto da lasciare senza parole.


Il ristorante dell'Antica Fenice, ahah, dato che il fratello Long è così generoso, allora non ti mancheremo di rispetto!" Disse contento un praticante di arti marziali del Regno Divino. Nessuno si sarebbe perso l'opportunità di lusingare Huo Wenlong e mangiare ad un banchetto così sontuoso composto da cibi spirituali di tipo fuoco.


Il gruppo del Regno Divino stava saltando di gioia, ma in quel momento l'Anziano vestito di rosso estrasse una pergamena dal suo anello spaziale e lo spiegò. Disse impassibile:"Ora annuncerò i risultati!"


Sentendo queste parole, i praticanti di arti marziali si spaventarono. Il primo stadio della prova del re era composto dalla totalità dei punteggi combinati insieme. Dopo ogni prova, l'esame avrebbe dato un punteggio ad ogni candidato. Questo punteggio avrebbe influenzato il ruolo e la posizione del clan di questi praticanti di arti marziali. Era della massima importanza!


Huo Wenlong sorrise lievemente, era sicuro di sé. Non era preoccupato. Dato che aveva potuto resistere per tre quarti d'ora e aveva ottenuto il titolo di genio che capitava ogni 50 anni, era solo naturale che i suoi risultati fossero incredibili.


"Un punteggio perfetto è di dieci punti. Il punteggio sarà deciso da me. Tutti coloro che non hanno superato la prova finiranno con 0!"


Disse con indifferenza l'Anziano vestito di rosso. Con un cenno del pennello, cancellò direttamente tutti i nomi dei praticanti di arti marziali che avevano fallito. Questo vecchio normalmente aveva un'espressione glaciale e dava raramente consigli o suggerimenti ai candidati. In quanto esaminatore ufficiale, cercava di rimanere il più imparziale possibile, solo quando Lin Ming aveva bruciato il primo mondo aveva mostrato un raro e piccolo sorriso.


"Huangquang Min, l'hai superata a stento, 1 punto!"


1 punto... Huangquang Min era sconcertato. Se un punteggio perfetto era di 10 punti, allora 1 punto era semplicemente troppo vergognoso. Beh, se non altro era passato.


"Teng Qing, superata a stento, 1,2 punti. Yu Lan, superata a stento, 1,3 punti..." Mentre il vecchio elencava ogni nome, i praticanti di arti marziali chiamati mostrarono delle smorfie mentre sentivano i loro punteggi. Un punteggio perfetto era di 10 punti, ma pochi avevano superato 2 punti. Il più alto finora era arrivato a 2,3 punti. Questo era un colpo troppo grande per loro.


Poi, l'Anziano lesse il nome di Huo Ping. Il giovane proveniva dal Regno Divino ed era anche andato nel Corridoio della Terra. Inoltre aveva resistito per due quarti d'ora. Il suo risultato sarebbe dovuto essere straordinario.


Dopo che l'esaminatore lesse il suo nome, Huo Ping divenne teso. Si sporse in avanti e ascoltò con attenzione...


"Huo Ping, 3,2 punti!"


Huo Ping si avvilì. Aveva ottenuto un risultato sorprendente in effetti. Che requisiti avevano qui?


Dei 10 punti in totale, ne aveva ottenuti solo 3,2. Come potevano dire che il suo risultato fosse sbalorditivo...


"Huo Yu, 4,3 punti!"


A parte Lin Ming e Huo Wenlong, Huo Yu era la sola sfidante che era andata nel Corridoio del Cielo. Ovviamente ebbe difficoltà ad accettare questo punteggio.


"Questo vecchio Jun è davvero troppo duro, ogni singolo punteggio è proprio da manuale, nemmeno mezzo punto in più." Nel vuoto, il vecchio alto scosse la testa. Questi ragazzini sarebbero tornati al Regno Divino a riferire i loro risultati.
Erano riusciti ad ottenere solo 3-4 punti dei 10 in totale... questo sarebbe stato piuttosto difficile da ammettere. Alcuni esaminatori sarebbero stati clementi e avrebbero aumentato il punteggio di un po', ma a questo esaminatore rigido non importava proprio nulla.


"Ahah, anche questo è un bene. I giovani dovrebbero sapere quanto divario c'è tra loro e gli altri. Distruggere tutta quell'arroganza farà solo bene." La donna vestita di rosso sorrise. Il mondo era troppo vasto e c'erano fin troppi giovani sbalorditivi. Un solo genio non era affatto prezioso. Se fossero stati accecati dalla loro eccellenza, avrebbero finito solo per danneggiarsi da soli.


"Huo Wenlong..." Il vecchio Jun disse il suo nome, i presenti drizzarono le orecchie. Quanti punti avrebbe ottenuto Huo Wenlong?


"6,1 punti!"


Sentendo queste parole, tutti i praticanti di arti marziali rimasero sbigottiti. Huo Wenlong si accigliò. Questo punteggio era troppo basso!


Era un talento che capitava solo ogni 50 anni nella città dell'Antica Fenice. Aveva resistito per te quarti d'ora, eppure aveva ottenuto solo 6,1 punti. Allora chi meritava un punteggio superiore al suo?


Huo Ping non poté trattenersi dal mandare una trasmissione di vera essenza ai suoi compagni:"A quale idiota senza cervello sono venuti in mente questi criteri? I 7,8,9 punti sono lì solo per pura formalità?"


La sua trasmissione del suono includeva anche Huo Wenlong. Nonostante queste parole sembrassero irrispettose, in realtà anche Huo Wenlong lo pensava.


Huo Wenlong era infuriato. Avrebbe dovuto riferire questo punteggio al suo clan. Se fosse stato troppo scarso, allora sarebbe stato ridicolizzato anche se avesse ottenuto il primo posto. Con quel punteggio, sarebbe arrivato primo solo perché aveva gareggiato contro della spazzatura.


Tuttavia ciò che disse fu:"Huo Ping, non essere irrispettoso nei confronti dei membri della vecchia generazione che hanno inventato le regole. C'è sempre un motivo dietro. Solo perché non possiamo ottenere un punteggio superiore, non significa che gli altri non possano farlo."


Mentre Huo Wenlong parlava, il vecchio Jun disse lentamente:"Nuyan Ming..."


"8,9 punti!"


Huo Wenlong si irrigidì. Dopo aver detto quelle parole, aveva sentito il vecchio Jun dare un punteggio superiore. Inoltre quello che aveva ottenuto questa valutazione era... Nuyan Ming!


8,9 punti? Com'era possibile?!


"Ho sentito male? Com'è riuscito Nuyan Ming ad ottenere 8,9 punti?" Gridò un praticante di arti marziali del Regno Divino. Questa era una grande ingiustizia!


"Istruttore, dev'esserci stato un errore! Huo Wenlong ha ottenuto solo 6,1 punti! I risultati di Nuyan Ming sono stati ancora peggiori rispetto a quelli di Huo Wenlong."


"Sì! Cosa sta succedendo?!"


Non erano solo i coltivatori del Regno Divino ad essere confusi, lo erano anche quelli provenienti dai piani inferiori. Guardarono il vecchio Jun con uno sguardo sconcertato.


L'esaminatore ondeggiò le maniche del suo abito e disse freddamente:"Umpf! Branco di giovani ignoranti. Non c'è limite in questo universo, c'è sempre qualcuno di più forte! Come potete voi nessuno questionare la mia valutazione! Nuyan Ming è riuscito a sconfiggere il primo mondo rompendolo. Voi siete riusciti a stento a resistere alle Leggi del Fuoco. È un divario immane! I punteggi che vi ho dato sono già fin troppo alti rispetto a ciò che meritate! Ora andate in isolamento e iniziate ad allenarvi! Immediatamente!"


Il vecchio Jun arrotolò la pergamena e si girò, lasciandosi dietro un gruppo di praticanti di arti marziali sconcertati. Aveva sconfitto il primo mondo?


Che cavolo aveva detto?!
                                


                                



