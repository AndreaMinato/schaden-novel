---
weight: 731
title: Capitolo 731 – Fondere i Concetti, Creare una Mossa
pubDate: 2025-12-15T08:37:10.261Z
tags:
    - mw
---


<em><strong>CAPITOLO SPONSORIZZATO ringraziamo Marco</strong>
16 Capitoli in coda, 0/5
-Schadenfreude</em>


Sconfiggere il primo mondo? I praticanti di arti marziali normali non capirono le parole del vecchio Jun. Tuttavia Huo Wenlong aveva una posizione decente nel Regno Divino, naturalmente aveva capito cosa significava.


Praticamente Lin Ming aveva superato il primo Concetto dello Specchio Divinizzante in una sola volta, arrivando direttamente al secondo!


I nove Concetti dello Specchio Divinizzante corrispondevano ai nove misteri dietro le Leggi del Fuoco. Più si andava avanti e più ci si avvicinava alle fonti delle leggi del fuoco!


Comprendendo sette o otto Concetti si diventava un Saggio Lord. Comprendendo nove livelli ci si reincarnava come il Dio del Fuoco!


Anche superare il primo livello era estremamente difficile. Specialmente per i giovani che non erano riusciti ad arrivare allo stadio della Distruzione. Questo poteva non accadere nemmeno per 100 anni nell'intera città dell'Antica Fenice!


Huo Wenlong guardò il posto in cui Lin Ming aveva toccato lo Specchio Divinizzante. In effetti notò che c'erano diverse crepe. Nonostante la maggior parte di esse fosse stata già separata, i lievi marchi bianchi erano una chiara dimostrazione.


Rompere il mondo e quindi lo Specchio Divinizzante, come ci era riuscito questo ragazzo?!


Huo Wenlong aveva difficoltà ad accettarlo. Questo non era qualcosa che poteva essere fatto usando solo un livello superiore di compatibilità. Questo dimostrava che le Leggi del Fuoco di Lin Ming erano migliorate incredibilmente dopo aver meditato.


Erano passati solo pochi giorni... che la sua percezione non fosse scarsa, ma che non fosse entrato in contatto con le Leggi del Fuoco e che per questo la sua comprensione fosse al livello più elementare?


Mentre ci pensava, Huo Wenlong rabbrividì. Se fosse vero, qualsiasi suo desiderio di competere con Lin Ming era stato solo uno scherzo.


Mentre Huo Wenlong stava riflettendo, Huo Yu era già tornata nella sua area di allenamento. Era stata fin troppo stimolata dagli eventi. In quanto giovane d'élite del Regno Divino, era sempre stata arrogante.
Nonostante la sua affinità con il fuoco fosse inferiore a Lin Ming, credeva comunque che la sua comprensione delle Leggi del Fuoco superasse il giovane. Ora però si era accorta di essersi sbagliata, questo la mise sotto una pressione maggiore.


"Fratello Long... cos'è successo?" Chiese debolmente un praticante di arti marziali del Regno Divino. Aveva intuito che c'era qualcosa di strano. Molto probabilmente aveva qualcosa a che fare con le crepe che Lin Ming aveva lasciato. Non erano idioti. Sapendo dell'alto punteggio del vecchio, erano stati capaci di pensarci e capire a grandi linee la situazione.


"Umpf!"


Huo Wenlong tossì e senza dire una parola tornò volando nella sua area di allenamento. Dato che era andata così, quella cena al Ristorante dell'Antica Fenice sarebbe stata cancellata.


Sconfiggere il mondo e superare il primo Concetto dello Specchio Divinizzante. Questo risultato metteva alle strette Huo Wenlong.


"Quel ragazzino è piuttosto bravo." Nel vuoto, il vecchio alto annuì con soddisfazione. "Pensavo che sarebbe stato un po' difficile per lui rompere il mondo, e pensare che ha avuto successo... la sua determinazione è forte! Altrimenti, con la sua misera comprensione delle Leggi del Fuoco, sarebbe stato impossibile per lui controllare il potere di quel mondo."


"Sì, stavolta può essere considerata una piacevole sorpresa. Nuyan Ming proviene dalla città dell'Antica Fenice, si può dire che sia stato un po' il destino a farci incontrare. Gli manderò le 'Divine Cronache Proibite dell'Uccello Vermiglio' complete insieme ai primi tre livelli del 'Codice dell'Antica Fenice'. Per quanto riguarda come crescerà, dipenderà tutto da lui."


Mentre la donna vestita di rosso parlava, formò con noncuranza un sigillo e trasmise un messaggio.


La donna avrebbe dato qualche consiglio senza sostenere troppo un genio come Lin Ming. Primo non aveva alcun obbligo in tal senso, secondo, questo mondo era semplicemente troppo vasto. C'erano tanti talenti quanti granelli di sabbia in un deserto infinito. Durare tre quarti d'ora durante la prima prova poteva essere un evento che capitava ogni 50 anni, ma rompere il primo mondo invece accadeva ogni 100 anni.


Tuttavia questo era solo il clan dell'Antica Fenice. Negli innumerevoli altri grandi Sect, avevano tutti i loro giovani straordinari. E nel Regno Divino ce n'erano ancora di più.


Esistevano innumerevoli eroi, ma nel Regno Divino, nei 3000 grandi piani, c'erano solo 300 Re dei Mondi e decine di migliaia di Lord Saggi. Questi Re dei Mondi e Saggi Lord si erano accumulati per un periodo di decine di migliaia di anni, centinaia di migliaia o anche milioni di anni. Figuriamoci un talento che capitava ogni cento anni, perfino un talento che poteva capire ogni 10.000 anni non avrebbe avuto quasi nessuna possibilità di diventare un Re del Mondo.


Molti talenti iniziavano in modo brillante, ma alla fine morivano o forse si perdevano tra le masse.


Il vecchio disse:"Questo moccioso dovrebbe avere il suo destino per essere riuscito ad arrivare a questo punto. Non disturbiamolo e lasciamo che il fato faccia liberamente il suo corso, così potrà sviluppare il suo pieno potenziale!"


Il mondo era sconfinato. Era un fenomeno comune che i talenti avessero tutti il loro destino. Altrimenti, tra le innumerevoli creature nell'universo, come avrebbero potuto primeggiare?


"Va bene. Aspetto con impazienza di vedere come crescerà. Spero che abbia qualche possibilità di diventare almeno un Anziano della corte esterna."


Mentre i due finivano di parlare, le loro figure svanirono nel vuoto, nessuno seppe dove fossero andati.


.....


In quel momento, nella sua camera, Lin Ming era entrato in uno stato meditativo. La sua mente era inondata dalle immagini del mondo che collassava tra quella mostruosa tempesta di fuoco. Ricordò l'enorme fenice che si era formata grazie al potere del mondo e la sua fusione con la fenice dorata creata dalla combustione del suo sangue, avevano squarciato lo spazio stesso!


Poi, quella tempesta dello spazio si era combinata con il fuoco. Il Concetto di Spazio e quello di Fuoco in quel momento si erano fusi perfettamente. Questa era la convergenza del potere primordiale dell'universo, conteneva l'energia e i princìpi più fondamentali. Era solo per un grande colpo di fortuna che Lin Ming era riuscito a vederlo.


I Concetti di Spazio e di Fuoco erano aspetti che Lin Ming aveva appreso presto lungo la sua strada delle arti marziali. Specialmente la sua comprensione del Concetto di Spazio che superava quella del Concetto di Fuoco.


Rifletté costantemente sui cambiamenti dell'energia. Lin Ming stava usando l'intento marziale etereo, stava avendo un'illuminazione.


Nonostante l'intento marziale etereo non potesse essere usato per combattere, i suoi benefici erano ovvi per quanto riguardava la velocità di coltivazione. Specialmente in questo tipo di situazione. Con il suo intento marziale, Lin Ming era riuscito a concentrarsi completamente e a riprodurre la scena del mondo che collassava.


Il potere del fuoco e dello spazio si intrecciarono nella mente di Lin Ming. Poi il giovane diede un colpo di mano. L'energia Origin di tipo fuoco attorno a lui formò una luce rossa brillante.


Il Seme del Dio Blasfemo ululava e il totem di fuoco emetteva un bagliore dorato e cremisi. L'energia Origin di tipo fuoco iniziò a circolare secondo il totem, formando un vortice.


"Potere dello spazio, fusione!"


Lin Ming spalancò gli occhi. Lo spazio attorno al suo palmo iniziò a distorcersi. Il suo potere sfuggì dalla sua mano e si radunò nel fuoco. Il colore del vortice divenne sempre più intenso e si tinse gradualmente di nero, formando una tempesta cupa.


<em>Chi chi chi!</em>


Il vortice ululò. L'energia contenuta era stata compressa in modo incredibile, si stava agitando come se stesse per esplodere in ogni momento. Lo spazio attorno divenne instabile e una piccola fessura apparì all'improvviso nell'aria per poi scomparire all'istante.


<em>Questo era...!</em>


Lo sguardo di Lin Ming si accese, il suo cuore si riempì di gioia.


Questo era uno squarcio dello spazio!


Finalmente poteva lacerare lo spazio!


Con la sua forza e la sua comprensione del Concetto di Spazio, Lin Ming finora era riuscito solo a distorcere lo spazio. Lacerarlo era un livello completamente diverso!


In origine i tre grandi maestri, Xuan Wuji, Nanyun Wang e l'Abate Baimei, insieme a diverse decine di guerrieri della Distruzione erano riusciti a stento a creare una connessione attraverso la barriera dello spazio in un mondo sull'orlo del collasso.


Ma fare una lacerazione in uno spazio stabile? Era ad un altro livello!


La stabilità della dimensione della città dell'Antica Fenice superava perfino quella del mondo del continente Tianyan. Se Lin Ming poteva creare un piccolo squarcio qui, allora una volta che fosse tornato nel continente Tianyan, avrebbe potuto formare una fessura ancora più grande. Se un praticante di arti marziali debole si fosse scontrato con questa lacerazione dello spazio, sarebbe stato fatto a pezzi.


<em>Ka ka ka!</em>


Il controllo di Lin Ming di questa energia divenne sempre più instabile. Data la sua comprensione delle Leggi e dei Concetti, perse il controllo di questo vortice; era pronto ad implodere in ogni momento!


Gli occhi di Lin Ming brillarono con ferocia. Fece apparire la lunga lancia rossa nelle sue mani e vi riversò il potere del fuoco e del vortice di spazio. L'arma divenne rossa cupa, come il magma che proveniva dalle profondità della terra!


Il potere dello spazio e del fuoco alla fine si erano fusi insieme!


"Sepoltura del Cielo!"


Lin Ming diede un colpo di lancia. Sull'asta, l'energia nera e rossa si contorse. In quel momento si ricordò dell'Arte della Grande Alabarda Sanguigna, ripensò al potere delle tecniche della via del massacro!


<em>Bang!</em>


Attaccò. Il potere dello spazio e del fuoco si scatenarono; una fiamma demoniaca nera bruciò il vuoto!


<em>Chi chi chi!</em>


Attorno alla punta della lancia, lo spazio fu bruciato dal potere del fuoco. Piccoli puntini di frammenti di spazio circolarono velocemente attorno alla lancia come Sigilli Bevitori di Sangue.


Usare i frammenti dello spazio per rimpiazzare i Sigilli Bevitori di Sangue!


Rotazione Assassina del Sigillo di Sangue!


Una lancia scattò come una meteora per diverse centinaia di piedi. Si formarono innumerevoli fessure, come le fauci di una bestia invisibile pronta a dilaniare la sua preda!


Lin Ming sussultò. Questa mossa era il suo attacco più potente! Con un solo colpo, le fiamme nere bruciarono attraverso il vuoto. Insieme all'attacco delle fessure dello spazio, si poteva immaginare che potere d'attacco avesse sviluppato!


Lin Ming non era troppo talentuoso nell'uso dell'Arte della Grande Alabarda Sanguigna. Dopotutto non era uno stile che aveva creato, i suoi punti di forza stavano nel suo intento marziale, nella sua forza dell'anima e nel suo spirito da battaglia.
Non era troppo talentuoso nella via del massacro, quindi il potere che poteva trarre dai Sigilli Bevitori di Sangue era limitato. Specialmente quando era diventato più potente, i Sigilli Bevitori di Sangue non erano riusciti a tenere il suo ritmo.


Ora però, rimpiazzandoli con frammenti dello spazio, Lin Ming poteva usare la sua superiorità nel Concetto di Spazio. Allo stesso tempo poteva fondere il potere del fuoco nel suo attacco. Era un colpo che poteva manifestare il pinnacolo assoluto della forza di Lin Ming.


Questo era il motivo per cui uno stile originale sarebbe stato più adatto alla propria persona. Lin Ming avrebbe potuto usare come fondamenta l'enorme quantità di ricordi del Cubo Magico. Aveva compreso fin troppe tecniche.


Così aveva iniziato ad avanzare lungo la strada di un grande maestro delle arti marziali. Dall'Annientamento Thunderfire all'inizio di Fulmine Inseguitore, Sole Inseguitore, Arcobaleno Penetrante, e ora Sepoltura del Cielo, le mosse che Lin Ming aveva creato stavano diventando sempre più potenti.


Lin Ming esaminò il suo corpo. Il colpo di prima aveva consumato la maggior parte dell'energia di fuoco del Seme del Dio Blasfemo e la luce del totem delle fiamme dorate si era attenuata.


"Ottima mossa. Può rompere il vuoto, è davvero all'altezza del suo nome. Questa è la mia mossa migliore. Una volta che la perfezionerò e vi fonderò il mio spirito da battaglia, le mie possibilità di affrontare Xuan Wuji aumenteranno di molto!" Mentre ci pensava, gli occhi di Lin Ming brillarono con un intenso spirito combattivo.
                                


                                



