---
weight: 7320
title: Capitolo 732 – Nove livelli delle Divine Cronache Proibite dell'Uccello Vermiglio
pubDate: 2025-12-15T08:37:10.261Z
tags:
    - mw
---


<em><strong>CAPITOLO SPONSORIZZATO ringraziamo Marco</strong>
15 Capitoli in coda, 0/5
-Schadenfreude</em>


Stavolta Lin Ming si era isolato per cinque giorni. Quando si stava preparando ad uscire, sentì un'eco metallica risuonare nel vuoto:"Nuyan Ming, per favore apra l'incantesimo sulla porta."


"Uh?"


Lin Ming sussultò. Aprì il cancello e vide che c'erano due serve vestite di rosso fuori dalla sua dimensione. Una di loro portava un vassoio di giada e sopra di esso c'era un contenitore raffinato avvolto da seta cremisi.


Queste due giovani avevano entrambe una coltivazione agli inizi dello Xiantian. A giudicare dalla loro età, non avevano più di 20 anni.


"Signor Nuyan, queste sono le tavolette di giada che la mia signora mi ha ordinato di portarle. Per favore le accetti." Mentre lo diceva, la giovane sollevò il coperchio della scatola di legno, rivelando tre tavolette di giada, due di esse erano rosso sangue e l'altra era verde smeraldo.


Queste tavolette di giada erano molto più grandi di quelle usate nel continente Tianyan.


"Oh?" Lin Ming ne gioì. Ne prese una e la sondò con la sua percezione, era pieno di felicità. Questa era la serie completa del metodo di coltivazione delle 'Divine Cronache Proibite dell'Uccello Vermiglio', c'era un totale di nove livelli!


Le 'Divine Cronache Proibite dell'Uccello Vermiglio' erano il metodo di coltivazione principale dell'Isola della Divina Fenice. Quando aveva completato la prova del generale, Lin Ming aveva ottenuto i primi otto strati. Ora aveva acquisito la serie completa. I nove strati delle 'Divine Cronache Proibite dell'Uccello Vermiglio' erano considerati un eccellente metodo di coltivazione perfino nel Regno Divino.


Lin Ming prese la tavoletta di giada. Poi guardò le altre. Incredibilmente c'era un 'Codice dell'Antica Fenice' e anche i primi tre livelli di questa tecnica arcana.


"Il 'Codice dell'Antica Fenice'?" Lin Ming alzò le sopracciglia. Senza dubbio, il Codice dell'Antica Fenice era più avanzato, era ad un livello più arcano rispetto alle Divine Cronache Proibite dell'Uccello Vermiglio.
Quando a Lin Ming erano state insegnato il manuale della setta, Mu Qianyu aveva detto che le Divine Cronache Proibite dell'Uccello Vermiglio, insieme al Codice Illusorio del Luan Blu, erano i due porzioni del Canone Segreto dell'Antica Fenice.
Se uno avesse potuto coltivare il canone, allora si sarebbe potuti rinascere in un nirvana di fuoco, diventando indistruttibili. Naturalmente questa era solo una leggenda dell'Isola della Divina Fenice, Lin Ming non aveva idea se fosse vero o no.


Ora sembrava che questo Canone Segreto dell'Antica Fenice fosse questo 'Codice dell'Antica Fenice'.


La terza tavoletta di giada era più piccola rispetto alle prime due. Non era scarlatta come le altre due, aveva un color verde profondo. Era dello stesso colore di un pendente di giada da donna.


Non appena la raccolse, Lin Ming sussultò. Questa terza tavoletta di giada conteneva gli insegnamenti e le esperienze delle Leggi del Fuoco di alcuni grandi esperti.


Ad una sola occhiata Lin Ming era già capace di stimare il valore di queste note. Nonostante non fossero mistiche come le Pietre del Caos, erano molto più dettagliate e più facili da comprendere. Questa sorta di tavoletta di giada era assolutamente inestimabile.
Questo perché solo un grande maestro che aveva raggiunto il Gran Successo nel Concetto di Fuoco avrebbe potuto registrarle; era impossibile duplicarle.
Sarebbe stato come cercare di incidere un motivo dettagliato di un'altra persona. Anche avendolo di fronte, non lo si poteva riprodurre perfettamente.


Quindi, a causa di questi requisiti, le tavolette di questo tipo erano estremamente rare.


"Signor Nuyan, le prime due tavolette di giada sono un dono. La terza può prenderla in prestito per venti giorni. Non pensi che sia troppo poco tempo. La mia signora ha già registrato un totale di 12 tavolette di giada che descrivono le sue esperienze nelle Leggi del Fuoco.
Questa tavoletta di giada contiene solo le esperienze delle più fondamentali Leggi del Fuoco. Nell'intera città dell'Antica Fenice ci sono innumerevoli persone che desiderano poter percepire i misteri di questa tavoletta di giada attraverso la meditazione." Disse la seconda serva.


"Grazie signorine, vi sono molto grato per questo. Potrei sapere chi è la vostra signora...?" Lin Ming non era sorpreso che gli fossero stati dati solo venti giorni per meditare su questa tavoletta di giada. Come poteva riceverla in dono, comprendeva le esperienze della loro signora nelle Leggi del Fuoco.
Anche il Codice dell'Antica Fenice e le Divine Cronache Proibite dell'Uccello Vermiglio che aveva erano incredibilmente preziose. Questo perché un supremo esperto aveva bisogno di praticare questo metodo di coltivazione allo stadio corrispondente per registrarle in queste tavolette di giada.


Sentendo la domanda cauta e cortese di Lin Ming, le due serve ridacchiarono. Dissero:"La nostra signora si chiama Fata Feng. È l'Emissaria Sovrintendente della città dell'Antica Fenice."


"Emissaria Sovrintendente?"


Lin Ming si annotò questo nome. Normalmente parlando, un Emissario Sovrintendente era qualcuno mandato dal quartier generale. Questa Fata Feng molto probabilmente proveniva dal Regno Divino. La sua posizione probabilmente era superiore perfino al Lord della città. Se non altro doveva essere alla pari con lui.


"Bene, Signor Nuyan, non disturberemo oltre il suo isolamento. Ci congederemo allora." Mentre le serve stavano per andarsene, a Lin Ming venne in mente una domanda. Chiese velocemente:"Avrei una domanda. Posso prestare queste 'Divine Cronache Proibite dell'Uccello Vermiglio' e il 'Codice dell'Antica Fenice' ai membri del mio clan per coltivare?"


Lin Ming avrebbe voluto dare questi due metodi di coltivazione all'Isola della Divina Fenice in futuro. In un certo senso i discepoli della setta potevano essere considerati i membri del suo clan.


"Non c'è problema con le 'Divine Cronache Proibite dell'Uccello Vermiglio'. Tuttavia avrai bisogno di fare una richiesta per il 'Codice dell'Antica Fenice. Quello sarà deciso dai Lord della città dell'Antica Fenice."


Dopo aver risposto, le due giovani si inchinarono velocemente e si congedarono, lasciando Lin Ming solo con le tre tavolette di giada.


Dopo aver respirato profondamente, Lin Ming chiuse l'incantesimo della porta della sua dimensione. Tirò fuori la terza tavoletta in cui erano descritti nel dettaglio le Leggi e i Concetti del Fuoco e lesse la piccola introduzione.


"Questa tavoletta di giada contiene i dettagli dei primi due Concetti di Fuoco del clan dell'Antica Fenice: il Concetto di Calore Ardente e il Concetto di Annientamento. Non credere alle parole degli altri più di quanto tu creda in te stesso. I Concetti di Fuoco variano da un individuo all'altro. La via che gli altri percorrono potrebbe non essere adatta a te. Solo quando forgerai la tua strada potrai aspirare a raggiungere il picco delle arti marziali!"


Questo era ciò che Fata Feng aveva scritto personalmente.


Lin Ming era d'accordo. Se uno stile non fosse stato suo, allora sarebbe stato difficile da usare. Ad esempio l'Arte della Grande Alabarda Sanguigna e il Roc Dorato che Squarcia il Vuoto non avevano potuto raggiungere il loro pieno potenziale nelle mani di Lin Ming. Allo stesso modo solo lui poteva mostrare il grande potere della 'Sepoltura del Cielo'. Questo perché bisognava comprendere le Leggi dello Spazio e del Fuoco e avere anche il Seme del Dio Blasfemo come supporto.


Lin Ming lesse velocemente, assorbendo rapidamente le ispirazioni nelle Leggi che la Fata Feng aveva lasciato. Lesse tutto con avidità, ricordando i misteriosi motivi e le immagini all'interno, illuminandosi riguardo ai misteri delle Leggi e dei loro cambiamenti.


Il primo Concetto di tipo fuoco: Calore Ardente. Questa era la base fondamentale di tutto il fuoco, i princìpi di tutte le Leggi del Fuoco.


Il secondo Concetto di Fuoco: Annientamento. Questa era l'energia del fuoco, l'incarnazione del suo potere d'attacco.


Come sarebbe stato il terzo, fino ad arrivare al nono?


Il tempo passò. Mentre Lin Ming sperimentava le sue mosse, le incisioni del totem sul Seme del Dio Blasfemo iniziarono a cambiare lievemente. Il giovane aggiunse sempre più dettagli a Sepoltura del Cielo, perfezionando la mossa.


Quando aveva usato la forma più elementare della Sepoltura del Cielo per squarciare il primo mondo, Lin Ming aveva esaurito tutte le sue forze ed era stato respinto dallo Specchio Divinizzante. Stavolta, dopo aver migliorato Sepoltura del Cielo, avrebbe dovuto avere ancora la forza di guardare il secondo mondo dello Specchio Divinizzante. Era anche il mondo del secondo Concetto: Annientamento.


"Mi chiedo come sia. Se potrò guardarla, dovrei ottenere una comprensione più approfondita del Concetto di Annientamento descritto nella tavoletta di giada lasciata da Senior Feng..."


.....


Mentre Lin Ming era in isolamento a meditare sulle tavolette di giada delle Leggi del Fuoco, anche Huo Wenlong e gli altri non stavano perdendo tempo. Ad ogni sfidante che aveva superato la fase dello Specchio Divinizzante era stato concesso del tempo in più per percepire le Leggi del Fuoco. Visto che i risultati di Huo Wenlong erano stati sbalorditivi, aveva ricevuto cinque giorni in più. Huo Yu era stata leggermente inferiore a lui, così le erano stati dati quattro giorni.


A Huo Ping e agli altri praticanti di arti marziali del Regno Divino era stato concesso lo stesso tempo: tre giorni.


Questo periodo di tempo fu estremamente prezioso per Huo Wenlong. Dopo essere stato galvanizzato da Lin Ming, si dedicò pienamente a meditare sui Concetti e sulle Leggi. La sua percezione era discreta, così nell'arco di cinque giorni, la sua comprensione della Legge del Calore Ardente arrivò ad un livello completamente nuovo.


Dopo aver recuperato un po' di sicurezza, Huo Wenlong andò a fare un'altra prova allo Specchio Divinizzante. Anche Huo Yu, Huo Ping e gli altri stavano partecipando.
Alla fine Huo Yu riuscì a persistere per altri tre bastoncini di incenso in più. Huo Ping invece riuscì a resistere per un'altra metà di bastoncino di incenso di tempo.


Huo Wenlng invece continuò per un altro bastoncino di incenso di tempo, arrivando ad un totale di quattro bastoncini di incenso di tempo.


Nonostante non fosse riuscito a sconfiggere il primo mondo, Huo Wenlong aveva scoperto il punto chiave per superare il primo mondo.
Inoltre, ciò che lo aveva reso più contento era l'aver ottenuto due giorni di tempo in più per meditare dopo aver infranto il suo record. Nonostante non fosse un periodo di tempo così lungo, ogni secondo era prezioso per lui. Così avrebbe potuto meditare di nuovo sui problemi che aveva incontrato durante questa prova.


"Sette giorni, no, cinque giorni, ho bisogno di al massimo cinque giorni per superare il primo mondo! Il metodo di Nuyan Ming dovrebbe essere differente dal mio. Deve aver usato forza assoluta, ma io uso le leggi per farlo. Nonostante sia più lento, in termini di superamento del primo mondo dovrei essere ancora più abile. Il divario tra noi non dovrebbe essere così grande."
Si ripeteva Huo Wenlong. Non aveva mai rinunciato a competere con Lin Ming. Se avesse perso quel senso di orgoglio, la sua dignità, allora avrebbe perso tutto.


Inoltre, nel Regno Divino i Concetti e le Leggi erano molto più rispettati in confronto alla forza assoluta. Questo perché la coltivazione era sempre più difficile da aumentare. I Concetti e le Leggi invece, mentre ci sia avvicinava alla fonte di tutta l'energia dell'universo, avrebbero fatto aumentare esponenzialmente il proprio potere.


<em>'Vincerò sicuramente. L'affinità con il fuoco è innata, è decisa alla nascita, dipende dal fisico e dalla stirpe. È estremamente difficile da cambiare. I Concetti e le Leggi invece dipendono tutto dalla percezione.
Più andò avanti e maggiore sarà il mio vantaggio. Nonostante ci sia un divario tra noi ora, non significa che rimarrà ancora in futuro. Se mi arrendessi ora, sarebbe come ammettere la sconfitta!'</em>


Mentre ci pensava, Huo Wenlong tornò nella sua dimensione per riflettere su ciò che aveva appreso e usare questi due ultimi giorni per percepire altro. Tuttavia, mentre se ne stava andando, notò che Lin Ming stava arrivando.


"Anche lui è qui per partecipare alla seconda prova dello Specchio Divinizzante?"


Huo Wenlong strinse gli occhi e i suoi piedi si fermarono come se si fossero radicati nel terreno. Mentre si girava, vide che Lin Ming era davvero andato di fronte allo Specchio Divinizzante. Il suo arrivo aveva attirato anche l'attenzione di Huo Ping e Huo Yu.


Lin Ming si era isolato per così tanti giorni e ora finalmente era uscito!


Quando il vecchio Jun, il responsabile della prova, vide il giovane, sorrise. Tirò fuori una tavoletta di giada e disse:"Inizia."
                                


                                



