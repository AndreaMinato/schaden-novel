---
weight: 734
title: Capitolo 734 – Essenza di Fuoco di grado Heaven
pubDate: 2025-12-15T08:37:10.261Z
tags:
    - mw
---


<em>Capitolo regolare,
14 Capitoli in coda, 0/5
-Schadenfreude</em>


Nella torre di nove piani al centro della città dell'Antica Fenice, il Lord disse sorridendo:"Sette respiri di tempo, anche questo è un risultato abbastanza buono. Sono due respiri in più rispetto a quanto ho stimato!"


"Non avrei mai pensato che, 100.000 anni dopo che la famiglia Nuyan è stata distrutta, sono riusciti a contare sul Mistico Regno della Divina Fenice per trovare un ragazzino così promettente come questo Nuyan Ming. Deve aver incontrato un'opportunità fortunata incredibile per essere arrivato a questo risultato." Rispose con tranquillità Fata Feng.
Era fin troppo normale che i geni incontrassero occasioni propizie. Il 99% dei praticanti di arti marziali dei piani inferiori che potevano percorrere le strade della città dell'Antica Fenice avevano incontrato qualche opportunità fortunata. Gli altri guerrieri invece, anche se non avevano scoperto qualche tesoro speciale, erano già in condizioni vantaggiose perché erano nati nel Regno Divino.


Anche per i supremi esperti del Regno Divino non era strano avere incontrato qualche risorsa particolare, anzi, sarebbe stato strano se non l'avessero fatto.


Il Lord della città disse:"Che importa delle opportunità fortunate? Ciò che mi piace è la sua volontà. Non ha visto che la sua volontà supera di gran lunga quella di una persona comune? Più si avanti lungo la via delle arti marziali, più diventa importante la volontà e la percezione. Ho un buon presentimento riguardo a questo ragazzo, forse in futuro potrebbe avere qualche possibilità di diventare un Anziano del clan dell'Antica Fenice del Regno Divino."


"Gli darò un po' più di risorse per aiutarlo e vedremo quanto crescerà! Se interferissimo troppo, potrebbe influenzare negativamente il suo destino..."


.....


Quando Lin Ming si ritirò dallo Specchio Divinizzante, il vecchio Jun disse con un'espressione soddisfatta:"Hai resistito nel mondo dell'annientamento per sette respiri di tempo. Puoi meditare sul totem di pietra dell'Antica Fenice per quattro giorni. Inoltre, dato che hai sconfitto il primo mondo la prima volta, avrai altri sette giorni di meditazione. Fanno un totale di 11."


Mentre il vecchio Jun parlava, Huo Ping si spaventò.


11 giorni!


Huo Ping aveva guadagnato solo tre giorni, Huo Yun quattro e Huo Wenlong cinque. Loro tre insieme avevano ottenuto un periodo di tempo quasi uguale a quello che aveva ottenuto Lin Ming in una sola volta.


Inoltre, come aveva precisato il vecchio, Lin Ming doveva avere ancora avere i sette giorni di premio a disposizione, significava che non aveva usato il tempo di prima...


Non aveva nemmeno meditato ulteriormente sul totem e aveva fatto già dei progressi del genere? Dopo aver sfruttato questo tempo non sarebbe diventato ancora di più un mostro?!


Huo Ping deglutì. Tirò fuori un talismano del suono e trasmise le notizie prima di andarsene.


Proprio quando Huo Wenlong stava per entrare nella sua dimensione, una fiamma si illuminò di fronte a lui e sentì il messaggio di Huo Ping. Le sue palpebre fremettero e poi schiacciò il talismano.


Stringendo i denti, Huo Wenlong entrò nella sua dimensione e iniziò immediatamente ad allenarsi.


.....


In quel momento Lin Ming si stava già dirigendo verso il Corridoio del Cielo. Era pronto a meditare sul Totem di Pietra di Cielo Ardente 11 giorni di tempo per aumentare di un altro livello la sua comprensione.


Proprio quando stava per aprire l'incantesimo che chiudeva la stanza del totem, risuonò all'improvviso una trasmissione di vera essenza nel suo orecchio:"Nuyan Ming, vieni nella torre centrale della città dell'Antica Fenice."


Lin Ming sussultò. Era stato nella città dell'Antica Fenice abbastanza da sapere che nella torre centrale c'era il Lord della città.


Era Fata Feng?


Lin Ming ponderò per un momento per poi dirigersi verso la torre. Arrivò a destinazione in un solo bastoncino di incenso di tempo.


La torre aveva nove piani e ognuno di essi era alto 111 piedi, così la sua altezza totale era di 999 piedi. Il clan dell'Antica Fenice riteneva sacro il numero nove.


Dopo il nove c'era il dieci. Dopo 99 c'era 100. Dopo 999 c'era 1000. Nove tornava naturalmente nell'uno, simboleggiando il Samsara.


La trasformazione dal nove all'uno rappresentava una fenice rinata nel nirvana.


Quando Lin Ming arrivò nella torre centrale, ad attenderlo c'era già una guida, che poi lo portò al nono piano.


Il giovane aprì una porta di legno di wutong di 10.000 anni. Quando entrò, vide una donna vestita di rosso che era seduta su un trono di fenice. Vicino a lui c'era un vecchio dai capelli rossi.
La donna sembrava avere circa 30-40 anni, ma il suo corpo emetteva un'aura nobile e maestosa. Per quanto riguarda il vecchio, nonostante sembrasse trasandato, i suoi occhi brillavano con una luce intensa ed abbagliante.


Lin Ming non riuscì minimamente a valutare la coltivazione dei due.


"Junior Nuyan Ming porge i suoi saluti ai signori."


Lin Ming si inchinò rispettosamente. Aveva già intuito che identità avessero i due. La donna vestita di rosso era l'Anziana di Supervisione, Fata Feng, e il vecchio era il Lord della città.


"Nuyan Ming, dovresti aver già capito la mia posizione. Sono l'Emissaria di Supervisione della città dell'Antica Fenice, Fata Feng, e accanto a me c'è il venerabile Lord della città Lanyan <em>(Nota Traduzione: 蓝炎 Fiamma Blu)</em>.
La mia città dell'Antica Fenice è uno dei luoghi della prova del re che il clan principale ha creato nei piani inferiori. A parte noi c'è anche la città del Fuoco Sacro della Fenice e quella di Fuxi. Visto che sei venuto qui, puoi essere considerato un discepolo della mia città dell'Antica Fenice. Il nostro destino si intreccia un po' con il tuo. Abbiamo guardato la tua prova dello Specchio Divinizzante e i tuoi risultati sono stati eccellenti.
Tuttavia devi ricordare che l'universo è sconfinato; ci sono sempre persone più potenti di te! Non devi compiacerti dei tuoi risultati! in quanto praticante di arti marziali dei piani inferiori, sei ben lontano dai livelli del Regno Divino. Il vasto mondo del Regno Divino supera ogni tua aspettativa!"


"Sì, me lo ricorderò." Lin Ming si inchinò. In realtà non aveva bisogno che Fata Feng glielo ricordasse; era ben consapevole di quanto fosse terrificante il Regno Divino.


Tremila piani sconfinati, un totale di un miliardo di mondi, stavano mandando costantemente giovani d'élite nel Regno Divino. Per quanto riguarda il continente Tianyan, era stato rovinato da qualche catastrofe 100.000 anni fa, facendolo cadere in disgrazia. Quindi gli altri mondi probabilmente avevano mandato ancora più geni di quanto ci si potesse immaginare.


Se fosse asceso anche un solo genio ogni 100 anni, allora dai miliardi di mondi, sarebbe arrivato un bilione di talenti in soli 100.000 anni!


Inoltre questi individui sarebbero stati tutti geni impareggiabili nella loro era!


E a parte loro, i guerrieri del Regno Divino erano ancora più terrificanti! Erano i discendenti di supremi esperti, il loro punto di partenza era di gran lunga superiore a quello dei praticanti di arti marziali dei piani inferiori.


Questa città dell'Antica Fenice con cui era entrato in contatto non poteva nemmeno essere considerata la punta dell'iceberg del Regno Divino.
"Molto bene. In quanto discepolo della mia città dell'Antica Fenice, è mia responsabilità dare dei linee guida. In tal caso, ora ti darò due opportunità fortunate." Mentre parlava, Fata Feng mosse le dita e due luci rosse volarono nelle mani di Lin Ming.


Erano una tavoletta e una scatola di giada.


Lin Ming scorse con lo sguardo la tavoletta. C'erano delle note dettagliate di esperienze riguardo alle Leggi del Fuoco, ma il loro livello di raffinatezza e profondità superavano di gran lunga la tavoletta di giada che Fata Feng gli aveva dato prima. Sembrava che queste due tavolette di giada avessero la stessa origine, molti pezzi confermavano e riempivano i vuoti dell'altra. Se uno avesse potuto meditare su entrambe, allora avrebbe ottenuto il doppio dei risultati con metà dello sforzo.


Fata Feng disse:"Questa è una tavoletta di giada lasciata da un Anziano del clan dell'Antica Fenice prima di sottoporsi al Nirvana. È stato anche il mio primo mentore. Ora ti permetterò di usarla temporaneamente come punto di riferimento. Tuttavia devi restituirmi questa tavoletta di giada prima di lasciare la città dell'Antica Fenice."


Mentre ascoltava queste parole, Lin Ming rimase sbalordito. Questa era una reliquia lasciata dal primo mentore di Fata Feng? Allora si poteva immaginare il valore di questa tavoletta di giada.


Lin Ming si inchinò profondamente, tenendo bene a mente questa gentilezza.


Nonostante Fata Feng avesse detto che dargli consigli fosse una sua responsabilità, per lui era davvero un'enorme occasione fortunata.
"È meglio fare esperienza che basarsi sulla teoria. Queste note sono da usare solo come punto di riferimento. Solo quando inizierai a comprendere il tuo stile potrai arrivare a livelli superiori. Comunque c'è anche l'altra risorsa. Apri il contenitore e dà un'occhiata."


"Sì."


Lin Ming mise da parte con deferenza la tavoletta di giada e aprì la scatola.


Quando la aprì, una ricca energia di fuoco sfuggì dal suo interno. Un'energia esplosiva riempì l'aria con ferocia, come se volesse fare a pezzi Lin Ming.


In quel momento il Seme del Dio Blasfemo iniziò a tremare lievemente; sembrava estremamente entusiasta. Lin Ming rimase stordito. Che fosse...


Un'Essenza di Fuoco?!


Lin Ming guardò verso il basso. Nella scatola di giada c'era un bozzolo che emetteva una luce rossa che inondava la stanza con un bagliore cremisi.


Questa era davvero un'Essenza di Fuoco! Non solo, era anche di altissimo livello!


Fata Feng disse:"Questa è un'Essenza di Fuoco di grado Heaven media qualità che si chiama Fiamma Brucia Stelle. Sarà di grande beneficio per la percezione del Concetto di Annientamento."


Fiamma Brucia Stelle...


Lin Ming alzò le sopracciglia. Bruciare una stella, era un nome davvero pieno di sé.


Fata Feng notò l'espressione del giovane e sorrise lievemente. Disse:"Il nome di questa Essenza di Fuoco si riferisce solo sul suo processo di formazione, non al suo livello. Nonostante l'Essenza di Fuoco si chiami così, in realtà il suo livello è troppo basso per bruciare una stella. Al di sopra di un'Essenza di Fuoco c'è il più forte Elementale di Fuoco. Per te ora assorbire questa Essenza di Fuoco di grado Heaven media qualità sarebbe molto difficile. Questo considerando anche la tua compatibilità con il fuoco, sei ben lontano dal poter entrare in contatto con un Elementale del Fuoco.


Sentendo questo, Lin Ming capì. La Fiamma della Meteora che aveva già assorbito era un'Essenza di Fuoco prodotto dall'atterraggio di una meteora e naturalmente il suo grado sarebbe stato basso. Se invece si fosse formata a causa della collisione di due stelle, sarebbe stato difficile a che livello sarebbe nata.


Nonostante le condizioni per formare un'Essenza di Fuoco fossero davvero rare, l'universo era così vasto che il loro numero era davvero terrificante. Inoltre, una volta nata, era estremamente difficile che un'Essenza di Fuoco fosse distrutta. Dopo essersi accumulate per diverse centinaia di milioni o anche di miliardi di anni, naturalmente il loro numero sarebbe stato impressionante.


Fata Feng disse:"Il Mondo dell'Annientamento nello Specchio Divinizzante non è paragonabile a quello del Calore Ardente. Puoi scordarti di distruggerlo con la forza assoluta. Devi comprendere le Leggi del Fuoco per farlo."
"Assorbire la Fiamma Brucia Stelle ti sarà d'aiuto per percepire le Leggi dell'Annientamento. Ma ricorda, un'Essenza di Fuoco è come un'arma, è solo un fattore esterno. La tua volontà e la tua comprensione delle leggi sono i tuoi più grandi punti di forza. Se potrai persistere nel Mondo dell'Annientamento per altri venti respiri di tempo, allora torna a cercarmi. Allora ti darò altri consigli!"


"Sì Senior." Lin Ming si inchinò nuovamente per poi congedarsi.
Non andò nel Corridoio del Cielo a meditare sul totem di pietra dell'Antica Fenice, invece tornò nella sua dimensione, sigillò la porta e iniziò il suo isolamento a porte chiuse.


Lin Ming tirò fuori la scatola di giada nel suo anello spaziale.


Un'Essenza di Fuoco di grado Heaven media qualità!


Questo non era nulla per Fata Feng, ma nel continente Tianyan sarebbe stato un oggetto che avrebbe fatto impazzire tutti i praticanti di arti marziali della Distruzione di tipo fuoco. Perfino dei supremi esperti al Mare Divino Realm sarebbero diventati estremamente gelosi.


"Sopra al livello di un'Essenza di Fuoco c'è un Elementale del Fuoco..." Lin Ming fece un respiro profondo. Anche questo rientrava nelle sue aspettative. Così come un artefatto di livello Saint era superiore agli altri, i nove gradi di Essenza di Fuoco rientravano nei livelli inferiori. Nel Regno Divino naturalmente esistevano entità ancora più potenti e terrificanti.
"Mi chiedo quanto aumenterà la mia forza dopo che assorbirò questa Fiamma Brucia Stelle?" Lin Ming fece un respiro profondo, i suoi occhi brillavano per l'entusiasmo.
                                


                                



