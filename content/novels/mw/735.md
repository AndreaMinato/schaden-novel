---
title: Capitolo 735 – Picco degli stadi intermedi della Sfera di Energia
pubDate: 2025-12-15T08:37:10.262Z
tags:
    - mw
---


<em>Capitolo regolare,
14 Capitoli in coda, 0/5
-Schadenfreude</em>


Lin Ming si sedette e iniziò a sciogliere il sigillo sulla Fiamma Brucia Stelle.


C'era un totale di nove blocchi. Quando ne tolse tre, l'intera scatola si sciolse e ondate di calore inondarono l'aria. Fortunatamente Lin Ming era nella sua dimensione; se fosse stato in una casa, allora temeva che l'intera struttura avrebbe preso fuoco.


Quando sciolse il settimo e l'ottavo sigillo, l'Essenza di Fuoco bruciò emettendo una luce accecante. Il giovane sentì un dolore ardente provenire dalle retine dei suoi occhi.


Alla fine Lin Ming sciolse il nono sigillo. Fiamme rosse e viola si sollevarono al cielo radunando una massa di fuoco ululante, sembrava un mostro feroce.


Risuonò un rimbombo simile a quello di una meteora che si schiantava da decine di migliaia di chilometri d'altezza, fischiando mentre lacerava l'atmosfera, seguita da una scia di fuoco.


"Così questa è la Fiamma Brucia Stelle."


Lin Ming guardò la massa di fuoco di fronte a lui. Al centro circolavano lingue di fuoco viola profondo.


Lin Ming si entusiasmò e sondò queste scie viola. Scoprì che erano energia di fuoco così concentrata da essere diventata liquida.


Questo era un fenomeno che sarebbe accaduto solo in Essenze di Fuoco di grado Heaven. Inoltre, una volta che la fiamma avesse raggiunto il livello di un Elementale, l'energia si sarebbe solidificata in un nucleo cristallino simile ad un seme.


Dopo aver assorbito questa Essenza di Fuoco, una traccia di energia sarebbe rimasta nel suo corpo, nutrendo il suo Nucleo Vorticante e aiutandolo a crescere.


Naturalmente questo sarebbe avvenuto solo se la comprensione delle Leggi fosse stata abbastanza alta e se le fondamenta della Sfera di Energia fossero state sufficientemente solide. Altrimenti avrebbe condotto facilmente ad un'instabilità.


Normalmente, un praticante di arti marziali poteva avere una sola Essenza di Fuoco. Per assorbire una nuova Essenza di fuoco, bisognava scartare quella vecchia. Perdere un'Essenza di Fuoco con cui ci si era fusi per più di un anno naturalmente avrebbe fatto perdere una certa porzione della propria forza, ma Lin Ming non aveva problemi del genere.


Con il Seme del Dio Blasfemo, poteva continuare ad assorbire liberamente Essenze di Fuoco.


Facendo un respiro profondo, Lin Ming spinse la massa di fiamme viola verso il suo cuore. Quando toccò il suo corpo, il fuoco viola ruggì in modo assordante, era dieci volte più rumorosa rispetto a prima. Sembrava che tra le fiamme si nascondesse un'antica bestia, si opponeva a Lin Ming, riluttante ad essere inghiottita in questo modo.


Lin Ming sbuffò freddamente e iniziò a muovere le dita. La vera essenza si scatenò e iniziò ad avvolgere il gruppo delle fiamme, sostenuta dalle Leggi del Fuoco.


<em>Roarr!</em>


La Fiamma Brucia Stelle sembrava avere una coscienza. Iniziò a dimenarsi tra i legami di Lin Ming. Nell'istante in cui l'Essenza di Fuoco toccò il corpo del giovane, il Seme del Dio Blasfemo iniziò a tremare violentemente rilasciando delle grida come un drago che si risvegliava. Pareva che la Fiamma Brucia Stelle avesse incontrato la sua nemesi assoluta e all'improvviso sembrò molto più avvilita.


<em>Hu hu huu!</em>


Il Seme del Dio Blasfemo formò un enorme vortice che risucchiò tutta l'energia della Fiamma Brucia Stelle. Anche così, ne sfuggì un'enorme quantità, scaldando il corpo di Lin Ming fino a raggiungere la stessa temperatura del magma.


Il sudore iniziò rapidamente a colare dalla fronte di Lin Ming. Poteva sopportare questa energia brutale.


Alla fine Fata Feng aveva sottovalutato le capacità di controllo del giovane e questo perché non sapeva dell'esistenza del Seme del Dio Blasfemo. Si era anche sbagliata per quanto riguardava la velocità con cui Lin Ming comprendeva le Leggi del Fuoco con l'aiuto del Seme del Dio Blasfemo.


Lin Ming era abbastanza sicuro di poter assorbire anche un'Essenza di Fuoco di livello più alto.


Naturalmente il motivo principale per cui Fata Feng gli aveva dato la Fiamma Brucia Stelle era per aiutarlo a comprendere il Concetto di Annientamento. Il livello dell'Essenza di Fuoco non era importante, era solo una forza esterna che poteva essere rimpiazzata in futuro.


Ma le Leggi e i Concetti erano diversi, erano qualcosa che appartenevano davvero al coltivatore. Solo per questo, la Fiamma Brucia Stelle era molto più adatta a Lin Ming.


Senza sapere quanto tempo fosse passato, una lieve luce rossa iniziò a brillare dal corpo di Lin Ming, ricoprendolo come un bozzolo.


Quando il Seme del Dio Blasfemo aveva assorbito il potere del fuoco, il nucleo cristallino del Buco nero nel Dantian di Lin Ming aveva potuto inghiottire molta energia. Nonostante Lin Ming fosse avanzato agli stadi intermedi della Sfera di Energia non molto tempo fa, le sue fondamenta erano incredibilmente solide.
Dopo essere stato battezzato ripetutamente dall'energia della città dell'Antica Fenice e aver compreso le leggi, la sua velocità di coltivazione era aumentata in modo sbalorditivo. Si stava avvicinando rapidamente agli stadi avanzati della Sfera di Energia.


2 ore... 4 ore... 6 ore...


Passò mezza giornata, l'energia nel corpo di Lin Ming si agitò con violenza. L'assorbimento della Fiamma Brucia Stelle era arrivata alla sua fase finale. L'energia nei suoi meridiani e nel suo dantian erano stati compressi. Se un normale praticante di arti marziali avesse voluto assorbire un'Essenza di Fuoco di grado Heaven, sarebbe stato un suicidio. L'eccesso di energia li avrebbe fatti scoppiare, facendoli morire in modo orribile.


Dopo un'ora, Lin Ming aprì gli occhi, il suo sguardo era tagliente come una spada che squarciava il vuoto.


"Radunati!"


<em>Boom!</em>


Un'ondata di energia rossa si scatenò facendo tremare vigorosamente lo spazio. Il corpo del giovane diventò lievemente rosso, come se fosse formato da dell'agata sanguigna.


A quel punto aveva finito di assorbire la Fiamma Brucia Stelle.


Lin Ming sospirò, la sua schiena era fradicia di sudore. Solo assorbire la Fiamma Brucia Stelle aveva esaurito le sue forze. Ma mentre l'aveva assimilata, aveva anche preso in prestito la sua energia per nutrire il suo dantian. Era ancora più difficile fare entrambe queste cose.


In termini di dantian, il nucleo cristallino della Sfera di Energia era aumentato di dimensione e roteava ancora più velocemente. Anche se non era avanzato agli stadi intermedi della Sfera di Energia, non c'era troppa differenza. La coltivazione di Lin Ming ora era ad un passo dalle fasi avanzate della Sfera di Energia.


D'altra parte, vicino al suo cuore, la Fiamma Brucia Stelle era stata assorbita completamente dal Seme del Dio Blasfemo, trasformandosi in un nucleo cristallino che brillava come una stella. Roteava attorno al Seme del Dio Blasfemo. Le Essenze di Fuoco di livello più basso, la Fiamma Cremisi del Nucleo della Terra e la Fiamma della Meteora erano state assorbite completamente dalla Fiamma Brucia Stelle e si erano trasformate in piccoli nuclei cristallini che vorticavano attorno alla Fiamma Brucia Stelle.


Il Seme del Dio Blasfemo era simile ad un sole, la Fiamma Brucia Stelle ad un pianeta e le altre Essenze di Fuoco erano delle lune. Questa sorta di rivoluzione corrispondeva ai movimenti degli astri, erano collegati lievemente alle Leggi celesti.


"Picco degli stadi intermedi della Sfera di Energia insieme all'Essenza di Fuoco di grado Heaven media qualità. Con l'Essenza di Fuoco come riferimento per studiare la Legge dell'Annientamento, dovrei tornare nel Corridoio del Cielo per meditare sul totem di pietra di Celo Ardente. Tra undici giorni, quando tornerò ad attaccare il secondo mondo dello Specchio Divinizzante, mi chiedo a che punto arriverò?


Lin Ming strinse i pugni e si diresse verso il Corridoio del Cielo.


....


"Le mie scuse Signor Nuyan Ming, la stanza del totem di pietra di Cielo Ardente al momento è occupato. Dovrà passare mezza giornata prima che si riapra." Quando Lin Ming arrivò nel Corridoio del Cielo, fu fermato da una guardia.
"Non c'è problema. Aspetterò."


"Sì... Secondo le note, Signor Nuyan Ming, ha... 11 giorni di meditazione di tempo?" La guardia rimase sorpresa per un momento. Era una cifra piuttosto esagerata. "Signor Nuyan, potrei chiedere quanti giorni vorrebbe occupare la camera?"


"Tutti!"


Disse senza esitare Lin Ming.


"Tutti? È sicuro?" La guardia sussultò. Normalmente un praticante di arti marziali conservava ogni occasione, ogni secondo che aveva per meditare sui totem di pietra. Avrebbe meditato per soli 3-4 giorni di tempo per poi riflettere su ciò che avevano appreso, solo per tornare a meditare ulteriormente sui totem di pietra dell'Antica Fenice.
La guardia non si sarebbe mai immaginata che Lin Ming avrebbe usato 11 giorni di tempo in una sola volta. Sottoporsi ad un periodo di illuminazione ad alta intensità per 11 giorni era difficile, con un approccio del genere si sarebbe rischiato di perdere tempo.


"Sì, vorrei usare tutto il mio tempo!" Disse con sicurezza Lin Ming.


"Va bene." La guardia registrò il tempo.


Lin Ming si sedette a meditare al di fuori del Corridoio del Cielo. Dopo un po', uscì qualcuno dalla camera del totem di pietra, sembrava un po' riluttante. Questo praticante di arti marziali era allo stadio della Distruzione.


Lin Ming entrò nella stanza per iniziare il suo periodo di meditazione di 11 giorni.


Sul totem di pietra, quelle centinaia di fiamme che si combinavano formando in misteri infiniti erano ancora enigmatiche come prima.
Sotto il suo sguardo, questo fuoco sembrava danzare, i suoi movimenti spettrali ondeggiavano secondo le leggi del Dao Celeste a cui aveva assistito nel Mondo dell'Annientamento.


Mentre le immagini si riflettevano nelle pupille di Lin Ming, furono incise sul totem dorato nel Seme del Dio Blasfemo permanentemente. Il nucleo cristallino della Fiamma Brucia Stelle e il totem dorato iniziarono ad emettere una lieve luce rossa...


Il tempo passò lentamente. Lin Ming era seduto di fronte al totem di pietra, immobile come una scultura.


Tre giorni, cinque giorni, sette giorni, nove giorni...


"Oh? Quel ragazzo Nuyan Ming ha usato tutti e undici i giorni di illuminazione in una volta?" Nella torre centrale, il venerabile Lanyan aveva appena ricevuto questa notizia. Nonostante il potenziale di Lin Ming avesse attirato un po' la sua attenzione, questo non significava che si sarebbe sempre preoccupato di lui.


"Sì, sono passati già nove giorni. Sono stato appena informata al riguardo. Usare undici giorni alla volta non è troppo saggio. Dilazionarli e usare il resto del tempo per riflettere avrebbe un effetto migliore." Dall'altro lato rispetto al Venerabile Lanyan, Fata Feng aggrottò lievemente le sue sopracciglia sottile.
"Normalmente è così, ma questo ragazzino non è stupido. Sa sicuramente cos'è meglio per lui e avrà le sue idee." Disse con indifferenza il Venerabile Lanyan mentre sorseggiava il tè.


Fata Feng annuì lievemente:"Questo è vero, ma temo solo che sia troppo sicuro di sé. Undici giorni insieme! Anche se la sua percezione fosse alta, si stancherebbe e basta. Tre giorni fa, anche Huo Wenlong ha sconfitto il primo mondo e l'ha fatto comprendendo le leggi del potere lì, invertendo il flusso delle leggi, facendo così collassare il mondo a partire dalle sue fondamenta. Questo metodo di superare il primo mondo è ancora più sofisticato di quello di Nuyan Ming..."


"Ahahah!" Il Venerabile Lanyan appoggiò la tazza di tè ridendo:"Dalle sue parole, sembra che tema che qualcuno supererà Nuyan Ming. Anche Huo Wenlong è un discepolo della mia città dell'Antica Fenice. È un bene che ci sia un po' di competizione amichevole tra loro. Comunque è troppo presto per pensare che Huo Wenlong possa sconfiggere Lin Ming, può resistere per soli tre respiri di tempo nel secondo mondo..."


"Sì... Mi chiedo che sorta di progressi farà Lin Ming stavolta." Fata Feng si stava immaginando che risultati avrebbe ottenuto.


Poi, passarono altri due giorni.


"È arrivato il momento, esca per favore!"


Una voce tonante risuonò nelle orecchie di Lin Ming, destandolo dal suo stato meditativo. Aprì lentamente gli occhi in cui si riflettevano immagini di corpi celesti. Innumerevoli stelle cadevano dal cielo, bruciando, esplodendo e impattando direttamente nei cieli sconfinati!


"11 giorni, mi chiedo quanto possa resistere nello Specchio Divinizzante data la mia comprensione del Concetto di Annientamento?"


Lin Ming fece un respiro profondo e si alzò. Aveva appreso molto e voleva verificare quanti progressi aveva fatto.
                                


                                



