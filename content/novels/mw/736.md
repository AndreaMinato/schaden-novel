---
weight: 7360
title: Capitolo 736 – Uscire dall'Isolamento
pubDate: 2025-12-15T08:37:10.262Z
tags:
    - mw
---


<em>CAPITOLO SPONSORIZZATO ringraziamo Marco!
13 Capitoli in coda, 0/5
-Schadenfreude</em>


"Oh? Nuyan Ming è uscito dal suo isolamento?"


Gli altri praticanti di arti marziali della città dell'Antica Fenice avevano già sentito questa notizia. C'erano anche alcuni guerrieri che erano tornati nella città una seconda volta per la prova e Lin Ming aveva attirato la loro attenzione.


"Mi chiedo se Nuyan Ming andrà direttamente allo Specchio Divinizzante..." Disse un coltivatore con un tono invidioso e ammirato.


"Dovrebbe andare a meditare per un altro periodo di tempo. Ci sono molti praticanti di arti marziali che avranno ottenuto nuove ispirazioni grazie al totem di pietra e dovranno riflettere su ciò che hanno appreso."


"Quanto tempo resisterà stavolta? Potrà superare il secondo mondo?"


"Superare il secondo mondo? Non essere sciocco, quanto credi sia semplice il secondo mondo. Lo Specchio Divinizzante ha un totale di nove mondi diversi. Se puoi superare il sesto e il settimo, allora il tuo potere sarebbe uguale a quello di un Saggio Lord. Se puoi arrivare al nono diventerai l'incarnazione di un dio del fuoco.
Se vuoi superare il secondo, allora dovresti avere una forza equivalente a quella di un guerriero al Mare Divino Realm dei mondi mortali. Nuyan Ming è talentuoso, ma la sua coltivazione è solo al del Nucleo, come può rompere il secondo mondo? Sarebbe più credibile se durasse altri respiri di tempo in più, ma un risultato superiore sarebbe troppo mostruoso."


"Il potere di contendere con un guerriero al Mare Divino Realm dei mondi mortali?" I presenti sussultarono quando sentirono queste parole. Nonostante i mondi mortali non fossero nulla in confronto al Regno Divino, un praticante di arti marziali al Mare Divino Realm era comunque un'esistenza di massimo livello contro cui questi giovani non potevano confrontarsi.


Mentre tutti discutevano, ricevettero la notizia che Lin Ming era andato direttamente allo Specchio Divinizzante!


Non era tornato in isolamento, invece si era precipitato lì!


"Questo Nuyan Ming è troppo sicuro di sé!"


"Mi chiedo cosa sia riuscito a comprendere negli ultimi undici giorni. Lo invidio proprio!"


A parte maestri come Lin Ming e Huo Wenlong, la maggior parte dei praticanti di arti marziali qui non avevano l'opportunità di andare in isolamento per così tanto tempo. Anzi, avevano pochissime occasioni per meditare con i totem di pietra. Quando non potevano più percepire le leggi tramite la meditazione, potevano solo uscire dal suo isolamento e guardare la rivoluzione delle leggi della città dell'Antica Fenice, ottenendo qualche piccola ispirazione da questa esperienza.


.....


All'entrata della sala dello Specchio Divinizzante, il vecchio Jun sorrise mentre guardava Lin Ming e disse:"Sei venuto qui direttamente invece di andare in isolamento?"


Lin Ming rispose:"In questi ultimi giorni ho pensato ad un po' di cose che voglio provare. Non posso aspettare ulteriormente."


Negli ultimi undici giorni, Lin Ming aveva raggiunto un altissimo grado di comprensione nei confronti del Concetti di Calore Ardente e aveva anche ponderato sul livello successivo. Con così tante nuove ipotesi, voleva determinare quale fosse vera e questo poteva farlo solo mettendole alla prova nel mondo dello Specchio Divinizzante.


Nonostante fosse ben consapevole che i suoi progressi sarebbero stati ancora superiori se fosse andato in isolamento, per lui questa sorta di risultato non era importante. Ciò che era fondamentale era potenziare la sua comprensione delle Leggi e dei Concetti.


"Qualcuno sta già usando lo Specchio Divinizzante. Sarà pronto tra meno di un'ora."


Nella città dell'Antica Fenice c'era un solo Specchio Divinizzante e tutti i praticanti di arti marziali dovevano usarlo durante la prova. Nonostante il periodo di uso fosse molto breve, spesso si finiva per trovarlo occupato.


Dopo aver atteso con calma per un'ora, il vecchio Jun accese un talismano di trasmissione per avvisare Fata Feng che Lin Ming era andato dallo Specchio Divinizzante.


Questa era la prima prova che Lin Ming aveva fatto dopo essere uscito dal suo isolamento. Così naturalmente aveva attirato l'attenzione di un enorme quantità di praticanti di arti marziali.


Tuttavia Huo Wenlong e Huo Yu non erano venuti. Dopotutto guardare qualcun altro godersi la propria gloria non era così confortevole per loro, senza menzionare che anche Huo Wenlong era impegnato a percepire le Leggi.


Quando toccò lo Specchio Divinizzante, Lin Ming entrò istantaneamente in trance.


"Spaccati!"


Lin Ming aveva afferrato la sua lunga lancia rossa e aveva usato immediatamente Sepoltura del Cielo. Consumando il 40% della sua forza, il primo mondo collassò direttamente attorno a lui!


Aveva superato il primo mondo in soli sei respiri di tempo!


Lo sguardo del vecchio Jun si accese. Questo era un risultato davvero anormale!


Si era formata una fessura nel luogo in cui il palmo di Lin Ming era a contatto con lo Specchio Divinizzante. Era una crepa ancora più grande dell'ultima, arrivava quasi ad un piede di lunghezza.


Sei respiri di tempo per superare il primo mondo creando una fessura del genere...


I praticanti di arti marziali che lo videro rimasero esterrefatti. I progressi di Lin Ming erano stati troppo veloci. Nessuno di loro pensava di poterlo raggiungere, così non perdevano nemmeno tempo a paragonarsi con lui.


"Il secondo mondo!"


Lin Ming arrivò alle sponde dei fiumi ribollenti di lava. Mentre guardava verso l'alto, la vasta volta celeste era ricoperta da una catena di stelle rosse. Le meteore gigantesche erano nate da questa catena d stelle, ululavano mentre si precipitavano a terra!


Questo mondo conteneva il Concetto di Annientamento. Il potere dello spazio di questo mondo era quasi indistruttibile. Con la sua forza, Lin Ming non poteva nemmeno scuoterlo, figuriamoci strapparlo. Se avesse voluto distruggere questo mondo, allora poteva solo contare sulla Legge dell'Annientamento per invertire la catena di stelle, rompendo l'equilibrio tra le luci rosse e annientando quel mondo facendolo implodere.


Tuttavia la comprensione del Concetto di Fuoco di Lin Ming non era arrivato minimamente a questo punto. Non solo, la sua forza era insufficiente per invertire le catene di stelle, quindi rompere il secondo mondo sarebbe stato irrealistico.


Il motivo per cui era venuto qui era per confermare le sue ipotesi.


<em>Woosh!</em>


La prima meteora piombò verso il basso, seguita da una lunga scia di fuoco. Lin Ming non aveva intenzione di schivarla. Questa pioggia di proiettili era semplicemente troppo densa. Non importava quanto provasse a nascondersi, sarebbe stato investito dalle onde d'urto delle esplosioni.


Lin Ming tirò fuori la lancia, l'immagine della meteora cadente si rifletteva nei suoi occhi neri.


<em>Bang!</em>


La meteora impatto a terra, facendola a pezzi e schizzando enormi quantità di lava in aria, formò delle onde alte migliaia di piedi!


Le immagini delle fiamme danzanti del totem di pietra di Cielo Ardente apparirono nella mente di Lin Ming. Il totem di pietra, l'annientamento del cielo, la legge più raffinata contenuta all'interno era il Concetto di Annientamento!


"Spaccati!!"


Gridò Lin Ming. La lancia nelle sue mani avanzò come un drago dei fiumi rosso, seguito da una luce azzurra che impattò violentemente con le ondate di lava!


Brillò un bagliore luminoso simile ad un sole nascente. In quell'istante le onde di fuoco furono divise da Lin Ming!


In termini di forza, queste meteore erano ampie centinaia di piedi e avevano un potere paragonabile a quello di un supremo esperto del Regno Divino. Anche le onde d'urto non erano qualcosa che Lin Ming potesse sopportare.


Tuttavia, il giovane aveva squarciato queste onde d'urto, creando un rifugio sicuro tra l'energia impetuosa.


Questa era l'intelligenza delle Leggi. Se Lin Ming avesse potuto comprendere completamente le leggi dell'Annientamento del secondo mondo, avrebbe trovato una via di salvezza.


Dopo aver rotto le prime ondate di lava turbolenta, il viso di Lin Ming si arrossò. Senza nemmeno il tempo di riprendere fiato, ci fu un'altra esplosione assordante mentre la seconda meteora impattò a terra!


Lin Ming evocò la sua vera essenza e alzò la lancia.


Sole Inseguitore!


Con un colpo di lancia, volò per dieci chilometri. I mari di lava furono di nuovo spazzata via da Lin Ming.


Poi, la terza meteora!


Questa meteora era ancora più grande rispetto alle ultime due, era ampia quasi mezzo miglio. Quando cadde a terra, la terra tremò, sembrava che perfino il nucleo della terra stesso stesse per essere distrutto. La lava si sollevò al cielo. Mentre affrontava queste ondate turbolente, Lin Ming attivò la Forza del Dio Blasfemo. Il seme del Dio Blasfemo ululò mentre scatenava la vera essenza compressa!


Sepoltura del Cielo!


Lin Ming invertì il potere dello spazio e, con la sua comprensione del Concetto di Fuoco, lacerò un muro di lava di quasi 1000 piedi!


Dopo questi tre attacchi penetranti, Lin Ming aveva consumato una grande quantità di energia, ma le sue capacità di riprendersi erano sbalorditive. Lin Ming attaccò per la quarta volta – Arcobaleno Penetrante!


<em>Bang bang bang!</em>


Le meteore continuarono a precipitare rimbombando. La terra venne fatta a pezzi, centinaia di enormi voragini apparirono sul terreno. Tutte le isole di roccia erano state fatte a pezzi da tempo. La lava pioveva ovunque, ricopriva il mondo!


Effettuando un colpo dopo l'altro, Lin Ming era come un drago dei fiumi che nuotava in un mare di lava. Sole Inseguitore, Fulmine Inseguitore, Arcobaleno Penetrante, Sepoltura del Cielo, tutte queste mosse furono usate ripetutamente!


E Fata Feng e il Venerabile Lanyan videro questa scena.


"Questo ragazzo, sta usando la pioggia di meteore dello Specchio Divinizzante per fare esperienza." Il Venerabile Lanyan sorrise con un tono pieno di apprezzamento.


Delle varie mosse di Lin Ming, in realtà il Sole Inseguitore era il più adatto a contrattaccare il Concetto di Fuoco. Il Sole Inseguitore in sé era una mossa basata sul Concetto di Fuoco e la sua forza era discreta.


Per quanto riguardava Sepoltura del cielo e Arcobaleno Penetrante, dato che erano mosse più potenti, usavano più energia. Durante una lunga battaglia, Lin Ming avrebbe dovuto usare Sole Inseguitore per minimizzare la quantità di energia usata per fare un record superiore.


Tuttavia non lo fece. Dal Sole Inseguitore alla Sepoltura del Cielo, usò ogni volta mosse diverse. Utilizzò anche Fulmine Inseguitore che si basava su un Concetto differente.


Questo perché solo usando tecniche differenti avrebbe ottenuto una comprensione più approfondita delle Leggi dell'Annientamento. Fece tutto questo per verificare le verità che aveva compreso nel Corridoio del Cielo.


Queste tecniche certamente gli avrebbero fatto consumare molta più energia e avrebbe influenzato i suoi risultati finali. Se Lin Ming fosse stato vanesio e si fosse preoccupato della sua fama, non avrebbe fatto così.


Il Venerabile Lanyan e Fata Feng erano entrambe persone che avevano vissuto per oltre 10.000 anni. Naturalmente avevano capito quali erano le intenzioni di Lin Ming. Per questo il Venerabile Lanyan apprezzava la decisione che il giovane aveva fatto.
"20 respiri di tempo. Nuyan Ming è molto più resistente di quanto immaginassi." Lodò generosamente Fata Feng.


"Sì... la sua resistenza è dovuta alla sua coltivazione della trasformazione del corpo. Una coltivazione doppia del corpo e della vera essenza... non ci sono molti giovani d'élite del Regno Divino che tenterebbero di fare questo. Arrivare ad un livello del genere ad una così tenera età, deve aver sperimentato una grande quantità di dolore, ma avrà anche incontrato una buona quantità di opportunità fortunate. Credo che non resisterà molto a lungo. Forse fino a 30 respiri di tempo."


Mentre i due discutevano, passarono altri respiri di tempo. Lin Ming aveva già consumato il 60% della sua vera essenza. La sua fronte era fradicia di sudore e il marchio del fuoco dell'Antica Fenice tra le sue sopracciglia era rosso come il sangue.


<em>Bang!</em>


Si schiantò un'altra meteora ampia la metà di un miglio. Lin Ming fu scaraventato via come una foglia. Mentre si ritirava, colpì diverse volte demolendo le onde d'urto. Tuttavia l'impatto raggiunse comunque i suoi meridiani, ferendolo.


25 respiri di tempo, 26 respiri di tempo, 27 respiri di tempo... 30 respiri di tempo!


La pioggia di meteore diventò sempre più fitta. Le pupille di Lin Ming riflettevano il fuoco. La lunga lancia rossa nelle sue mani ardeva e, anche se era esperto nelle Leggi del Fuoco, il giovane aveva comunque ricevuto molte bruciature.


31 respiri di tempo, 32 respiri di tempo...


La vera essenza di Lin Ming si esaurì rapidamente!


Quando si aveva il 100% delle energie, era possibile sconfiggere facilmente un avversario. Tuttavia, quando rimaneva solo il 20-30% della forza, anche mettendocela tutta, non era detto che si potesse ferire il proprio avversario e si sarebbe consumata sempre più energia.


A 33 respiri di tempo, un'enorme meteora ampia quasi un miglio precipitò. Per un po' sembrò che un mare di lava si fosse capovolto completamente. Il cielo era diventato rosso e la lava aveva quasi raggiunto la catena di stelle nel cielo.


Lin Ming non riuscì più a resistere. La sua vista si oscurò e svenne istantaneamente.


Risultato finale: 33 respiri di tempo!
                                


                                



