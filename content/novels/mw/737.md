---
weight: 7370
title: Capitolo 737 – Prova Finale
pubDate: 2025-12-15T08:37:10.262Z
tags:
    - mw
---


<em>CAPITOLO SPONSORIZZATO ringraziamo Marco!
12 Capitoli in coda, 0/5
-Schadenfreude</em>


Un risultato di 33 respiri di tempo era sbalorditivo, ma per i praticanti di arti marziali che non avevano sperimentato di persona il secondo mondo non era così terrificante. Questo perché potevano solo confrontarlo con il risultato di Huo Wenlong di tre respiri di tempo.


Tra 33 e 3 respiri di tempo c'era una differenza di undici volte.


"Nuyan Ming, vieni nella torre a nove piani nel centro della città dell'Antica Fenice." Mentre Lin Ming arretrava, la trasmissione del suono della Fata Feng risuonò nella sua mente.


"Sì Senior."


Lin Ming annuì. Prima Fata Feng gli aveva detto di andare a trovarla una volta che fosse riuscito a superare i 20 respiri di tempo nel secondo mondo.


...


...


Fata Feng stava indossando lo stesso abito di prima. Ogni movimento che faceva rivelava un temperamento nobile e altero. Il suo aspetto era quello di una donna di 30-40 anni, splendida, formosa e nel periodo migliore della sua vita, ma in realtà era una persona che era vissuta per oltre 10.000 anni.


Fata Feng alzò la mano e diverse luci rosse sfrecciarono dal palmo di Lin Ming. Quando il giovane guardò verso il basso, vide che c'erano tre dischi di formazione e una tavoletta di giada.


"Dà un'occhiata."


Linley annuì e sondò uno dei dischi di formazione. Una scena illusoria apparì a mezz'aria. Meteore impattavano sulla terra, seguite dalle loro lunghe scie di fuoco. E nel mare di lava c'era un giovane vestito di rosso, teneva una lancia in mano mentre affrontava da solo la potenza di quel mondo.


<em>Bang!</em>


Una meteora si schiantò a terra. Ondate di lava schizzarono al cielo, ma il giovane distrusse con calma le correnti con un'espressione rilassata, i suoi abiti non furono nemmeno scossi dal vento.


Questa persona era...


Lin Ming alzò le sopracciglia. La comprensione di questo giovane superava di gran lunga la sua.
Continuò a guardare. Più osservava e più ne era incantato. Solo dopo un bastoncino di incenso il flusso di immagini si interruppe.


"Senior, la persona di queste immagini è..."


"Questo proviene da decine di migliaia di anni fa, è il mio Onorabile Maestro nel secondo mondo dello Specchio Divinizzante. Ora ti presterò questo disco di formazione. Spero che potrai ottenere qualche ispirazione da esso, ma ricorda. Ciò che gli altri hanno compreso potrebbe non essere necessariamente adatto a te. Devi trarre le tue conclusioni da questo disco di formazione."


Quando sentì questo, Lin Ming si riempì di gioia. Poteva ottenere una grande quantità di ispirazioni da questo disco di formazione. Si inchinò profondamente e disse con venerazione:"La ringrazio per la sua guida Senior."


"Mm... ci sono altri due dischi. Dacci un'occhiata."


Lin Ming attivò il secondo disco di formazione.


Apparì un'altra serie di fantasmi. Questo era ancora il secondo mondo dello Specchio Divinizzante, ma la persona della scena era una donna vestita di rosso e sembrava un po' simile a Fata Feng. Dando un'occhiata più attenta, questa era una scena di una più giovane Fata Feng nel secondo mondo dello Specchio Divinizzante.


Lin Ming fece un respiro profondo, provava gratitudine dal più profondo del cuore nei confronti di Fata Feng.


La donna disse:"Questa è una registrazione della mia esperienza nel secondo mondo dello Specchio Divinizzante. In confronto al mio onorabile maestro, sono inferiore e più lenta comunque questo dovrebbe esserti d'aiuto. Questi due dischi di formazione ti saranno dati in prestito per un mese, dopodiché dovrai restituirmeli. Per quanto riguarda il terzo disco di formazione e la tavoletta di giada, sono un dono. Dacci pure un'occhiata."


Lin Ming attivò il terzo disco. Pensò che sarebbe stata l'immagine di un altro esperto nello Specchio Divinizzante, ma non avrebbe mai pensato che sarebbe stata una scena di lui nel secondo mondo.


Lin Ming ne fu contento e sorpreso. Se avesse potuto guardare le sue stesse mosse dal punto di vista vantaggioso di uno spettatore, allora sarebbe stato più facile trovare dei problemi, per non parlare del fatto che aveva i dischi di formazione di Fata Feng e del suo onorabile maestro come riferimento.


Per quanto riguarda l'ultima tavoletta di giada, Lin Ming la sondò. c'erano solo poche centinaia di parole scritte da Fata Feng. Le note indicavano alcuni difetti delle sue mosse. Fata Feng doveva averle scritte dopo averlo guardato nel secondo mondo poco tempo fa.


A che sorta di livello di coltivazione era Fata Feng? Anche una comune indicazione sarebbe stata sufficiente a dargli molta ispirazione.


"Nuyan Ming, ho scritto dei modi per correggere alcuni dei tuoi problemi in quella tavoletta di giada, ma spero che non la guarderai all'inizio. Invece esamina i tre dischi per migliorarti prima. L'illuminazione stessa e la comprensione dello stile che ti è più adatto ti permetteranno di migliorare di più.
Per quanto riguarda le parole che ho scritto, per ora non occupartene. Spero che quando avrai finito di meditare sui dischi di formazione e aver guardato la tavoletta di giada, avrai scoperto di aver già corretto i problemi all'interno.


"Bene, per ora mi limiterò a questo. Torna ad allenarti. Quando sarai stato nella città dell'Antica Fenice per 100 giorni, arriverà un messaggero del Regno Divino per ispezionare la situazione nel luogo della prova. Quando arriverà il momento, spero che potrai mostrare risultati eccellenti. Qualcuno del Regno Divino verrà a dare un'occhiata alla tua prova per tre volte.
Se potrai mostrare dei risultati incredibili, allora sarà anche la tua prova finale e potrai ottenere dei premi per aver completato il primo stadio della prova del re e tornare nel continente Tianyan. Allora, se entrerai nel clan dell'Antica Fenice del Regno Divino, forse ci rincontreremo di nuovo."


"Ora vai!"


"Sì Senior. Ricorderò la gentilezza che mi ha fatto." Lin Ming provava molta gratitudine per Fata Feng e per il Venerabile Lanyan. Per loro era una questione minore nemmeno degna di nota. Forse ogni volta che incontravano un talento promettente avrebbero fatto questo, ma per Lin Ming, questo aiuto gli avrebbe permesso di creare delle fondamenta ancora più solide in minor tempo, così avrebbe potuto ottenere dei progressi magnifici in futuro.


Lin Ming salutò Fata Feng. Poi tornò nella sua dimensione e la sigillò con un incantesimo, mettendo un avviso in cui aveva scritto che avrebbe rifiutato ogni visitatore una volta iniziato il suo isolamento a porte chiuse.


Lin Ming avrebbe avuto bisogno di tempo per assimilare i tre dischi di formazione, le diverse tavolette di giada che Fata Feng gli aveva dato contenevano esperienze di Leggi e Concetti e ciò che aveva appreso dal totem di pietra dell'Antica Fenice.


Per un mese e mezzo di tempo, il giovane andò in isolamento e non uscì più.


Durante questo periodo, i progressi di Lin Ming erano più lenti rispetto a quando aveva meditato sul totem di pietra dell'Antica Fenice. Tuttavia questo un processo di consolidazione delle sue fondamenta.


Mentre meditava sulle Leggi del Fuoco, Lin Ming continuava a crescere il suo Nucleo Vorticante tenendo una traccia di energia Origin nel suo dantian.


Dopo che passarono 50 giorni, Lin Ming non aveva ancora fatto un solo passo fuori dalla sua dimensione. Durante questo periodo di tempo, Huo Wenlong era già riuscito a persistere per 20 respiri di tempo nel secondo mondo, Huo Yu per 10 e Huo Ping aveva superato a stento il primo mondo. Fino ad ora, cinque praticanti di arti marziali avevano raggiunto il secondo mondo. A parte Lin Ming, ogni singola altra persona a parte Lin Ming era un guerriero del Regno Divino.


Nel 55esimo giorno dell'isolamento di Lin Ming, una barca spirituale di colore rosso apparì nel cielo sopra la città dell'Antica Fenice. Questa imbarcazione era lunga metà miglio e il suo scafo era adornato da immagini di fenici che stavano attraversando il Nirvana. La barca spirituale era trascinata da nove corvi dorati che rilasciavano grida acute mentre volavano, emanando un'aura maestosa.


L'imbarcazione spirituale si fermò sopra la torre di nove piani al centro della città. Un uomo che indossava un'armatura rossa e che portava una lancia da guerra dorata uscì dalla barca.


"Ahah, vecchio mio, sei venuto a gestire personalmente la valutazione stavolta?" Il Venerabile Lanyan volò fuori dal nono piano della torre per andare incontro alla barca spirituale. A quanto pareva era un vecchio amico di questo guerriero con l'armatura rossa.


L'uomo rise fragorosamente. Disse:"Lanyan, da quanto tempo! Hai già un aspetto migliore!"


"Bah, di cosa stai parlando? Ho sempre un ottimo aspetto!" Mentre parlava, il Venerabile Lanyan sospirò con emozione:"Da quando sono stato ferito durante la guerra con quegli altri clan, sono rimasto nella città dell'Antica Fenice a riprendermi lentamente, dando un po' di indicazioni a questi giovani. Sono tornato nel Regno Divino solo tre volte negli ultimi 3000 anni. Non ti ho visto per 2000 interi anni!"


"Il tempo passa troppo velocemente!" Il guerriero con l'armatura sospirò, c'era un po' di tristezza nel tono della sua voce. Aveva più di dodicimila anni. In un batter d'occhio erano passati 2000 anni, era naturale emozionarsi. "Le tue vecchie ferite sono guarite?"


"Non sono più un problema. Nonostante non possa rinascere in un nirvana di fuoco, riprendermi da qualche vecchia ferita non è un problema." Il Venerabile Lanyan si accarezzò la barba e rise mentre diceva:"Giusto, sei qui per gestire la valutazione dei 100 giorni stavolta?"


"Esatto. Ho avuto un'improvvisa ispirazione di vedere se ci fossero dei buoni talenti. Dopo che matureranno in futuro, forse potrebbero unirsi al mio esercito!" Il guerriero era un generale dell'esercito del clan dell'Antica Fenice nel Regno Divino. Se ci fossero stati giovani sbalorditivi che avessero voluto unirsi all'esercito, naturalmente sarebbero passati sotto il suo comando.


"A proposito di buoni talenti, ce ne sono un po' qui. Huo Yu e Huo Wenlong provengono entrambi dal clan Huo. Huo Yu ora può resistere per 10 respiri di tempo nel secondo mondo e Huo Wenlong può farlo per 20!"


"20 respiri di tempo?" Il guerriero con l'armatura rossa non sembrava sorpreso. Annuì e disse:"Non è niente di impressionante, ma non è nemmeno così male."


Il tono gelido e imperioso dell'uomo non stupirono il Venerabile Lanyan. Rise dicendo:"Amico mio! Ahh, sei troppo esigente! Questo è un piano inferiore, non il Regno Divino, comunque..."


Mentre parlava, rallentò deliberatamente il suo discorso, suscitando l'interesse del guerriero. Solo allora disse:"C'è qualcuno di ancora più sbalorditivo di Huo Wenlong. Nuyan Ming proviene dai piani inferiori, ma ora riesce a persistere nel secondo mondo dello Specchio Divinizzante per 33 respiri di tempo."
"33 repiri di tempo?" Il guerriero alzò le sopracciglia, ma non mostrò alcuna sorpresa. "Decente, ma non troppo sorprendente. Posso solo dire che forse potrebbe esserci qualche speranza durante questa valutazione."


"Eheh." Il Venerabile Lanyan sembrò aspettarsi una reazione del genere. Disse con soddisfazione:"Ciò che ho menzionato è stato il suo ultimo risultato, ma recentemente è andato in isolamento. Dopo che uscirà, potrai guardare bene quanto è abile. Forse dopo che entrerà nel Regno Divino, non si disturberà ad unirsi al tuo esercito per diventare carne da cannone!"


Quando sentì queste parole, il guerriero gli diede un'occhiataccia e disse:"Cosa stai dicendo? Il mio esercito è composto dall'élite del clan dell'Antica Fenice. Come può essere carne da cannone? Stavolta poi, quando sono andato nella città della Sacra Fiamma della Fenice, in effetti ho trovato un buon talento disposto ad unirsi al mio esercito in futuro!"


"Città della Fiamma Sacra della Fenice?" Il Venerabile Lanyan fece una smorfia sdegnosa:"Stai parlando di quella piccola città di perdenti in mezzo al nulla? Eheh, tutto ciò che possono creare sono un po' di micetti ogni anno. Come possono essere paragonati alla mia città dell'Antica Fenice? Posso batterli tenendo le mani dietro la schiena!"


La città della Sacra Fiamma della Fenice e quella dell'Antica Fenice erano le stesse, entrambe erano prove del re nei piani inferiori. Naturalmente questi due luoghi della prova stavano competendo spietatamente per la prima posizione, nessuna delle due era disposta ad ammettere la sconfitta. Generalmente la città dell'Antica Fenice era un po' in vantaggio, ma non il divario non era così esagerato come aveva descritto il Venerabile Lanyan.


Il guerriero con l'armatura rossa pensava che fosse piuttosto divertente. Disse:"Potresti sbagliarti. Quel giovane è davvero eccellente. È riuscito a resistere nel secondo mondo per 45 respiri di tempo. Inoltre ha anche fatto dei buoni progressi durante la valutazione dei 100 giorni."
                                


                                



