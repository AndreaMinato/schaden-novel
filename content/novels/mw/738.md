---
weight: 738
title: Capitolo 738 – Sangue dell'Antica Fenice
pubDate: 2025-12-15T08:37:10.262Z
tags:
    - mw
---


<em>CAPITOLO SPONSORIZZATO ringraziamo Marco!
11 Capitoli in coda, 0/5
-Schadenfreude</em>


"45 respiri di tempo?" Quando il Venerabile Lanyan sentì questo numero, per un momento sussultò. Che sfortuna! 45 respiri di tempo era già un record anormale. Come poteva la città della Sacra Fiamma della Fenice essere stata così maledettamente fortunata e avesse trovato una persona così talentuosa stavolta?


Nei piani inferiori c'erano tre luoghi della prova del re del clan principale, quello della città Fuxi della Fenice, dell'Antica Fenice e della Sacra Fiamma della Fenice. Era già molto raro che ci fosse un talento come Huo Wenlong, ma resistere per 45 respiri di tempo prima della valutazione dei cento giorni era ancora più raro.


Dopo 30 respiri di tempo, le meteore che piovevano dal cielo sarebbero diventate ancora più potenti. Quando Lin Ming era arrivato a 33 respiri di tempo, era morto lì perché aveva incontrato una meteora gigante ampia quasi un miglio.


Dato che la lunghezza era raddoppiata, il suo peso sarebbe stato quasi otto volte quello originale! Quindi anche l'impatto esplosivo sarebbe aumentato di quasi otto volte.


Dopo 30 respiri di tempo, la difficoltà sarebbe aumentata esponenzialmente.


Il Venerabile Lanyan non sapeva se Lin Ming sarebbe potuto resistere in una situazione del genere.


"Che ne dici, eh? Non male, vero? Dopo che questo giovane raggiungerà il Mare Divino Realm e ascenderà al Regno Divino, si unirà al mio esercito come soldato." Il guerriero con l'armatura rossa sorrise lievemente mentre aspettava di vedere la reazione del Venerabile Lanyan.


"45 respiri di tempo non sono nulla. Nuyan Ming può farcela facilmente." Dato che aveva iniziato a vantarsi, naturalmente il Venerabile Lanyan avrebbe dovuto stringere i denti e continuare fino alla fine.


<em>'Eheh, questo vecchio preferirebbe morire che perdere la faccia.'</em> Pensò il guerriero con l'armatura rossa, poi sorrise. "Per quanti respiri di tempo credi che Nuyan Ming potrà resistere allora?"


"Almeno..." Mentre parlava, il Venerabile Lanyan fece dei segni con le mani:"Almeno 50 respiri di tempo!"


Il Venerabile Lanyan non osava esagerare. Secondo lui 50 respiri di tempo erano ancora possibili.


"Eheh, dato che hai detto così, se resistesse di meno allora devi tirare fuori il tuo vino del frutto vermiglio di 30.000 anni, così noi fratelli possiamo bere insieme." Disse il guerriero con l'armatura rossa leccandosi le labbra.
Era, dopotutto, un amante del vino e il vino del frutto vermiglio di 30.000 anni del Venerabile Lanyan era stato tenuto in una cella per oltre 30.000 anni. Si poteva dire che fosse un vino di massimo livello.
"Fanc**o! Vuoi derubarmi quando sono in difficoltà? Ho tenuto quel vino per oltre mille anni senza avere il coraggio di berne un sorso!" Gridò il Venerabile Lanyan. I due avevano un ottimo rapporto tra di loro, quindi avrebbero scherzato tra di loro in questo modo.


In quel momento risuonò una voce chiara e delicata. "Generale Xun, che ne dice di fare una scommessa con me? Se vincerò, allora darai in premio a Nuyan Ming un po' della stirpe dell'Antica Fenice come da regolamento. Che ne dice?"


Il guerriero con l'armatura rossa guardò verso l'alto e vide Fata Feng non troppo lontano, c'era un piacevole sorriso sul suo viso mentre lo guardava.


Il guerriero con l'armatura rossa si alzò velocemente e porse i suoi saluti:"Dato che Fata Feng ha parlato, allora se Nuyan Ming mostrasse dei risultati sbalorditivi, secondo le regole del clan posso in effetti richiedere una quantità di sangue di Fenice come ricompensa..."


"Allora la ringrazio molto." Fata Feng sorrise lievemente. Negli ultimi anni il clan dell'Antica Fenice del Regno Divino era diventato più severo nel suo controllo e sulla distribuzione delle sue risorse. Senza la richiesta del guerriero con l'armatura rossa sarebbe stato davvero difficile ottenerne un po'.


In ogni caso Lin Ming era un giovane eroe della sua città. In futuro, se il giovane avesse avuto la possibilità di diventare un Anziano del clan dell'Antica Fenice, allora sarebbe stata un motivo per celebrare per la città dell'Antica Fenice.


"Generale Xun, in tal caso, allora iniziamo la prova." Fata Feng si alzò, guidando il guerriero verso la sala dello Specchio Divinizzante.


.....


"Nuyan Ming, il periodo di valutazione di 100 giorni del Regno Divino è iniziato!"


Dentro la dimensione, Lin Ming aveva sentito una trasmissione di vera essenza riecheggiare nelle sue orecchie. Il giovane era stato in isolamento per oltre 50 giorni, a meditare sulle varie Leggi, dischi di formazione e tavolette di giada. Aveva già superato il tempo limite per cui Fata Feng gli avrebbe prestato quelle risorse, ma sembrava che la donna non avesse alcuna intenzione di riprenderseli, anzi lasciò che Lin Ming ci meditasse su fino ad oggi.


Lin Ming si destò dal suo stato d'illuminazione. I suoi occhi parevano riflettere il debole bagliore delle Leggi.


"Per quanto tempo ho meditato?"


L'anima di Moguang gli rispose lentamente:"Ti sei immerso nel tuo intento marziale etereo per 55 giorni. Insieme, fa un totale di 100 giorni da quando sei arrivato nella città dell'Antica Fenice!"


"55 giorni... ho capito." Lin Ming si alzò. La valutazione dei 100 giorni poteva essere effettuata al 100esimo giorno, ma in realtà poteva essere fatta prima del tempo. Alcuni praticanti di arti marziali nella prova del re avrebbero richiesto di essere sottoposti alla valutazione al 70esimo o all'80esimo giorno, completando questa fase del re.


Prima si svolgeva la valutazione, più difficile sarebbe stata. Completare la prova in 70 giorni era molto più strabiliante che farlo in 100 giorni.


Dopodiché, alla valutazione dei 200 giorni, la difficoltà sarebbe diminuita, così come per quella dei 300 giorni, che non era nemmeno degna di essere menzionata.


Quando Lin Ming arrivò nella sala dello Specchio Divinizzante, il vecchio Jun, Fata Feng, il Venerabile Lanyan e perfino Huo Wenlong, Huo Yu e gli altri si erano radunati tutti qui.


Lin Ming notò che c'era un praticante di arti marziali con un'armatura rossa di fronte allo Specchio Divinizzante, gli stava mostrando un sorriso. Doveva essere il messaggero del Regno Divino.


Dopo che Lin Ming entrò, iniziarono ad arrivare sempre più persone. Erano tutti giovani sbalorditivi che al momento stavano nella città dell'Antica Fenice. Per quanto riguarda quelli che non erano riusciti a superare il primo mondo, non avevano nemmeno i requisiti per accedere a questa prova.


"Prima farò delle presentazioni..." Quando arrivarono tutti, il vecchio Jun si alzò:"Sono il Venerabile Lanyan, il Lord della città dell'Antica Fenice! Lei è Fata Feng, l'Emissaria di Supervisione! E questo è il generale Xun, un messaggero del Regno Divino e anche l'ufficiale che condurrà la valutazione dei 100 giorni!"


Il vecchio Jun presentò tutti uno per uno. Lin Ming aveva già visto lui e Fata Feng, quindi non era troppo sorpreso, ma gli altri discepoli rimasero sbigottiti. Sia il Lord della città che l'Emissaria erano figure importantissime.


Vedere delle persone così leggendarie naturalmente fece entusiasmare la folla.


Il Generale Xun sorrise lievemente e disse:"Tutti i presenti sono i giovani eroi più sbalorditivi della prova di quest'anno. La mia valutazione sarà estremamente severa. Ad essere sinceri con tutti voi, le possibilità che voi superiate questa prova sono quasi zero. Ma non è importante.
Questa valutazione serve principalmente a capire la vostra situazione e il mio punteggio sarà aggiunto ai vostri risultati finali. In futuro, se deciderete di unirvi al clan dell'Antica Fenice, allora questo punteggio sarà usato come riferimento della vostra forza."


Mentre il guerriero con l'armatura rossa parlava, diversi praticanti di arti marziali del Regno Divino si innervosirono. Se questo punteggio fosse stato incluso nel loro risultato finale, allora sarebbe stato preso in considerazione dai loro clan. Questo avrebbe influenzato molto il loro futuro sviluppo.


"Prima di tutto vi sottoporrete alla prova nello Specchio Divinizzante. Solo quelli che potranno resistere per 15 respiri di tempo nel secondo mondo avranno i requisiti per continuare."


Sentendo queste parole, Huo Ping e gli altri praticanti di arti marziali si avvilirono. Avevano capito cosa stava succedendo qui. A parte Huo Wenlong e Nuyan Ming, tutti gli altri erano stati chiamati solo per fare numero e mettersi in imbarazzo.


Durare 15 respiri di tempo nel secondo mondo? Huo Ping aveva appena superato il primo 10 giorni fa. Sarebbe stato già un miracolo se avesse potuto resistere per 3-4 respiri di tempo.


Anche gli altri discepoli del Regno Divino con un risultato simile a Huo Ping fecero delle smorfie. Dopotutto questa valutazione non aveva niente a che fare con loro al momento.


"La prova inizia." Mentre faceva questo annuncio, il vecchio Jun avanzò e chiamò i nomi di Huo Ping e di altri due discepoli del Regno Divino. I tre erano stati chiamati solo per fare numero. Uno di loro aveva appena infranto il primo mondo ieri.


I tre si fecero avanti e si sottoposero alla prova, tuttavia non accadde nessun miracolo. Nessuno di loro riuscì a resistere oltre 5 respiri di tempo e furono tutti eliminati.


Il vecchio Jun non fu sorpreso da questi risultati. Nonostante sapesse molto bene che avrebbero fallito tutti, questa era un'ottima occasione per farli crescere. Questa prova avrebbe allargato i loro orizzonti e non avrebbe lasciato loro dei rimpianti.


"Ora.. Nuyan Ming, Huo Wenlong, Huo Yu, venite."


Nell'intera città dell'Antica Fenice c'erano solo sei praticanti di arti marziali che avevano superato il primo mondo dello Specchio Divinizzante. Bastavano due sessioni per completare questa fase.


Sia Huo Wenlong che Huo Yu erano rigidi e pieni di apprensione. Questa valutazione avrebbe influenzato la loro posizione futura nel loro clan.


Lin Ming era il più calmo. Non gli importava troppo dei risultati. Dopo essere andato in isolamento aveva ottenuto una grande quantità di intuizioni e voleva confermarle nello Specchio Divinizzante.


Proprio quando arrivò di fronte allo specchio, Lin Ming sentì una trasmissione di vera essenza:"Giovanotto, sono il Venerabile Lanyan. So che l'ultima volta che sei andato nello Specchio Divinizzante stavi testando le tue mosse e che quindi il risultato non è stato il massimo che avresti potuto ottenere. Ora sarò franco con te.
Al momento sei la stella nascente della mia città. Vorrei chiederti di mostrare tutta la tua forza e usare le tue abilità al massimo, resistendo più che puoi. Voglio che questo tipo del Regno Divino veda quanto sia potente la mia città dell'Antica Fenice. Se non puoi resistere per 50 respiri di tempo, allora ti concerò per le feste!"


Lin Ming avrebbe voluto confermare un po' di ipotesi riguardo alle sue mosse, ma fu colto di sorpresa dalla trasmissione del suono del Venerabile Lanyan. Non ebbe nemmeno il tempo di rispondere che il vecchio continuò:"Non importa che metti alla prova le tue mosse, ci sarà il momento di farlo in futuro. Inoltre Fata Feng ha già richiesto un po' di sangue dell'Antica Fenice per te. Che tu possa ottenerlo o no, dipenderà dalle tue capacità!"


Cosa?! Sangue dell'Antica Fenice.


Lin Ming ne fu scioccato:"Questo sangue dell'Antica Fenice sarà trapiantato in me?"
"Naturalmente! Per cos'altro pensi che sia? Naturalmente questo solo se otterrai un buon risultato!"


Sentendo la conferma del Venerabile Lanyan, Lin Ming diede un'occhiata a Fata Feng e vide che gli stava mostrando un sorriso incoraggiante. La mente di Lin Ming era piena di un brillante spirito combattivo. Nonostante avesse il supporto del Seme del Dio Blasfemo, il suo sangue stava diventando sempre di più un punto debole. Se avesse potuto ricevere più sangue dell'Antica Fenice, allora le sue abilità nel percepire le Leggi del Fuoco sarebbero aumentate in modo astronomico!


Sembrava che durante questa prova si sarebbe dovuto impegnare pienamente. Per quanto riguarda confermare la verità delle leggi che aveva appreso, poteva rimandare.


"Che la prova abbia inizio!"


Quando il guerriero con l'armatura rossa parlò, Lin Ming, Huo Wenlong e Huo Yu posarono le mani sullo Specchio Divinizzante.


"Spaccati!"


Lin Ming rimase in trance per soli tre respiri di tempo prima che riempisse di crepe la superficie liscia dello Specchio Divinizzante. Il primo mondo era stato già rotto facilmente da lui!


Gli occhi del generale Xun brillarono:"Ha usato la forza assoluta per rompere il primo mondo e ha avuto bisogno di soli tre respiri di tempo. Questo ragazzo è piuttosto interessante!"


"Eheh, aspetta e vedrai!" Disse il Venerabile Lanyan con un sorriso soddisfatto. "Se questo ragazzo resisterà meno di 50 respiri di tempo, allora tirerò fuori il mio vino del frutto vermiglio. Ma se ce la farà, allora non pensare di non poter tirare fuori la tua collezione di vini!"
                                


                                



