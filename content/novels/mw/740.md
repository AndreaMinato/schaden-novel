---
weight: 740
title: Capitolo 740 – []
pubDate: 2025-12-15T08:37:10.262Z
tags:
    - mw
---


<em>CAPITOLO SPONSORIZZATO ringraziamo Mahesvara98!
9 Capitoli in coda, 0/5
-Schadenfreude</em>


Una meteora ampia due chilometri non sembrava molto più grande rispetto alle precedenti, ma in realtà pesava 64 volte di più.


Questo significava che anche l'impatto sarebbe stato molto più potente. Usando il del Nucleo e lo stadio della Distruzione come esempi, un piccolo grado avrebbe cambiato la quantità di vera essenza di diverse volte.


In altre parole, se questa meteora ampia due chilometri e quelle di mezzo miglio fossero paragonate agli attacchi di un coltivatore, allora ci sarebbe stata una differenza di uno o due stadi!


Lin Ming non doveva nemmeno usare una tecnica marziale per deviare le onde d'urto di una meteora di mezzo miglio.


Contro quelle di un miglio e mezzo, Lin Ming doveva usare la sua mossa più potente, Sepoltura del Cielo.


E ora, di fronte ad una ampia del diametro di due chilometri, perfino la sua tecnica più formidabile poteva a stento resistere all'esplosione!


Una volta che fosse rimasto ferito, la raffica continua di meteore lo avrebbe sconfitto inevitabilmente.


Vedendo questo, il generale Xun, il Venerabile Lanyan e Fata Feng spalancarono gli occhi aspettando di vedere la risposta di Lin Ming.
"Nuyan Ming è sfortunato... normalmente le meteore di due chilometri appaiono solo nella seconda metà dei 50 respiri di tempo..." Mormorò tra sé e sé Fata Feng.


"Pensavo che 60 respiri di tempo fossero un po' troppi, comunque questo Nuyan Ming è già abbastanza impressionante. Questo colpo supera le capacità di resistenza di un coltivatore negli stadi intermedi del del Nucleo. Una volta che Nuyan Ming rimarrà ferito, non potrà resistere ancora a lungo. Il suo limite dovrebbe essere a 55 respiri di tempo. 55 respiri di tempo sono già un risultato incredibile!" Disse con apprezzamento il generale Xun.


Il Venerabile Lanyan si accarezzò la barba con un po' di rimpianto. 55 respiri di tempo in effetti erano un risultato eccellente, ma arrivare a 60 sarebbe stato ancora più scioccante. Se Lin Ming fosse stato un po' più fortunato, allora avrebbe potuto superare 60 respiri di tempo!


"Ahah, Lanyan, non sei ancora soddisfatto? La tua città dell'Antica Fenice ha avuto un grosso colpo di fortuna stavolta e il mio vino del fiore di nebbia è già pronto."


<em>Boom! Boom! Boom!"


Nel cielo, i frammenti di roccia stavano formando una catena che roteava secondo le misteriose regole del mondo, radunando costantemente le pietre e formando nuove meteore. Creavano proiettili ampi due chilometri, avvolti da una foschia infuocata. Non appena si fossero formati, si sarebbero schiantati giù guidati dall'energia annientante!


In quel momento però, Lin Ming alzò la testa e guardò il cielo. Nelle sue pupille si rifletteva il potere mistico delle stelle e le leggi di rivoluzione del mondo. Il Seme del Dio Blasfemo ululò e la vera essenza di fuoco compressa si riversò fuori come uno tsunami.


Lin Ming camminò sul mare di lava tenendo la sua lunga lancia rossa, sfrecciò verso l'alto come una stella nascente!


Il grido acuto di una fenice risuonò nel mondo. Tra le sopracciglia del giovane, il marchio dell'Antica Fenice iniziò a brillare mostrando una luce dorata. Un'enorme fenice rossa uscì dal suo corpo impattando nell'orizzonte.


Sepoltura del Cielo!


Lin Ming scagliò un colpo di lancia. Lo spazio collassò e i suoi frammenti vorticarono insieme al potere del fuoco, intrecciandosi con esso e formando una tempesta nera.


Questo vortice sembrava un drago nero che sfrecciava nel cielo, distruggendo la nebbia infuocata!


Quando lo vide, lo sguardo del generale Xun si accese. Cosa stava cercando di fare il ragazzo? Che stesse per...


<em>Bang!</em>


Il vortice nero colpì la catena di stelle. In confronto alla volta celeste sconfinata come un oceano, il suo attacco sembrava un piccolo zampillo d'acqua, non degno di essere menzionato. Tuttavia, incredibilmente, nonostante questo attacco paresse insignificante, a causa della forza di qualche legge misteriosa, si formò una via tra le catene di stelle, interrompendola!


Poi accadde una scena stupefacente. Nella foschia infuocata dove stavano nascendo le meteore, le leggi si invertirono. Non solo i frammenti di pietra smisero di radunarsi insieme, iniziarono anzi a cadere dalla superficie della meteora, riducendola costantemente di dimensioni!


Quando la meteora si separò dalla foschia di fuoco, si era già ridotta ad un miglio e mezzo di ampiezza!


Alla fine era rimpicciolita. Le onde d'urto che causò furono deviate dalla Sepoltura del Cielo di Lin Ming!


"Questa... è l'inversione della catena di stelle?!!"


Il generale Xun, il Venerabile Lanyan e Fata Feng rimasero tutti scioccati. Invertire la catena di stelle... questo dimostrava che Lin Ming aveva già compreso in parte come superare il secondo mondo. Aveva ancora molta strada da fare per avere successo, ma era comunque riuscito a capire il modo per farlo! E questo con una coltivazione negli stadi intermedi del del Nucleo!


"Nuyan Ming ha già iniziato a sfiorare la natura delle Leggi dell'Annientamento. Nonostante sia solo un briciolo, tutto è difficile all'inizio. I suoi risultati futuri per quanto riguarda il Concetto di Fuoco saranno incredibili." Il generale Xun aveva visto crescere innumerevoli membri d'élite. Solo guardando Lin Ming, poteva capire fino ad un certo punto dove sarebbe arrivato.


"Naturalmente. Ciò che trovo strano però è che, se Nuyan Ming è davvero così veloce, perché la sua comprensione delle Leggi del Fuoco all'inizio era così diversa?" Chiese perplessa Fata Feng. Quando era appena arrivato, la comprensione delle Leggi del Fuoco di Lin Ming avevano lasciato senza parole tutti quanti. Erano uguali a quelle di un bambino di 13-14 anni.


"Non è pigrizia. Non ha visto che questo ragazzo, a parte le Leggi del Fuoco, è anche abile in quelle dello Spazio e del Fulmine? Non solo, coltiva sia il corpo che la vera essenza e ha anche formato il suo spirito da battaglia. Quanti anni ha? Eppure ha percepito già così tante cose! Anche senza mangiare o dormire sarebbe quasi impossibile percepire tutto questo!"


Sentendo le parole del generale Xun, il Venerabile Lanyan si irritò:"Umpf, questo ragazzo è un pasticcione. Può essere considerato parte del mio clan dell'Antica Fenice, eppure invece di concentrarsi sulle Leggi del Fuoco, ha trascorso così tanto tempo su altre cose! Assurdo!"


Fata Feng sorrise:"Comprendere una sola legge non è sufficiente. Comprendere più leggi e riuscire a fonderle permetterebbe al suo potere di aumentare di molto. Ad esempio, quando Nuyan Ming ha superato le onde d'urto delle meteore, ha fuso le Leggi dello Spazio e del Fuoco..."


Mentre questi supremi esperti discutevano, passò altro tempo. In quel momento erano passati quasi 60 respiri di tempo.


Il motivo per cui Lin Ming era riuscito a comprendere così rapidamente le Leggi del Fuoco era principalmente a causa del Seme del Dio Blasfemo. Sulla superficie del seme, nel totem di fuoco dorato, erano stati incisi i princìpi delle Leggi del Fuoco. Contando su di essi, la velocità di percezione di Lin Ming era aumentata drasticamente.


<em>Bang bang bang!</em>


Le meteore esplosero una dopo l'altra. Lin Ming stava prestando sempre attenzione ai cambiamenti nella catena di stelle nel cielo. Una volta che le meteore fossero arrivate a due chilometri di ampiezza, avrebbe interrotto la catena di stelle con Sepoltura del Cielo, dividendole prima del tempo!


Tuttavia, dopo aver usato ripetutamente la sua tecnica più potente, insieme all'enorme gravità di questo mondo, Lin Ming spese sempre più vera essenza. Anche con il supporto delle Otto Porte Nascoste, aveva già consumato il 50-60% delle sue riserve!


65 respiri di tempo!


66 respiri di tempo!


Il record di 70 respiri di tempo si stava avvicinando. Al di fuori dello Specchio Divinizzante, il corpo di Lin Ming si arrossò. Era cosparso di sudore e la mano che stava toccando lo Specchio Divinizzante stava tremando.


A lato, Huo Wenlong, Huo Yu, Huo Ping e gli altri sembravano spaventati e allarmati. Specialmente Huo Wenlong, era ben consapevole di quanto fosse difficile il secondo mondo dello Specchio Divinizzante.


Le meteore sarebbero cresciute di dimensioni ogni 10 respiri di tempo, il loro peso sarebbe aumentato. Inoltre il secondo mondo avrebbe fatto cadere più velocemente i proiettili intensificando la forza di gravità. Huo Wenlong non riusciva nemmeno ad immaginarsi quanto fosse difficile resistere per 66 respiri di tempo!


Nello Specchio Divinizzante, passò altro tempo.


70 respiri di tempo!


Visto che gli mancava vera essenza, Lin Ming non riuscì a superare l'ennesima ondata di fiamme. L'energia lo travolse, ferendolo per la prima volta.


"Il ragazzo... è rimasto ferito..." Il generale Xun ne fu sollevato. Se avesse continuato così, allora non avrebbe avuto idea di quanto tempo Lin Ming sarebbe potuto resistere. Se fosse stato un giovane eroe di una Terra Sacra nel Regno Divino, allora sarebbe stato ragionevole, ma Lin Ming proveniva solo dai piani inferiori... era davvero incredibile.


<em>'Dovrebbe finire presto. Una volta feriti, non si potrà resistere ancora a lungo. Dovrebbe riuscire a persistere per altri quattro-cinque respiri di tempo. Questo farebbe un totale di circa 75 respiri di tempo. Anche questo è accettabile...'</em> Pensò il generale Xun. Normalmente, una volta che un praticante di arti marziali fosse rimasto ferito, avrebbe consumato ancora più vera essenza. Insieme al numero e al peso in aumento delle stelle, sarebbe stato sconfitto in poco tempo sotto questa raffica.


Nello Specchio Divinizzante, Lin Ming si morse la lingua facendo circolare la Forza del Dio Blasfemo e sopprimendo il fuoco che imperversava nei suoi meridiani. Sputò una boccata di sangue e scagliò di nuovo un colpo verso l'alto!


A 72 respiri di tempo, fu ferito ancora. Questa lesione era ancora più seria. Il suo petto era stato colpito dai flussi di energia, facendo schizzare il suo sangue. Tuttavia Lin Ming aveva completato la Tempra del Midollo e aveva usato il frutto divino per potenziare il suo corpo. Il suo fisico era resistente come un tesoro. Anche se i muscoli del suo petto erano stati carbonizzati, sopportò questo attacco senza che i suoi organi interni venissero danneggiati.


74 respiri di tempo. L'energia impetuosa era troppo intensa. Le costole di Lin Ming si ruppero a causa delle onde d'urto e i suoi organi rimasero lievemente feriti.


76 respiri di tempo...


77 respiri di tempo...


A 78 respiri di tempo, Lin Ming aveva quasi esaurito tutta la sua vera essenza, ma stavolta, una meteora ampia due chilometri e mezzo iniziò a formarsi. Lin Ming non aveva più la forza di invertire la catena di stelle. Poté solo guardare impotente mentre il proiettile precipitava verso il basso, la sua velocità era pazzesca a causa della forza delle leggi!


79 respiri di tempo, 80, la meteora illuminò il cielo.


81 respiri di tempo.


Una terrificante esplosione squarciò la terra, Lin Ming non aveva più la forza di resistere. Il suo corpo fu fatto a pezzi dalle onde d'urto.


La prova era finita qui!


Quando Lin Ming si ritirò dallo Specchio Divinizzante, impallidito, il generale Xun non si era ancora ripreso.


81 respiri di tempo!


Era troppo incredibile!


Lin Ming aveva persistito per molti più respiri di tempo rispetto alla sua stima. Da 70 a 80 respiri di tempo, la difficoltà era aumentata di un altro livello!


'<em>Non solo ha fatto dei progressi eccellenti con il suo spirito da battaglia e la sua comprensione delle leggi, ma la sua resistenza e le sue capacità difensive sono anormali! Se un normale praticante di arti marziali fosse rimasto ferito a 70 respiri di tempo, sarebbe riuscito a resistere al massimo per 75-76 respiri di tempo. Eppure questo ragazzo è arrivato a 80. Che scherzo della natura!'</em> Il generale Xun pensava che Lin Ming sarebbe stato sconfitto subito dopo che era rimasto ferito, invece il giovane aveva stretto i denti e aveva sfidato ogni aspettativa, resistendo per altri 11 respiri di tempo.


Il generale Xun non aveva idea di quale espressione dovesse fare.



