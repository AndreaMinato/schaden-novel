---
weight: 7410
title: Capitolo 741 – Fare uno Scambio per ottenere il Sangue della Fenice
pubDate: 2025-12-15T08:37:10.262Z
tags:
    - mw
---


<em>CAPITOLO SPONSORIZZATO ringraziamo Mahesvara98!
8 Capitoli in coda, 0/5
-Schadenfreude</em>


<em>Nota Traduzione: 1 qian equivale a 3-4 grammi.</em>


Quando vide Lin Ming arrivare ad 81 respiri di tempo, il viso del Venerabile Lanyan si riempì di felicità. Il giovane proveniva dalla sua città dell'Antica Fenice e poteva anche essere considerato un suo discepolo. In futuro, se Lin Ming fosse diventato un Anziano del clan dell'Antica Fenice, allora sarebbe stato il momento più glorioso della sua vita.
Naturalmente la probabilità era estremamente bassa, anche se Lin Ming era abbastanza talentuoso da poter essere definito un talento che capitava ogni 500 anni nelle tre città dei piani inferiori.


Una persona con il potenziale di diventare un Anziano di solito sarebbe apparsa una volta in un millennio. Inoltre c'era il 90% di probabilità che provenisse dal Regno Divino.


Se Lin Ming avesse voluto diventare un Anziano, avrebbe avuto bisogno di un destino sbalorditivo e una grandissima quantità di opportunità fortunate.


Negli ultimi due o tremila anni erano apparsi solo tre persone con questo potenziale dalle tre città della fenice dei piani inferiori. Inoltre erano diventati per lo più Anziani della corte esterna; nessuno di loro era riuscito a diventare un Anziano della corte interna.


Al momento, l'ultimo Anziano della corte esterna era nato 50.000 anni fa. Questo era un evento remoto per il Venerabile Lanyan dato che aveva appena più di 10.000 anni.


"Quando il ragazzo ascenderà al Regno Divino, dovrò farlo servire al mio esercito." Disse il generale Xun, stringendo i pugni.


"Ahah, questo dipenderà dal fatto se potrai prenderlo o no. Anche se Nuyan Ming non diventasse un Anziano, probabilmente potrebbe diventare un Maestro della Sala. Forse potrebbe essere perfino scelto dalla Sala dell'Uccello Vermiglio."


Con il suo talento, sarebbe estremamente facile per Lin Ming trovare una buona posizione nel clan dell'Antica Fenice, sia nell'esercito, che nel governo.


"Aspetta e vedrai. Si unirà sicuramente al mio esercito. Questo giovane apprezza sopratutto la battaglia! Dato che stavolta ho perso, stasera aprirò il mio vino del fiore di nebbia e berremo fino ad ubriacarci!"


"Ahah, mi stai facendo sbavare qui!" Quando sentì parlare del vino, il Venerabile Lanyan diventò tutto sorrisi.


In quel momento però Fata Feng disse:"Generale Xun, si ricorda del sangue dell'Antica Fenice di cui abbiamo discusso precedentemente?"


"Naturalmente me lo ricordo! Nuyan Ming può resistere fino ad 81 respiri di tempo! Solo per questo non ho più bisogno che completi la valutazione dei 100 giorni, praticamente l'ha già superato. Richiederò il sangue dell'Antica Fenice per lui. Chiederò anche l'opinione di Nuyan ming, forse potrebbe volere altri tipi di risorse a parte il sangue dell'Antica Fenice.


Nel clan principale, le risorse che i giovani sbalorditivi potevano richiedere dipendevano dal loro punteggio nella prova. Sangue dell'Antica Fenice, pillole, Elementali del fuoco, rari metodi di coltivazione, si poteva ottenere ogni sorta di oggetto prezioso.


Lin Ming era davvero talentuoso, ma il clan dell'Antica Fenice nel Regno Divino era fin troppo grande. C'erano nuove generazioni di giovani d'élite ogni dieci anni, quindi le risorse non bastavano mai. Figuriamoci i nuovi discepoli, anche i guerrieri di centinaia o anche migliaia di anni avevano bisogno di tesori per coltivare.


Dato che le risorse erano così preziose e limitate, naturalmente doveva esserci un sistema per distribuirle.


Il clan dell'Antica Fenice dava diversi valori per diverse risorse. In base al suo risultato, Lin Ming poteva scambiare più o meno risorse di valore, questo era il sistema più giusto.


"Nuyan Ming." Il generale Xun ritirò la sua coscienza dallo Specchio Divinizzante e guardò il giovane esausto. Sogghignò e disse:"Dato che sei riuscito a persistere nel secondo mondo per 81 respiri di tempo, si può dire che tu abbia superato la mia valutazione dei 100 giorni. Ora ti darò 9 punti come punteggio totale. Così potrai richiedere varie risorse di coltivazione del clan. Questo include sangue dell'Antica Fenice, Elementali del Fuoco, pillole, rari metodi di coltivazione, tavolette di giada con ispirazioni riguardo ai Concetti e così via. Per cosa vorresti scambiarli?"


Mentre il generale Xun parlava, tutti gli altri praticanti di arti marziali diventarono verdi per l'invidia. Una qualunque di queste risorse erano tesori inestimabili!


Huo Wenlong sospirò. Pensava che se si fosse allenato diligentemente avrebbe raggiunto Lin Ming, ma ora pareva che il divario tra di loro crescesse soltanto ogni giorno che passava!


Il generale Xun aveva detto che l'utilizzo delle risorse sarebbe stato approvato dal clan dell'Antica Fenice. In quanto qualcuno che proveniva dal Regno Divino, non poterle ottenere e vedere Lin Ming riceverle gli faceva provare amarezza.


"Vorrei... il sangue dell'Antica Fenice!"


Rispose senza esitare Lin Ming. Aveva molti metodi di coltivazioni, le pillole potevano essere trovate da qualche altra parte e, nonostante gli Elementali di Fuoco fossero preziosi, non avrebbe usato un'opportunità così preziosa per prenderne uno. Desiderava solo il sangue dell'Antica Fenice. Una volta trapiantato nel suo corpo, avrebbe aumentato permanentemente la sua compatibilità con il Concetto di Fuoco. Questo naturalmente aveva la priorità su tutto il resto.


La risposta di Lin Ming rientrava nelle aspettative del generale Xun, che sorrise lievemente e disse:"Non avere così tanta fretta. Visto che molti giovani desiderano il sangue dell'Antica Fenice, il suo prezzo è diventato il più alto. Di conseguenza, se potrai scambiare completamente i tuoi punti per il sangue dell'Antica Fenice, al massimo otterrai un qian. Ci sono anche altre risorse disponibili. Ad esempio le tavolette di giada dei Concetti, se meditassi su di esse, migliorerebbero di molto la tua comprensione riguardo alle leggi del Fuoco. Cosa ne pensi?"


Lin Ming esitò. 1 qian equivaleva a grandi linee a 60-70 gocce. 10 qian facevano 1 liang <em>(Nota Traduzione: equivalente a mezzo etto)</em>. 16 liang corrispondevano ad un 1 jin. Un praticante di arti marziali aveva circa 10 jin di sangue nel suo corpo. Lin Ming così avrebbe cambiato 1/1000 del sangue del suo corpo.


Per quanto riguarda quell'unica goccia di sangue di Antica Fenice del Mistico Regno della Divina Fenice, non era praticamente nulla.


Se avesse voluto ottenere la cosiddetta stirpe di Antica Fenice perfetta, era ancora ben lontano dal poterlo fare. Forse il Generale Xun aveva ragione; sarebbe stato meglio scambiare i suoi punti per delle tavolette di giada del Concetto di Fuoco.


Mentre Lin Ming stava riflettendo, la trasmissione del suono di vera essenza di Fata Feng risuonò nelle sue orecchie.


"Nuyan Ming, scambia tutti i punti per il sangue dell'Antica Fenice. Per quanto riguarda le tavolette di giada dei concetti, quelle di più alta qualità sono troppo costose e quelle di bassa non sono necessariamente migliori di quelle che ti ho prestato. Saranno inutili per te."


"Uh?"


Lin Ming diede un'occhiata a Fata Feng, che annuì e aggiunse:"La concentrazione di sangue della fenice nel tuo corpo è troppo bassa. Non perdere l'occasione di potenziare la ricchezza del tuo sangue! La concentrazione del sangue degli altri membri del clan è superiore, quindi scambiare i punti per altre risorse potrebbe essere una scelta migliore per loro."


"La ringrazio per il consiglio."


Lin Ming si fidava di Fata Feng. Disse immediatamente al generale Xun:"Vorrei scambiare tutto per il sangue dell'Antica Fenice."


"Va bene!" Il Generale Xun non perse altro tempo. Prese direttamente un blocco di cristallo delle dimensioni di un quarto di piede dal suo anello spaziale. Al centro del blocco c'era una massa sigillata di liquido rosso. Era delle dimensioni della punta di un dito, pareva che un rubino rosso fosse intrappolato al suo interno. Ovviamente era il sangue dell'Antica Fenice.


Il generale Xun disse:"Normalmente dovrei fare richiesta al quartier generale per distribuire questo sangue dell'Antica Fenice. Tuttavia, data la sua situazione, dovrebbe essere più che certo che lo permettano. Quindi non perderò tempo con tutta la burocrazia e ti darò direttamente questo sangue. Spero che potrai comprendere più a fondo le Leggi del Fuoco e diventare uno degli Anziani del mio clan dell?Antica Fenice!"
Mentre parlava, il Generale Xun versò la goccia di sangue nelle mani di Lin Ming. "Questo è circa un qian di sangue. Potrò richiedere altre 10 gocce. Te le darò tra pochi giorni."


"La ringrazio generale Xun." Lin Ming tenne il blocco di cristallo tra le mani. Mentre guardava il brillante sangue dell'Antica Fenice, il suo sguardo si accese di entusiasmo.
                                


                                



