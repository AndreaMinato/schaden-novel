---
weight: 744
title: Capitolo 744 – Il Mare Profondo Tinto di Sangue
pubDate: 2025-12-15T08:37:10.263Z
tags:
    - mw
---


<em>CAPITOLO SPONSORIZZATO ringraziamo Mahesvara98!
5 Capitoli in coda, 0/5
-Schadenfreude</em>


Un incantesimo mistico era difficile da rompere. Inoltre l'intelligenza del Leviatano Gigante era bassa; non sarebbe riuscito a differenziare tra la fantasia e la realtà.


Se la formazione avesse avuto un confine, allora la Bestia Sacra avrebbe potuto superarla direttamente, ma questa Mistica Formazione Sigillante dei Mille Mari non aveva limiti. Se il Leviatano Gigante avesse attaccato, il suo colpo sarebbe andato fuori senza causare alcun danno alla barriera stessa.


Da un lato della fossa oceanica, la strana piovra stava creando la formazione insieme a Bai Guanyun.
La fossa era molto lunga. L'intera formazione doveva coprire un raggio di 10 chilometri. Mentre la piovra strisciava lungo le pareti della fossa oceanica, ondeggiò mentre traeva l'energia Origin dalle sue mani.


"Fratello pesce, quel ragazzo ha molti segreti, vero?" Chiese con noncuranza Bai Guanyun. Secondo lui era impossibile che Xuan Wuji fosse disposto a pagare qualunque prezzo per uccidere Lin Ming per vendetta.


La strana piovra guardò Bai Guanyun, il suo corpo pulsava come le onde del mare:"Non lo so..."


La sua voce era tesa e difficile da capire, come se dovesse usare qualche arcana abilità per convertire il suo normale linguaggio in qualcosa di comprensibile.


Bai Guanyun ponderò per un momento. Non sapeva che sorta di segreti Lin Ming avesse, ma voleva avere una porzione del bottino. Tuttavia non poteva contendere contro Xuan Wuji. Avrebbe avuto qualche possibilità se avesse trovato degli alleati o avesse avuto un'occasione propizia.
"Ho sentito che Lin Ming ha meno di 25 anni... per riuscire ad arrivare agli stadi intermedi del del Nucleo ad una così giovane età, ci dev'essere qualche straordinario segreto nel suo corpo."


Bai Guanyun fu diretto, gli disse cosa pensava nella speranza di destare il suo interesse. "Se potessimo catturare Lin Ming prima del tempo e usare una sonda spirituale su di lui, forse potremmo capirne qualcosa. Naturalmente questo dipende tutto dalle capacità del fratello pesce di riparare la formazione in modo da nasconderlo da Xuan Wuji. Per quanto riguarda catturare Lin Ming, può lasciarlo a me. Posso garantirle che non ci saranno problemi."


Il tono di Bai Guanyun era molto tranquillo. Era un uomo ambizioso. Nonostante sapesse che questo piano avrebbe rischiato di fare infuriare Xuan Wuji, non poteva comunque resistere. Per quanto riguardava affrontare Lin Ming, questo non gli sembrava affatto un problema.


Cambiare la formazione per nascondere tutto questo a Xuan Wuji e poi catturare Lin Ming?


La piovra ci pensò. I movimenti delle sue mani rallentarono un po' e il suo corpo oscillò. Non si sapeva cosa stesse pensando questa strana creatura.


Senza dubbio Lin Ming era sicuramente una grossa attrattiva, ma cercare di catturarlo era come rubare il cibo dalle fauci di una tigre. Avrebbero dovuto rischiare di scatenare l'ira di Xuan Wuji.


Mancavano ancora diversi giorni al termine della formazione. Se avesse potuto usare questo tempo per escogitare un piano...


Mentre la strana piovra stava riflettendo, si rese conto di stare provando una sensazione insolita. In quanto forma di vita marina, era estremamente sensibili ai cambiamenti nell'acqua. In quel momento sentì un lieve intento omicida nel mare.


"Uh? Schivalo!"


Gridò freneticamente la strana piovra. Il suo corpo scattò all'improvviso di lato. Bai Guanyun lo seguì immediatamente, scioccato. Nel posto in cui stavano fluttuando si era formata una corrente che stava vorticando e che stava tagliando tutto quello che c'era attorno!


"Cos'è questo?!"


La strana piovra era scioccata. Quella strana lama d'acqua vorticante non conteneva alcuna energia, ma pareva poter fare a pezzi ogni cosa solo guidata dalla forza di volontà!


"Chi è?!" La strana piovra e Bai Guanyun si girarono, entrambi guardarono nella stessa direzione. Lì videro un giovane vestito di blu che brandiva una lunga lancia rossa. Nelle profondità del mare, sembrava un dio del massacro che si avvicinava lentamente a loro. Il suo corpo sembrava fondersi con l'acqua del mare, rendendo la sua arma particolarmente abbagliante.


Dato che erano a centinaia di migliaia di piedi sott'acqua, non passava luce del sole. Si poteva solo contare sulla propria percezione, ma quell'arma stava emettendo un bagliore cremisi che sembrava stesse bruciando l'oscurità.


"Sei..." Le pupille di Bai Guanyuan si contrassero. Il volto del giovane gli era familiare. Prima di venire qui, aveva già indagato sulla situazione nella Regione dell'Orizzonte Sud. Questo ragazzo era Lin Ming!


"Sei Lin Ming? Ahah, ho cercato in lungo e in largo, solo per trovarti così facilmente! Dato che sei venuto da me, allora puoi rimanere qui!"


Le parole di Bai Guanyun sembravano impudenti, ma in realtà era in allerta. Fece circolare l'energia del suo corpo al limite. Secondo le sue informazioni, Lin Ming era inferiore ad un maestro al terzo stadio della Distruzione, quindi perché prenderebbe l'iniziativa di attaccarli? Ce n'erano due di loro e Xuan Wuji era nelle vicinanze. Voleva suicidarsi?


In quel momento Lin Ming emanava un'aura simile ad una bestia marina feroce che proveniva dalle profondità del mare. Sembrava avvolto completamente da intento omicida, dando una sensazione di oppressione a chiunque lo vedesse e rendendo incapaci di resistere.


Bai Guanyuan estrasse immediatamente una spada di grado Earth di alta qualità dal suo anello spaziale. In quel momento notò che la coltivazione di Lin Ming era arrivata agli stadi avanzati del del Nucleo!


Stadi avanzati del del Nucleo! Questo non corrispondeva alle informazioni che aveva ricevuto...
L'uomo non ebbe il tempo di rifletterci. In un batter d'occhio la lancia di Lin Ming stava già sfrecciando verso di lui!


Le fiamme brillanti divampavano riscaldando l'acqua del mare fino a farla ribollire. L'arma avanzò per migliaia di piedi in un istante, come una meteora ardente nel cielo notturno.
"Umpf!" Bai Guanyun rise freddamente. Nonostante fosse stato sorpreso, questo non significava che temesse Lin Ming. "Solo negli stadi avanzati del del Nucleo e pensi di essere invincibile? Ti farò vedere quanto è forte un maestro al terzo stadio della Distruzione! Lama Celeste della Distruzione!"


Di fronte a questo imperscrutabile Lin Ming, Bai Guanyun non osò trattenersi. Con un grido usò il 100% della sua forza per lanciare un contrattacco. Questa Lama Celeste della Distruzione era una delle sue mosse finali!


Nel frattempo la strana piovra ondeggiò i suoi tentacoli, pronta a combattere. Tuttavia, inq uel momento una luce cremisi brillò tra le sopracciglia di Lin Ming. La lancia nelle sue mani accelerò all'improvviso!


Concetto dell'Annientamento del Fuoco – Sole Inseguitore


La potenza di questo colpo era simile alle meteore cadenti del secondo mondo dello Specchio Divinizzante. La spada di Bai Guanyun si ruppe con un'esplosione!


<em>Cosa?!</em>


Quando vide la sua arma rompersi come un pannello di vetro, Bai Guanyun ne fu terrorizzato. Durante questo momento critico, arretrò nel panico. Tuttavia la lunga lancia di Lin Ming si diresse verso di lui. Mentre la Legge dell'Annientamento si scatenò di fronte a Bai Guanyun, tutta l'acqua del mare attorno a lui iniziò a scomporsi. Con un grido miserabile, la metà destra del corpo di Bai Guanyun si ricoprì di sangue!


<em>Non è ancora morto?</em>


Lin Ming alzò le sopracciglia. Attaccò nuovamente senza dire una parola!


Bai Guanyun si era spaventato a morte. "Fratello Pesce, salvami!"


Durante questo momento di crisi, la strana piovra si era resa conto di quanto fosse terrificante Lin Ming. Nonostante non sapesse cosa fosse successo durante questi ultimi quattro mesi, senza dubbio la forza del giovane era aumentata drasticamente. In quel momento era impossibile per lui affrontarlo!


Per quanto riguardava salvare Bai Guanyun, sarebbe stato solo ridicolo. Sperava anzi che Lin Ming perdesse tempo con lui così da poter scappare. Dato che la situazione era degenerata fino a questo punto, non voleva più gettare alcuna formazione sigillante. Se non avesse potuto uccidere Lin Ming, allora le conseguenze sarebbero state serie.


La strana piovra fuggì muovendo velocemente i suoi tentacoli.


Bai Guanyun imprecò mentalmente. Sull'orlo della morte, si morse la lingua e sputò una boccata di Essenza di Sangue, facendo circolare con forza la vera essenza nel suo corpo e scattando di 10 piedi. Questo fece mancare il colpo a Lin Ming, che gli tagliò la gambe anziché tagliare il suo petto a metà.


<em>Puff!</em>


Le ossa delle sue gambe si spaccarono e il sangue filtrò nel mare. Bai Guanyun gridò pieno di disperazione.


A Lin Ming non badò più a Bai Guanyun. Si girò e i campi di forza Asura e del Dio del Massacro si attivarono insieme. Allo stesso tempo, mosse un dito e sparò una massa di fiamme viola dalla sua mano.
Mentre questo fuoco appariva, le acque del mare attorno si vaporizzarono istantaneamente. Un enorme buco sferico si formò al centro del mare.


Questo fuoco era la Fiamma Brucia Stelle.


Riversando il suo spirito da battaglia nelle fiamme, Lin Ming allungò le dita e l'Essenza di Fuoco sfrecciò come una pioggia di frecce!


"Ohh!"


La strana piovra che non era fuggita troppo lontano gridò all'improvviso. Visto che era stata investita all'improvviso da queste due forze, la sua velocità era precipitata istantaneamente. Gli sembrò che un sole fosse nato nel mare e il suo corpo pieno d'acqua stava evaporando a causa della luce viola!


La strana piovra era una razza marina ed era una forma di vita dall'elemento acqua. Il fuoco era la sua nemesi naturale.


<em>Roarr!</em>


La strana piovra rilasciò uno strano grido. Sputò una sfera nera dal suo corpo che sfrecciò verso la Fiamma Brucia Stelle.


Il nucleo del mostro?


Lo sguardo di Lin Ming si animò. Se non si sbagliava, allora era il nucleo di questa strana creatura. Le razze del mare profondo non erano molto simili agli umani ed erano più mostri e bestie altamente intelligenti. Il nucleo di un mostro era qualcosa che solo un mostro di alto livello poteva coltivare. Era simile al Nucleo Vorticante di un uomo. Inoltre poteva essere usato per combattere i nemici durante una situazione altamente pericolosa.


Il nucleo del mostro fu estremamente veloce e si scontrò con la Fiamma Brucia Stelle. Nel mare profondo ci fu un'esplosione terrificante. Le onde d'urto esplosive si diffusero in ogni direzione, spingendo via Bai Guanyun. La strana piovra invece, visto che il suo nucleo era stato danneggiato, tossì miserabilmente e volò all'indietro emettendo un enorme fiotto di inchiostro nero.


Lin Ming strinse la sua lancia e avanzò. Dopo essersi abituato alle onde d'urto esplosive delle meteore del secondo mondo dello Specchio Divinizzante, queste esplosioni non erano diverse da una fresca brezza di primavera per lui. Non erano nemmeno degne di essere menzionate.


Le superò facilmente. Mentre andava avanti, usò il Roc Dorato che Squarcia il Vuoto e apparì in un istante di fronte alla strana piovra!


In quel momento, il volto della piovra si sfigurò per l'orrore. Il suo nucleo non era ancora tornato nel suo corpo, ma Lin Ming era già lì. Si poteva immaginare quanto fosse grave la situazione!


"Muori."


Lin Ming scagliò un colpo con la sua lancia. L'arma conteneva il Concetto di Calore Ardente. La lama della punta bruciò come un sole ardente. Mentre sfrecciava avanti, un'enorme quantità di acqua attorno evaporò. La piovra gridò mentre la lancia di Lin Ming trapassò la sua testa morbida.


"Ahhh!"


La creatura emise un grido inumano. Il suo viso prima bianco divenne rosato, come se dei colori si stessero mischiando sulla sua pelle.


<em>Chi chi chi!</em>


La strana creatura avvizzì mentre tutta l'acqua nel suo organismo evaporava. Per quanto riguarda il suo nucleo vorticante, Lin Ming lo afferrò.


Il nucleo di un mostro al terzo stadio della Distruzione poteva essere considerato molto prezioso. Se un praticante di arti marziali l'avesse inghiottito direttamente, sarebbe stato utile per coltivare. Inoltre poteva essere usato per raffinare pillole. Dato che Lin Ming aveva deciso di diventare un alchimista, naturalmente non avrebbe perso l'occasione di prendere un raro materiale di tipo acqua del genere.
                                


                                



