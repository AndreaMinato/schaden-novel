---
weight: 7460
title: Capitolo 746 – Divario
pubDate: 2025-12-15T08:37:10.263Z
tags:
    - mw
---


<em>CAPITOLO SPONSORIZZATO ringraziamo Mahesvara98!
3 Capitoli in coda, 0/5
-Schadenfreude</em>


Xuan Wuji coltivava le Antiche Arti Diaboliche. Poteva sacrificare la sua Essenza di Sangue per temprare la sua lancia, ottenendo un potere d'attacco superiore. Tuttavia un praticante di arti marziali aveva una quantità limitata di sangue e avrebbe perso parte della sua vitalità a causa di questa mossa.


Xuan Wuji non aveva altra scelta. Doveva fare un sacrificio per affrontare Lin Ming. Non per aumentare il suo potere d'attacco, ma per rinforzare la lancia. Se non l'avesse fatto, la sua arma sarebbe stata fatta a pezzi in poche collisioni.


Questa sorta di svantaggio non era dovuto alla differenza di livello tra i loro tesori, ma a causa dello spirito da battaglia.


Tra due armi di grado Heaven di un solo livello di differenze non ci sarebbe stato un divario del genere. La lancia di Lin Ming però aveva il supporto di uno spirito da battaglia. Questo aveva aumentato di molto il suo potere e la sua resistenza.
In passato, quando Lin Ming aveva riversato il suo spirito da battaglia nella sua Lancia della Cometa Viola, poteva trapassare il corpo di un diavolo cadavere che era stato temprato dal frutto divino e che era alla pari con un tesoro di grado Heaven.


Inoltre aveva ricevuto un'arma di grado Heaven di media qualità dalla città dell'Antica Fenice che poteva essere alla pari con un tesoro di grado Heaven di alta qualità in termini di durezza. Si poteva immaginare cosa sarebbe successo se avesse avuto il supporto di uno spirito da battaglia.


Xuan Wuji non aveva uno spirito da battaglia, quindi non aveva i requisiti per confrontarsi direttamente con Lin Ming.


Quindi o poteva usare un'enorme quantità di vera essenza per proteggere la sua arma o fare un sacrificio di sangue, ferendo sé stesso per attaccare il suo nemico.


Il sangue colava dagli angoli della bocca di Xuan Wuji. Puntò la lancia verso Lin Ming e disse:"Durante il colpo di prima sono stato costretto a trattenermi. Ora userò tutto il mio potere!"


Ora che la battaglia aveva raggiunto il suo culmine non c'era più una via di fuga! Xuan Wuji doveva combattere e questo perché era un uomo pieno di ambizione. Se fosse stato possibile, avrebbe voluto raggiungere non solo il Mare Divino Realm, ma anche ascendere al Regno Divino e avventurarsi in un mondo molto più vasto!


Ora, di fronte a questa opportunità fortunata, se non avesse lottato, allora il suo destino sarebbe stato di morire tra altri mille anni, il suo corpo sarebbe stato ridotto in cenere dallo scorrere del tempo!


"Onde di Sangue che Annegano il Cielo!"


Xuan Wuji strinse la lancia. A causa dell'Essenza di Sangue che aveva sacrificato, il suo viso prima bianco ora era diventato rosso e sembrava un demone del sangue, la sua lancia invece pareva la lingua scarlatta di un diavolo. Xuan Wuji attaccò e dell'energia vorticante color cremisi puntò verso Lin Ming.


Per affrontare questo colpo, Lin Ming fece circolare la sua vera essenza fino al limite brandendo la sua lancia. Il potenziale della sua arma e del suo spirito da battaglia aumentavano costantemente. In mezzo alla pressione dell'acqua a centinaia di migliaia di piedi sotto il mare, ogni singola mossa avrebbe consumato ancora più energia!


Legge dell'Annientamento, Catena di Stelle!


Lin Ming spazzò verso il basso!


Era una mossa che aveva compreso dopo aver invertito la catena di stelle nel secondo mondo dello Specchio Divinizzante. Non aveva un nome, ma conteneva una traccia del Concetto di Annientamento.


Mentre avanzava, la sua lancia squarciò il mare profondo, scontrandosi con forza con il colpo di Xuan Wuji.


<em>Bang!</em>


Il mare tremò e delle correnti mostruose formarono un vortice. A migliaia di piedi dalla battaglia, si sollevò un'enorme quantità di sabbia che formò tempeste grigie. Diverse bestie marine che si stavano nascondendo nel fondale si spaventarono e fuggirono nel panico.


<em>Clang clang clang clang clang clang!</em>


In questa tempesta di sabbia e acqua, Lin Ming e Xuan Wuji iniziarono un brutale combattimento ravvicinato!


Le due armi di grado Heaven si scontrarono con forza, facendo vorticare con violenza le correnti del mare. Nelle profondità del mare, l'acqua non sarebbe evaporata nemmeno se fosse stata scaldata ad una temperatura simile al magma fuso. Ogni colpo di Lin Ming conteneva il potere del suo spirito da battaglia e ciascun attacco comprendeva l'Essenza di Sangue di Xuan Wuji!


Campo di forza del Dio del Massacro dell'intento marziale demoniaco!


Mentre combatteva, l'intento omicida di Lin Ming divenne sempre più intenso e puro e iniziò a sovrastare Xuan Wuji. Il campo di forza del Dio del Massacro era formato dall'intento omicida di un praticante di arti marziali. Se un guerriero non avesse avuto una volontà ferma e fosse stato investito dal campo di forza del Dio del Massacro, allora avrebbe rischiato di morire immediatamente.


Anche un potente maestro sarebbe stato influenzato dal campo di forza del Dio del Massacro e non sarebbe riuscito ad usare tutte le sue forze.


"Uh? Questo moccioso!" Xuan Wuji era scioccato. Lin Ming aveva questo tipo di abilità?! Cosa aveva sperimentato durante la sua vita per avere così tante abilità che gli altri potevano solo sognare?


"Grido di Innumerevoli Fantasmi, scatenati!"


Xuan Wuji girò la sua lancia. Sulla punta dell'arma apparì un filo di fiamma viola scuro. Per un momento sembrò che innumerevoli spettri urlassero all'unisono, quel fuoco pareva condensato con gli spiriti di anime torturate!


La lancia di Xuan Wuji aveva ucciso moltissimi guerrieri. Era simile alla Grande Alabarda Sanguigna; usava l'Essenza di Sangue e le anime dei praticanti di arti marziali per nutrirsi e potenziarsi!


Gli spiriti torturati furono sciolti costantemente dal campo di forza del Dio del Massacro, ma la fiamma purpurea sulla lancia di Xuan Wuji divenne sempre più vivida!


"Bagliore del Re Diavolo!"


I muscoli del volto di Xuan Wuji si contrassero mentre mirava alla testa di Lin Ming. Tuttavia il giovane non schivò il colpo, anzi, puntò al petto del nemico.


Legge dell'Annientamento!


Xuan Wuji sussultò. Lin Ming aveva ignorato completamente un attacco fatale e continuava ad attaccarlo. Sembrava non gli importasse della sua vita!


Con un giro della sua lancia, Xuan Wuji fece divampare la sua energia. La sua vera essenza circolò emettendo un'esplosione. L'attacco di Lin Ming li aveva feriti entrambi.


Il giovane fu scagliato indietro a mille piedi di distanza a causa dello scoppio, ma Xuan Wuji non era in condizioni migliori. Nonostante avesse bloccato la lancia di Lin Ming, la luce dello spirito da battaglia era avanzata comunque, perforando la sua vera essenza protettiva e penetrando nel suo petto. Circa il 10% della forza di questo colpo si precipitò nei suoi meridiani, distruggendo ogni cosa!


Xuan Wuji impallidì e soppresse questo flusso di vera essenza facendo molti sforzi. Il sangue colava dagli angoli delle sue labbra.


Era ferito!


Xuan Wuji fece una smorfia. Era una lesione minore, ma Lin Ming non si era nemmeno difeso. Ma non importava come fosse successo, era stato ferito da un ragazzo molto più giovane di lui!


Un praticante di arti marziali al quarto stadio della Distruzione era stato ferito da un giovane di circa vent'anni al del Nucleo. Se si fosse saputo in giro sarebbe diventato lo zimbello del continente!


<em>'Dato che non puoi schivare il mio colpo, vuoi fare uno scambio suicida? Scordatelo!'</em> Sogghignò Xuan Wuji. A volte, quando un praticante di arti marziali era più debole del nemico e non era sicuro di potersi difendere, poteva decidere di scambiare ferita per ferita, costringendo l'altro a ritirarsi.


Xuan Wuji però era molto esperto. Poteva modificare l'intensità del suo attacco in ogni momento. Non sarebbe caduto in trucchi del genere. Un attimo fa aveva deviato la direzione del suo attacco, bloccando la maggior parte del colpo nemico. Dato che Lin Ming non aveva reagito, le sue ferite sarebbero state più gravi.


Tuttavia, il sorriso provocatorio di Xuan Wuji durò solo per qualche respiro di tempo prima di irrigidirsi. Guardò Lin Ming con gli occhi spalancati. Gli abiti sul petto del giovane erano stati strappati dall'esplosione, ma c'era solo una lesione superficiale che si stava rigenerando ad una velocità visibile ad occhio nudo.


"Com'è possibile?"


Xuan Wuji era sconcertato. La luce della sua lancia ovviamente aveva colpito Lin Ming. Anche se era stata indebolita dalla protezione di vera essenza del giovane, avrebbe dovuto ferirlo gravemente. Come poteva causare una ferita così lieve?


Xuan Wuji non ebbe nemmeno il tempo di pensare a cosa era appena accaduto; la lancia di Lin Ming stava già di nuovo sfrecciando verso di lui!


Questo colpo conteneva tutta la vera essenza di Lin Ming. Fece roteare tutta l'energia Origin Heaven Earth nel raggio di 10 chilometri. In quel momento lo spazio si contorse e il mare ribollì!


Mentre l'arma avanzava, l'acqua si divise formando un tunnel di spazio vuoto. Il Seme del Dio Blasfemo ululò mentre la Fiamma Brucia Stelle si scatenava.


Sepoltura del Cielo!


In questo colpo, il potere dello spazio era fuso con quello del Concetto di Fuoco. Usando flussi di spazio tempestosi come il vento, lo aiutava ad aumentare il potere delle fiamme!


L'espressione di Xuan Wuji divenne feroce. Colpì più e più volte con la lancia!


"Imperatore che Sovrasta il Mondo!"


<em>Ka ka ka!</em>


La lancia di Xuan Wuji emise un grido acuto come se non potesse più resistere, ma la l'arma di Lin Ming scattò in avanti con una forza inarrestabile, arrivando proprio di fronte a Xuan Wuji. Attorno alla lama della lancia, lo spazio si squarciò e innumerevoli frammenti dello spazio volarono in avanti come aghi d'acciaio, trapassando il mare!


"Che mossa è questa?!"


Le pupille di Xuan Wuji si rimpicciolirono. La sua arma era di nuovo arrivata al limite!


Girando la sua lancia, il vecchio si morse di nuovo la lingua sputando altra Essenza di Sangue sulla sua lancia!


<em>Peng!</em>


Un'enorme quantità di acqua evaporò trasformando l'intero fondo marino in una nebbia confusa. Xuan Wuji si era ritirato per più di 200 piedi, il suo viso era arrossato mentre ansimava pesantemente.


A centinaia di migliaia di piedi sotto il mare, ogni abilità che usava qui avrebbe consumato oltre il doppio dell'energia che ci sarebbe voluta in superficie. Durante questa intensa battaglia, Xuan Wuji aveva già consumato gran parte della sua vera essenza.


Visto che Lin Ming era di un intero stadio inferiore a Xuen Wuji, era stato sbalzato indietro di 1000 piedi, ma in confronto al suo nemico, il suo colorito non era cambiato. Non c'era una sola goccia di sudore sul suo corpo, era nel pieno delle forze!


Anche dopo aver usato Sole Inseguitore, Arcobaleno Penetrante, le Leggi dell'Annientamento, Sepoltura del Cielo e avere fatto un brutale scontro ravvicinato, gli rimaneva ancora molta energia. Bisognava sapere che nelle ultime parti del secondo mondo dello Specchio Divinizzante, quando le meteore raggiungevano un miglio e mezzo di diametro, Lin Ming avrebbe dovuto usare Sepoltura del Cielo per difendersi. Quando doveva affrontare quelle ampie due chilometri e mezzo, Lin Ming avrebbe invertito la catena di stelle.


Anche in questo caso, se ce l'avesse messa tutta, sarebbe potuto resistere per oltre 100 respiri di tempo!


Questo aveva ottenuto le lodi di guerrieri del Regno Divino come Fata Feng e aveva fatto disperare giovani d'élite come Huo Wenlong!


Il motivo per cui Lin Ming aveva una resistenza del genere era perché aveva aperto le Otto Porte Nascoste. Con la tempra del sangue dell'Antica Fenice, la sua vitalità ora superava perfino quella di individui straordinari!


Sotto questo aspetto, Xuan Wuji non poteva essere paragonato a lui.


Non solo Lin Ming lo superava in resistenza, ma anche in quanto a capacità difensive. Dopo aver completato la Tempra del Midollo e aver mangiato il divino frutto dorato, ora il corpo del giovane era simile ad un tesoro di grado Earth di alta qualità. Poteva facilmente iniziare una battaglia d'attrito contro Xuan Wuji.


Quindi, anche se il potere d'attacco di Lin Ming fosse stato inferiore, se avessero continuato a combattere, Xuan Wuji non sarebbe riuscito a resistere dopo un altro mezzo bastoncino di incenso di tempo!


Sollevando la lancia, Lin Ming attaccò di nuovo.


Sepoltura del Cielo!


Era la stessa mossa di prima. la vera essenza si scatenò e i frammenti dello spazio scattarono come coltelli affilati. L'acqua formò un enorme mulinello mentre l'intero fondo evaporava.


Quando vide l'aumento dell'aura del suo nemico, dallo sguardo di Xuan Wuji trasparì un po' di paura.


Com'era possibile? Era una macchina o cosa?!
                                


                                



