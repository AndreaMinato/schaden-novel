---
weight: 748
title: Capitolo 748 - Inseguimento per la Regione dell'Orizzonte Sud
pubDate: 2025-12-15T08:37:10.263Z
tags:
    - mw
---


<em>CAPITOLO SPONSORIZZATO ringraziamo Mahesvara98!
1 Capitoli in coda, 0/5
-Schadenfreude</em>


Visto che la formazione di trasmissione era stata distrutta, Lin Ming era stato costretto a stabilizzare il tunnel e questo lo aveva bloccato per un certo periodo di tempo. Dopo che ne emerse, Xuan Wuji era già svanito.


"È una serie di trasmissioni?"


Lin Ming poteva sentire il marchio che aveva lasciato su Xuan Wuji fuggire ad una velocità pazzesca. Sarebbe stato possibile solo se Xuan Wuji fosse entrato in un'altra formazione.


Sondando attorno, Lin Ming trovò velocemente la formazione. Questa isola ovviamente era una stazione di transito della Regione Demoniaca del Mare del Sud. L'intera isola era protetta da una formazione illusoria, nascondendola bene. C'erano anche delle torri in cui ci sarebbero dovuti essere dei discepoli a proteggerle, ma ora le torri si erano svuotate da tempo.


A parte queste strutture, c'erano diverse grandi e piccole formazioni di trasmissione, ognuna di esse del diametro di 100 o 200 piedi. Lin Ming stimò che avrebbero dovuto avere un raggio dalle 100.000 alle 200.000 chilometri.


Tra queste, una era stata distrutta, era chiaro che fosse quella da cui Xuan Wuji era emerso.


Inoltre, a parte questa, ce n'erano altre 3 o 4 simili. Una di esse stava ancora brillando rilasciando fluttuazioni di energia che indicavano che era stata appena attivata.


Senza dubbio Xuan Wuji doveva aver preso quella formazione. Mentre poteva distruggere l'uscita, non poteva spaccare l'entrata, altrimenti nemmeno lui sarebbe potuto passare.


Dopo che Lin Ming capì i loro princìpi, entrò in un'altra formazione, attivandola nuovamente!


.....


In quel momento, a diverse centinaia di chilometri di distanza dalla Regione Demoniaca del Mare del Sud, nella valle di una catena montuosa remota, c'erano 7-8 praticanti di arti marziali seduti in cerchio vicino ad un gruppo di formazioni di trasmissione.


Tra di loro, un giovane di circa vent'anni chiese ad un uomo vestito di rosso che li conduceva:"Apprendista Senior, ho sentito che il 70-80% della Regione Demoniaca del Mare del Sud è stata distrutta. Cosa dovremmo fare? Dovremmo continuare ad aspettare?"


Erano i discepoli di un Sect di terzo livello della Regione dell'Orizzonte Sud. Erano qui per fare la guardia alle formazioni.


La Regione dell'Orizzonte Sud era una landa incredibilmente vasta con molte stazioni. A causa dell'altissimo costo delle costruzioni, diversi Sect spesso avrebbero collaborato per costruirle. Poi, dato che raccoglievano una tariffa per il passaggio, naturalmente avevano posizionato dei discepoli a proteggerle.


Tuttavia, diversi anni fa la Regione Demoniaca del Mare del Sud aveva invaso la Regione dell'Orizzonte Sud. I tre Sect di quarto livello della Regione dell'Orizzonte Sud erano l'Isola della Divina Fenice, la setta del Vuoto Assoluto e il Misterioso Tempio Supremo, ma erano stati annientati lentamente, uno alla volta. Dato che questi Sect di terzo livello avevano perso i loro sostenitori, naturalmente erano diventati sottoposti della Regione Demoniaca del Mare del Sud.


Per quanto riguarda la rete di trasmissioni della Regione dell'Orizzonte Sud, naturalmente era stata presa dalla Regione Demoniaca del Mare del Sud.


Spesso ci volevano molte persone per sorvegliare un punto di transito di una formazione. Visto che c'erano così tante stazioni, era impossibile per la Regione Demoniaca del Mare del Sud mandare guardie in ognuna di esse. Normalmente avrebbero inviato un solo discepolo ai punti di trasmissione e il resto del personale sarebbe stato inviato dai Sect più piccoli.


Tutte queste persone, senza eccezione, avevano un incantesimo di vincolo posto dalla Regione Demoniaca del Mare del Sud. Se mai avessero provato a ribellarsi, si poteva immaginare cosa sarebbe successo.


Ora però avevano sentito le notizie di come la Regione Demoniaca del Mare del Sud era stata rasa al suolo diverse volte da Lin Ming e fosse sull'orlo dell'estinzione. I discepoli della setta non avevano osato rimanere nel Mare del Sud e si erano riversati a frotte nelle loro terre natìe della Regione dell'Orizzonte Sud e altri posti. Dato che le cose erano arrivate a questo punto, non avevano idea di cosa fare.


"Non parlare senza pensare. Nonostante la Regione Demoniaca del Mare del Sud abbia incontrato delle difficoltà, rimangono ancora i suoi resti. Perfino ciò che rimane di quel Sect è impossibile da battere per noi. Inoltre, nella Regione dell'orizzonte Sud, la sua influenza non è stata influenzata troppo. Ci sono ancora degli Anziani qui a mantenere il comando. Se sapessero della nostra conversazione, allora moriremmo senza dubbio."


"Sì, sfortunatamente il grande eroe Lin si è solo scatenato nell'area attorno al Mare del Sud. Se potesse venire nella Regione dell'Orizzonte Sud, allora la branca della Regione Demoniaca del Mare del Sud qui probabilmente si dissolverebbe all'istante. Forse quando accadrà, gli incantesimi che ci legano si scioglieranno e riotterremo la nostra libertà..." Sussurrò a bassa voce una ragazza vestita di giallo nel cerchio.


"Shh, non dirlo! Abbiamo ancora l'Emissario Demoniaco della Regione Demoniaca del Mare del Sud nella nostra isola. Se ci sentisse, allora ci sarebbero gravi conseguenze. Inoltre ho sentito che quattro mesi fa Lin Ming è stato intrappolato nel Leviatano Gigante in una fossa oceanica profonda 300.000 piedi da Xuan Wuji. È difficile dire per quanto riuscirà a resistere.
Una volta che sarà sconfitto, Xuan Wuji riunirà la setta e diventerà il suo punto di raduno. Non sarà difficile riformare la Regione Demoniaca del Mare del Sud visto che la maggior parte dei discepoli sono ancora vivi..." Sospirò il praticante di arti marziali mentre rimuginava sulla situazione nel Mare del Sud.


In questi ultimi mesi Lin Ming era diventato un guerriero venerato dall'intera Regione dell'Orizzonte Sud. Aveva catturato da solo il Leviatano Gigante e poi si era fatto strada nella Regione Demoniaca del Mare del Sud, radendola al suolo diverse volte e uccidendo migliaia di discepoli della setta, inclusa anche la maggior parte degli Anziani di postazione.


Una serie di vittorie del genere era davvero un miracolo!


Ciò che era ancora più prodigioso era che Lin Ming avesse solo circa vent'anni e fosse al del Nucleo. Si era approfittato del periodo in cui Xuan Wuji era andato in isolamento per rovinare ripetutamente la setta.


Tuttavia Xuan Wuji era uscito dal suo isolamento ed era avanzato al quarto stadio della Distruzione. Come poteva Lin Ming resistere ad un nemico così potente?


Dopo aver sentito le parole del praticante di arti marziali, la ragazza vestita di gialla strinse i pugni:"Non accadrà nulla al grande eroe Lin! Giusto, ho sentito che anche il grande eroe Lin proveniva dalla Valle dei Sette Misteri. Non significa che proviene dallo stesso Sect del fratello Jiang?"


La ragazza vestita di gialla si ricordò della diceria, così aveva fatto questa domanda al praticante di arti marziali con l'abito rosso.


"Giusto..." Il praticante di arti marziali di nome Jiang sembrò intristirsi. Lin Ming proveniva davvero dalla Valle dei Sette Misteri. Inoltre era diventato il campione nell'Incontro di Arti Marziali tra le Fazioni. Nessuno si sarebbe mai immaginato che in futuro Lin Ming sarebbe diventato un grande maestro inferiore solo a Xuan Wuji!


Mentre ricordava il passato, tutto gli sembrò un sogno.


Gli occhi della ragazza vestita di giallo brillarono mentre sentiva le parole del praticante di arti marziali con l'abito rosso: "Fratello Jiang, puoi raccontarmi le avventure del grande eroe Lin nella Valle dei Sette Misteri?"


Il praticante di arti marziali vestito di rosso scosse la testa. Sorrise con amarezza e disse: "Sono solo un discepolo della corte esterna della Valle dei Sette Misteri. Potevo solo guardare da lontano l'Incontro di Arti Marziali tra le Fazioni. Nonostante io e Lin Ming proveniamo dallo stesso Sect, in realtà i nostri percorsi non si sono mai incrociati..."


Mentre parlava, il praticante di arti marziali cambiò espressione. Sussurrò velocemente: "Non dite altro, l'Emissario Demoniaco è qui!"


Mentre finiva di parlare, un guerriero vestito di nero della Regione Demoniaca del Mare del Sud agli inizi dello Xiantian apparì di fronte a loro come un fantasma.


I suoi occhi crudeli scorsero il gruppo. Disse freddamente: "Vi radunate qui per chiacchierare, uh? Vi avviso di farvi furbi. Lin Ming è stato già bloccato dal Grande Anziano a 300.000 piedi di profondità in una fossa oceanica. Presto il Grande Anziano risolverà il problema e una volta che arriverà al Mare Divino Realm, la Regione Demoniaca del Mare del Sud diventerà una Terra Sacra. Governeremo tutta la regione del sud e stabiliremo il nostro Reame Divino in futuro. Dovreste sentirvi tutti onorati di diventare i sudditi del nostro Reame Divino!"


"Sì Emissario Demoniaco!" Il praticante di arti marziali vestito di rosso ignorò queste vanterie e si rilassò, rispondendo con un tono rispettoso.


Il praticante di arti marziali con l'abito nero annuì con soddisfazione. Proprio quando stava per dire altro, la formazione di trasmissione vicino a loro brillò.


"Uh? Sta arrivando qualcuno?"


Il praticante di arti marziali vestito di nero si agitò. Per i primi mesi in cui la Regione Demoniaca del Mare del Sud era stata rasa al suolo di Lin Ming, molti discepoli della setta erano passati da qui, tornando tutti nella frazione della Regione dell'Orizzonte Sud per cercare rifugio. Temevano che se fossero rimasti nel Mare del Sud, sarebbero stati inseguiti ed uccisi da Lin Ming. Ma ultimamente, da quando Lin Ming era rimasto bloccato in una fossa oceanica profonda 300.000 piedi, la formazione non era stata usata molto.


In quel momento la luce della formazione diventò accecante. Un raggio nero sfrecciò all'orizzonte, facendo tremare la terra stessa.


Il praticante di arti marziali vestito di nero cambiò espressione: "Chi è così spudorato da osare accelerare la formazione solo per risparmiare un po' di tempo?! Questo sovraccaricherà la formazione e potrebbe causare danni permanenti! Una volta che accadrà un incidente, le perdite saranno incalcolabili! Quale vile oserebbe fare una cosa del genere!"


Il praticante di arti marziali vestito di nero si infuriò. Toccò il suo anello spaziale e estrasse una lunga lancia mentre si preparava a catturare questo tipo arrogante sul posto.


"Bastardo arrogante, puoi..." Al praticante di arti marziali si bloccarono le parole in gola. Per un momento contrasse i muscoli del volto così tanto da sembrare una bizzarra formazione.


"G-G-G-Grande Anziano!"


Balbettò l'uomo con l'abito nero. In quanto discepolo della Regione Demoniaca del Mare del Sud, naturalmente conosceva Xuan Wuji. Nonostante non l'avesse mai incontrato personalmente, aveva comunque visto dei suoi ritratti.


Inoltre l'aura e la sua coltivazione dimostravano che era senza dubbio Xuan Wuji!
'<em>Come... l'Anziano Xuan non sta intrappolando Lin Ming nel mare profondo? Perché verrebbe nella frazione della Regione dell'Orizzonte Sud? Che abbia già ucciso Lin Ming?</em>'


Il praticante di arti marziali rifletté rapidamente mentre rimaneva immobile come una statua. Dietro l'Emissario Demoniaco, anche i giovani dei vari Sect di terzo livello erano rimasti sbigottiti sentendo l'appellativo con cui l'uomo vestito di nero aveva chiamato questo nuovo arrivato.


Visti i problemi nelle origini e nell'eredità della Regione Demoniaca del Mare del Sud, c'erano diversi grandi clan e ognuno di questi clan aveva il suo capo.


Tuttavia esisteva solo un Grande Anziano. Ed era il numero uno della Regione Demoniaca del Mare del Sud: Xuan Wuji!


Quest'uomo era Xuan Wuji? Che una figura così leggendaria fosse apparsa proprio di fronte a loro?


Bisognava sapere che normalmente non potevano nemmeno vedere un praticante di arti marziali al del Nucleo, figuriamoci Xuan Wuji che era un guerriero al quarto stadio della Distruzione. per loro poteva essere definito un dio.


'<em>Anche solo a guardarlo sento rabbrividire la mia anima; è come se non avessi altra scelta che inchinarmi di fronte a lui. È davvero degno di essere chiamato il più grande maestro del Mare del Sud!'</em> Pensò con orrore crescente il praticante di arti marziali vestito di rosso. Solo stando di fronte a lui poteva sentire una grande pressione. "Perché... Xuan Wuji... sembra ferito?!"


Sia i discepoli dei Sect di terzo livello che il praticante di arti marziali con l'abito nero, tutti loro notarono le ferite di Xuan Wuji. I suoi abiti erano laceri e ricoperti di sangue. Senza dubbio aveva appena combattuto un'intensa battaglia!


Con chi? Chi poteva contendere a tal punto con lui?


Dopo che comparì, Xuan Wuji inghiottì una pillola. Poi si girò subito e diede un colpo di palmo!


<em>Bang!</em>


La formazione di trasmissione si era rotta!


Il praticante di arti marziali vestito di nero poté solo stare a guardare. Era sbigottito; cosa stava accadendo?


"Grande... Grande Anziano, lei..." Disse tremando il praticante di arti marziali vestito di nero.


"Togliti di mezzo!"


Ruggì Xuan Wuji. Il praticante di arti marziali tremò e crollò solo per le onde soniche! Ondeggiando le sue voluminose maniche, Xuan Wuji iniziò a sfrecciare nel cielo!


L'eruzione di energia sollevò vento da tutte le direzioni, sette o otto praticanti di arti marziali dei Sect di terzo livello furono sbalzati via. Quelli con una coltivazione inferiore sentirono il loro sangue agitarsi e subirono ferite minori.
                                


                                



