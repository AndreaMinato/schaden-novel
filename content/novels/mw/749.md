---
weight: 7490
title: Capitolo 749 - []
pubDate: 2025-12-15T08:37:10.264Z
tags:
    - mw
---


<em>CAPITOLO SPONSORIZZATO ringraziamo Mahesvara98!
0 Capitoli in coda, 0/5
-Schadenfreude</em>


"Qualcuno... qualcuno può dirmi... che ca**o sta succedendo?"


Il praticante di arti marziali vestito di nero si alzò barcollando con la bocca piena di sangue. Il grido di Xuan Wuji aveva scioccato i suoi organi, danneggiandoli. Fortunatamente non aveva usato troppa vera essenza, altrimenti il maestro Xiantian sarebbe stato ridotto in poltiglia.


Il praticante di arti marziali non riusciva a capire cosa stesse succedendo. Cos'era accaduto che aveva reso così ansioso Xuan Wuji? Perché aveva distrutto la formazione? Era inseguito da qualcuno?


Non era solo lui a pensarlo, anche tutti gli altri praticanti di arti marziali l'avevano capito.


Il corpo del Grande Anziano era ricoperto di ferite. Non solo, aveva fatto circolare l'energia della formazione per accelerarla e aveva distrutto il passaggio con panico frettoloso prima di volare via. Tutto questo suggeriva che stesse davvero scappando da qualcuno, ma come poteva essere possibile?!


Nell'intero Mare del Sud chi aveva la forza di inseguirlo?!


Mentre tutti ci stavano pensando, la formazione già distrutta tornò a brillare!


"Cosa... cosa sta...?!"


Il praticante di arti marziali vestito di nero strabuzzò gli occhi. Come poteva qualcuno uscire da questa formazione?! Era impossibile! Questa formazione era stata già distrutta, quindi come poteva essere usata? Se qualcuno fosse stato all'interno durante il danneggiamento, avrebbe potuto perdersi nella turbolenza caotica dello spazio e avrebbe rischiato di venire fatto a pezzi dalla tempesta dello spazio!


<em>Bang bang bang!</em>


Rimbombò il rumore di un tuono nell'aria. Il vento e le nuvole si agitarono mentre il mondo sembrò perdere il suo colore. Tutta l'energia Heaven Earth nel raggio di 10 chilometri iniziò a precipitarsi verso il centro, formando un terrificante tornado. Un raggio di luce rosso scattò nel cielo, squarciandolo. La terra tremò e e innumerevoli crepe si estesero sul suolo come delle ragnatele.


"È davvero una trasmissione?!"


Il praticante di arti marziali strabuzzò gli occhi a più non posso. Anche gli altri giovani dei Sect di terzo livello erano completamente sbigottiti. Questa luce cremisi brillante e bella raggiunse un crescendo e videro una scena che non si sarebbero mai dimenticati per tutta la vita.


A cento piedi di distanza, il vuoto sembrò torcersi con intensità. Poi, con un forte tuono, metà di una lancia rossa apparì dal nulla, come se avesse squarciato lo spazio stesso!


Era apparso uno strappo nel mondo. Da questa fessura spaziale uscì con calma un giovane vestito di blu. Il suo corpo era avvolto da fiamme spettrali ed era percorso da scariche elettriche viola. Sembrava l'incarnazione di un dio della guerra!


Era...


Il praticante di arti marziali vestito di nero era completamente scioccato. Anche se la formazione era stata distrutta, aveva continuato la trasmissione. Con il suo potere assoluto, aveva stabilizzato il canale spaziale, infilzando lo spazio con la sua lancia e uscendone come una raffica di vento.


Era davvero un essere umano?!


Nonostante il praticante di arti marziali vestito di nero fosse solo allo stadio Xiantian, poteva essere considerato molto esperto. Non aveva mai sentito di qualcuno che potesse strappare con noncuranza lo spazio e aprire un canale per attraversare il vuoto sconfinato.


Questo giovane era un guerriero al Mare Divino Realm?


Non... era troppo giovane, al massimo sembrava... avere poco più di 20 anni!


A soli 20 anni circa, poteva squarciare lo spazio, che fosse il Principe Ereditario dei quattro Reami Divini?


Perfino un principe ereditario di un Reame Divino non dovrebbe essere a questo livello!


Il guerriero vestito di nero era confuso. L'uomo con l'abito rosso invece era agitato. Nonostante questo giovane di fronte a lui fosse cambiato lievemente in quanto ad aspetto e temperamento, i suoi lineamenti erano familiari. Sembrava... Lin Ming?!


Il giovane vestito di blu scorse velocemente la folla con lo sguardo, pareva un po' sorpreso, ma presto si ricompose e non perse tempo con il gruppo. Usando il Roc Dorato che Squarcia il Vuoto, rimpicciolì lo spazio sotto di lui, volando verso il lontano orizzonte con velocità allarmante mentre inseguiva Xuan Wuji.


Il praticante di arti marziali vestito di nero poté solo stare a guardare impotente. Quante chilometri aveva percorso in un solo passo Lin Ming? Non sembrava diverso da un teletrasporto, disorientando completamente chiunque lo vedesse. Che sorta di movimento anormale era quello?


Era sicuramente un teletrasporto!


"Chi... chi era quello?" Le labbra della ragazza vestita di giallo tremarono. Nonostante il giovane non sembrasse molto più grande di lei, come poteva avere una forza del genere?


Pareva un dio disceso in terra.


"È Lin Ming!"


Gridò all'improvviso il giovane con l'abito rosso, la sua voce era esuberante e piena di rispetto.


"Lin Ming?!"


Urlò il praticante di arti marziali vestito di nero.


Dalla direzione in cui stava andando, chiaramente stava inseguendo Xuan Wuji. Il Grande Anziano era stato ridotto in queste condizioni perché era stato inseguito da Lin Ming?
Non fu solo il maestro Xiantian a rendersene conto, anche tutti gli altri lo capirono.


Le dicerie affermavano che Lin Ming era stato bloccato da Xuan Wuji a 300.000 chilometri sotto il mare in una fossa oceanica per oltre quattro mesi. Come aveva fatto la situazione a ribaltarsi?


La ragazza vestita di giallo si coprì la bocca con le mani. Nonostante avesse sentito storie riguardo alla maestosità di Lin Ming, ora non poteva più dubitarne. Dopo averlo visto, si era resa conto che il Lin Ming della sua immaginazione era di gran lunga inferiore a quello vero!


"Presto, fate rapporto al Sect; non permettete che l'Emissario Demoniaco lo scopra. Fatelo il più presto possibile!" Il giovane vestito di rosso scosse la testa come se si fosse ripreso da un sogno e mandò una trasmissione di vera essenza a tutti.


Gli altri rimasero sbalorditi. Se Lin Ming poteva inseguire Xuan Wuji, non significava che non esisteva una sola persona nell'intera regione sud che potesse competere con Lin Ming? Non significava che avrebbe vinto la guerra del Mare del Sud?


Vittoria?!


I diversi discepoli dei vari Sect di terzo livello erano storditi e confusi. Questo era un concetto incredibilmente distante. Dopo gli eventi del Palazzo Imperiale del Dio Demone, la Coalizione del Mare del Sud aveva subito una sconfitta dopo l'altra per poi venire distrutta completamente. Si erano dimenticati di cosa volesse dire vittoria...


Mentre i praticanti di arti marziali dei vari Sect di terzo livello stavano per riferire la notizia ai loro superiori, anche il guerriero della Regione Demoniaca del Mare del Sud pensò di fare la stessa cosa. Doveva riferire la notizia alla frazione della Regione Demoniaca del Mare del Sud nella Regione dell'Orizzonte Sud non appena possibile.


Così, prima che passasse un bastoncino di incenso di tempo, diversi talismani del suono si accesero, le notizie di questo evento importantissimo si diffusero velocemente.


.....


"Lin Ming! Tu!" Quando Xuan Wuji vide il giovane dietro di sé, la sua espressione cambiò drasticamente:"Com'è possibile? Ho già distrutto la formazione di trasmissione, come ha fatto ad inseguirmi fin qui?!"


Xuan Wuji non poteva immaginarsi come avesse fatto, superava già le sue capacità di comprensione.


Lin Ming rimase in silenzio. Strinse la lancia rossa e continuò ad inseguire il nemico!


Ad ogni secondo si avvicinava sempre di più!


Il potere dell'Essenza di Sangue che Xuan Wuji aveva riversato nelle Mistiche Ali del Fulmine si stava già esaurendo lentamente. Durante questo inseguimento, la velocità di Lin Ming superò sempre di più quella di Xuan Wuji.


10 chilometri!


5 chilometri!


3 chilometri!


Era già nel suo raggio di attacco!


"Lin Ming, non costringermi a farlo!" Ruggì Xuan Wuji.


In quel momento però il giovane aveva già attaccato!


Con un colpo di lancia, lo spazio si torse. Il calore ardente della Fiamma Brucia Stelle si scatenò. mentre Lin Ming riversava il suo spirito da battaglia nella lancia, divenne un arcobaleno blu che sfrecciò nel cielo sconfinato!


Sepoltura del Cielo!


<em>Bang!</em>


Xuan Wuji bloccò l'attacco, ma il suo corpo tremò e colò un rivolo di sangue dalla sua bocca. In quel momento aveva già consumato il 50-60% della sua vera essenza; ora non poteva più affrontare Lin Ming.


"Ho molti dei segreti dell'Imperatore Demoniaco! Se mi ucciderai non li otterrai mai!"


"I segreti dell'Imperatore Demoniaco?" Lin Ming sorrise lievemente:"Xuan Wuji, ho già detto che tutto ciò che hai perseguito per tutta la vita potrebbe essere spazzatura agli occhi degli altri. Nonostante le reliquie dell'Imperatore Demoniaco potrebbero essere degne di nota per me, sono comunque un comune tesoro. Ucciderti invece è una tentazione superiore a qualunque tesoro! Ora muori!!!"


Legge dell'Annientamento, Catena di Stelle!


La lancia di Lin Ming menò un colpo che squarciò lo spazio. Tutta l'energia Origin Heaven Heart iniziò ad agitarsi. Si condensò in piccoli frammenti che vorticarono come una catena di stelle che caricarono verso Xuan Wuji!


Se non avesse potuto schivarli, allora il vecchio sarebbe stato infilzato da una raffica di proiettili!


"Potere della mia Essenza di Sangue, esplodi!


Xuan Wuji si morse la lingua, spuntando altra Essenza di Sangue. Ora ciò che gli era rimasto era solo il potere della sua Essenza di Sangue, tuttavia, proprio mentre lo stava facendo, la sua espressione fu sfigurata dal dolore!


Dopo aver usato ripetutamente la sua Essenza di Sangue, Xuan Wuji aveva già danneggiato la forza vitale del suo corpo. Insieme al lungo inseguimento, alla fine aveva subito un contraccolpo. Sputò una boccata di sangue, le vene del suo cuore erano rimaste ferite.


"Noooo!!!"


Dopo che questa mossa era stata interrotta, Xuan Wuji non ebbe più modo di resistere. Gli innumerevoli frammenti di energia esplosero con lui al centro. Xuan Wuji gridò miserabilmente mentre il suo corpo si infradiciava di sangue. Volò all'indietro come una borsa sgonfia.


I suoi organi erano stati danneggiati in molti posti e i suoi meridiani erano stati fatti a pezzi !


Gli occhi di Lin Ming erano pieni di intento omicida. In quel momento aveva usato il 40-50% della sua energia. Se Xuan Wuji avesse avuto un po' di forza in più, sarebbe stato molto più difficile inseguirlo ed ucciderlo.


Sepoltura del Cielo!


Una lancia avanzò, sembrava stesse dividendo in due il cielo. Lin Ming fece circolare la sua energia fino al limite, puntando verso lo spazio tra le sopracciglia del nemico.


Sull'orlo della morte, Xuan Wuji si mosse a forza. Riuscì a salvare il suo punto vitale, ma il suo braccio destro e la sua spalla furono tagliati dalla lancia di Lin Ming. Quando il suo braccio pieno di sangue volò via girando, fu polverizzato all'improvviso dai frammenti di spazio!


Nonostante fosse sfuggito a questo colpo fatale, Xuan Wuji ormai non aveva più energie. La sua morte era inevitabile.


Lin Ming si girò e usò il Roc Dorato che Squarcia il Vuoto. Apparì all'istante dietro Xuan Wuji, la sua lancia puntava alla sua schiena.


"Muori!"


Il sangue schizzò a fiotti. La lancia rossa distrusse la vera essenza protettiva di Xuan Wuji e infilzò il suo corpo!


<em>Puff!</em>


Xuan Wuji sentì una sensazione di gelo. Quando guardò giù, vide una lancia rosso sangue che emergeva dal suo petto.


Mentre la osservava, strabuzzò gli occhi. In quel momento ogni suono sparì. Pieno di amarezza, strinse la lama della lancia. Il suo colorito era mortalmente pallido e le sue labbra tremarono.


Questa lancia non aveva solo trapassato il suo corpo, ma anche le sue speranze e le sue ambizioni.


Lin Ming girò la lancia e la vera essenza in cui era infusa lo spirito da battaglia sfrecciò verso il corpo di Xuan Wuji come dei coltelli volanti.


Un momento dopo il corpo di Xuan Wuji scoppiò per poi ridursi in poltiglia.


Carne e sangue piovvero nella foresta sotto di lui. Così, un feroce e ambizioso individuo della sua era era morto in queste foreste di montagna senza nome.


Finalmente era finita!


Lin Ming sospirò. In questi cinque anni, Xuan Wuji, da un maestro contro cui non poteva nemmeno sperare di rivaleggiare, era diventato un uomo miserabile morto sotto la sua lancia.


Per quanto riguarda l'arrogante e tirannica Regione Demoniaca del Mare del Sud che un tempo aveva minacciato l'Isola della Divina Fenice, non era nient'altro che polvere lasciata dal passare della storia.


Questo avrebbe segnato la fine della guerra contro la Regione Demoniaca del Mare del Sud. Il resto delle forze non erano nemmeno degne di essere menzionate.


<em>'Xuan Wuji...'</em>


Lin Ming ricordò silenziosamente questo nome. Forse tra cento anni questo nome sarebbe stato ricordato solo come una persona poco importante, ma per Lin Ming, questa persona era stata un formidabile nemico che gli aveva lasciato un'impressione indimenticabile.


Per sconfiggerlo aveva dovuto affrontare innumerevoli difficoltà.


Mentre pensava a tutto ciò che aveva sperimentato negli ultimi anni, Lin Ming si riempì di nostalgia e tristezza, come se tutte le vicissitudini della vita stessero pesando su di lui.


Dopo aver recuperato la sua lunga lancia, scoprì che era al confine del regno di Fortuna Celeste nel territorio delle sette arti.


Questo orgoglioso e ambizioso Xuan Wuji era davvero morto nel Regno di Fortuna Celeste. Questa sorta di coincidenza sembrava ironica, come se facesse parte del ciclo del Samsara stesso.


'<em>Non c'è più nessuno a cui tengo nel Regno di Fortuna Celeste. I miei genitori, Yu'er e Xingxuan nelle dimensioni del Leviatano Gigante si staranno preoccupando per me...'</em>


Mentre pensava a questo, Lin Ming tornò nel Mare del Sud.



