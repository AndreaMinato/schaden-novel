---
weight: 75
title: Capitolo 75 - Giorno dell'incontro
pubDate: 2025-10-16T07:28:18.420Z
tags:
    - mw
---


Lin Ming controllava simultaneamente il respiro e la circolazione della vera essenza per resistere al freddo della cascata. Anche se aveva la 'Formula True Primal Chaos' non era qualcosa che poteva sopportare!


Le sue braccia iniziarono a tremare e vene blu cominciarono a sporgere dai suoi avambracci. Dopo mezzo bastoncino di incenso di tempo, ci fu un colpo sordo mentre la punta di Arcobaleno penetrante colpì la roccia e fu spinta via dalla cascata. Lin Ming si appoggiò su un ginocchio ansimando. Non sentiva più le braccia inanimate. Provò a rialzarsi ma scoprì che la vera essenza nel suo corpo si era quasi esaurita.


"Splash!" La cascata lo spazzò via. Sollevò la lancia e infilzò la roccia, cercando di mantenere il suo corpo stabile.


"Un quarto d'ora. Sembra che sia il mio limite. Che peccato sarebbero utili delle pietre di vera essenza. Il mio incontro con Zhang Cang si sta avvicinando. Anche se vinco le sue pietre di vera essenza potrò usarle solo per un po' prima di esaurirle. Dopo devo provare a trovare una soluzione."


...


Passò giorno dopo giorno. Lin Ming si esercitava con la lancia per due ore ogni giorno nella Cascata Ghiacciata. Mentre usava la lancia temprava il suo corpo. Alla fine assorbì completamente gli effetti della Pillola Serpe Oro-cremisi. Nonostante la coltivazione di Lin Ming si fosse fermata agli inizi del Terzo Stadio della Trasformazione del Corpo aveva pienamente consolidato il suo livello.


Dopo otto giorni Lin Ming usò tutte le 16 ore di pratica che aveva.
Nell'ultimo giorno Lin Ming poteva già tenere Arcobaleno Penetrante senza muoversi, solo mezz'ora dopo ci sarebbe stata qualche piccola vibrazione.


Trascorsero altri due giorni. Esattamente un mese dopo da quando Lin Ming era arrivato al Palazzo delle Sette Arti. Il ragazzo si alzò dal letto presto come al solito. Rimase davanti alla porta di legno del suo alloggio sotto l'ombra della tettoia degli alberi centenari. Afferrò la lancia Arcobaleno Penetrante e stese le mani di fronte a sé, tenendola sollevata. Così teneva 820 jin completamente perpendicolari rispetto al suo corpo.


Nella punta della lancia aveva appeso una piccola ciotola di porcellana piena d'acqua. Non aveva perso nemmeno una goccia d'acqua, era come se fosse stata poggiata su un tavolo.


Dato che aveva esaurito le ore in cui poteva usare le formazioni e non poteva andare alla Cascata Ghiacciata, Lin Ming si allenava con questi metodi.


Lin Ming si allenò quasi fino a mezzogiorno. Mangiò un semplice pasto e si riposò un po', poi prese Arcobaleno Penetrante e andò direttamente verso il palco di arti marziali del Palazzo delle Sette Arti.
Oggi era il giorno in cui si sarebbe scontrato con Zhang Cang...


...


Sebbene fosse già autunno, il sole di mezzogiorno era incredibilmente caldo. Questo era il momento del giorno in cui l'energia Yang era più densa. La luce del sole più rovente era a mezzogiorno meno un quarto. Una persona normale avrebbe evitato di uscire a quell'ora e sarebbe rimasta a casa a fare un sonnellino. Tuttavia in quel momento nel palco del Palazzo delle Sette Arti c'era una folla di persone.


La maggior parte di loro erano discepoli della Sala Earth e della Sala Human. C'era anche qualche discepolo della Dimora Celeste. Nonostante la luce del sole fosse bruciante, i volti di queste persone non avevano la minima traccia di sudore. Era come se il clima fosse tiepido e si guardavano attorno con tranquillità. Ovviamente nessuno di questi discepoli era mediocre.


Oggi era il giorno in si svolgevano gli incontri tra quattro persone, Lin Ming, Zhang Cang, Wang Yanfeng e Liu Mingxiang. In questo gruppo, due di loro erano il primo e il secondo posto dell'esame di ingresso e gli altri due erano forti discepoli più anziani. Questa trovata era sufficiente a suscitare l'interesse di molti discepoli nel Palazzo delle Sette Arti.


I discepoli della Sala Human erano venuti a guardare per divertirsi un po', mentre quelli della Sala Earth e della Dimora Celeste erano venuti a guardare i loro futuri rivali.
Sia Lin Ming sia Wang Yanfeng sarebbero certamente saliti di posizione in futuro. Anche un discepolo della Dimora Celeste non li avrebbe sottovalutati. Naturalmente era questione di tempo, la loro forza era ancora agli inizi al momento.


"L'esito di questi incontri non è così incerto. Nelle scorse battaglie i novellini non hanno mai vinto contro i vecchi discepoli, figuriamoci stavolta; Liu Mingxiang e Zhang Cang sono entrambi esperti. Lin Ming e Wang Yanfeng non hanno proprio alcuna speranza." Un discepolo della Dimora Celeste disse lentamente mentre guardava la meridiana vicino al palco.


"Naturalmente, ma non sottovalutare Lin Ming. Quando è entrato nel Palazzo Marziale, non mi importava nulla di lui, ma nell'ultima valutazione della formazione Ten Thousand Killing è riuscito a raggiungere la 126esima posizione. Questo è un risultato straordinario. Questa volta combatterà contro Zhang Cang. Se si fosse scontrato con Liu Mingxiang forse avrebbe vinto."


"Credi che Liu Mingxiang perderebbe contro Lin Ming? Dai, il talento di Lin Ming è limitato. Nonostante sia riuscito ad ottenere una buona posizione nella competizione è ancora lontano da Liu Mingxiang.
Potrebbe aver preso le due pillole dell'esame di ingresso e assorbito qualche effetto, ma credi che in un mese riuscirebbe a superare Liu Mingxiang?"


"Talento? Badi solo al talento di Lin Ming? Non importa quale incontro fortuito abbia avuto o che genere di pillola preziosa abbia mangiato, l'abilità che ha mostrato finora trascende il talento. Quelli che lo sottovalutano solo a causa del suo talento ne pagheranno le conseguenze!" Disse con fermezza un discepolo della Dimora Celeste.


"Eheh di sicuro stimi molto quel Lin Ming. L'ultima volta che sono andato nel deposito, ho prestato attenzione al metodo di coltivazione che Lin Ming ha scelto..." Il discepolo della Sala Earth rallentò deliberatamente il suo discorso per vedere quanta attenzione attirava: "Questo Lin Ming ha scelto 'Tecniche elementari per la lancia' e 'Tecniche di Movimento - Fondamentali'.
Ha scelto anche una qualche tecnica marziale incompleta di nome 'Pugno Spacca Ossa'.
Con solo queste quanto può essere progredito in un solo mese? Prima è riuscito ad arrivare alla 126esima posizione per le pillole. Anche un maiale avrebbe aumentato la sua coltivazione con quelle pillole. Il talento di Lin Ming è limitato. Non riesce ad allenare un metodo di coltivazione di alto livello e delle tecniche marziali.
A giudicare da questi due manuali, come credi che potrebbe sorpassare Liu Mingxiang?"


Lin Ming aveva causato trambusto nella Formazione Ten Thousand Killing, quindi era facile che attraesse l'interesse degli altri discepoli. Molti avevano controllato che metodi di coltivazione aveva scelto. Era molto facile; il suo nome era l'unico sulla nota e quelli che volevano farlo potevano vederlo facilmente.


"Cosa? 'Tecniche elementari per la lancia' e 'Tecniche di Movimento - Fondamentali'? Lin Ming ha scelto quelle due? Come potrebbero essere forti quei metodi di coltivazione? Pensavo che avrebbe scelto qualcosa come 'Arte Senz'Ombra' o 'Nove Assoluti Yang' e roba così..."


"Ah, 'Arte Senz'Ombra'? 'Nove Assoluti Yang'? Sono buoni ma credi che una persona normale possa coltivarli? Ti sei dimenticato del talento di Lin Ming? Credo che la sua percezione sia limitata; tutto quello che sa è ciò che ha imparato da solo, quindi ha scelto due manuali semplici. Aspetta e vedrai, l'ascesa di Lin Ming si interromperà!" Era evidente dal suo tono e dalla sua espressione sogghignante che il discepolo stesse godendo della sfortuna di Lin Ming.
Lin Ming era rimasto nel Palazzo delle Sette Arti per poco tempo, eppure la sua posizione era già più avanti della sua. Questo lo faceva rodere d'invidia.


In quel momento ci fu del trambusto. Un gruppo di persone si separò per fare spazio. Due uomini, entrambi di circa vent'anni, camminavano fianco a fianco.


Uno dei due era un uomo pallido e magro. La sua espressione era fredda e risoluta. Aveva una spada nera e pesante legata con una cinghia sulla schiena. Nonostante stesse solo camminando il suo portamento era feroce. Era come una gelida spada preziosa che era stata appena sguainata. Dava davvero una sensazione di pressione a quelli attorno a lui.


L'altro era alto e robusto, con un'espressione piena di vigore. Il suo corpo era pieno di muscoli e portava un bastone viola lungo otto piedi sulla schiena. Ogni passo era silenzioso e stabile. Se qualcuno avesse misurato la distanza tra ogni orma che lasciava, avrebbe scoperto che lo spazio tra ogni due passi era costante. Era sempre sei piedi, né più né meno! Questo era il risultato della coltivazione della migliore tecnica di movimento del Palazzo delle Sette Arti, i 'Sei Passi'!


"Ling Sen!"


"Ta Ku!"


"Sono venuti anche loro a guardare l'incontro!"


Tra quelli che erano venuti a guardare, molti facevano parte della Sala Earth.
Erano arrivati anche discepoli della Dimora Celeste, ma la maggior parte erano circa alla 50esima o alla 60esima posizione. Questo era il limite inferiore della classifica dei discepoli della Dimora Celeste. Erano venuti ad assistere per paura di essere buttati fuori dai nuovi arrivati di oggi, quindi erano lì per dare un'occhiata alla situazione.


Ma Ling Sen e Ta Ku erano due esistenze irremovibili sulla Pietra di Valutazione. Anche loro erano venuti a guardare un comune incontro della Sala Earth?
                                


                                



