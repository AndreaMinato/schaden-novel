---
weight: 750
title: Capitolo 750 – Ritorno nella Dimensione
pubDate: 2025-12-15T08:37:10.264Z
tags:
    - mw
---


<em>Capitolo regolare!
0 Capitoli in coda, 0/5
-Schadenfreude</em>


Ben presto tutti gli abitanti dell'intera Regione dell'Orizzonte Sud e della Regione dei Cinque Elementi vennero a sapere di come Lin Ming aveva inseguito Xuan Wuji si diffusero rapidamente. Per i Sect del luogo era una notizia insolita e ottima. Dopo aver vissuto nell'ombra terrificante della Regione Demoniaca del Mare del Sud per così tanti anni, volevano vedere un barlume di speranza.


Prima, Lin Ming aveva catturato il Leviatano Gigante, ferito Xuan Yuqie e raso al suolo la Regione Demoniaca del Mare del Sud. Tutto questo era stato sconvolgente, ma stavolta...


Lin Ming, da solo, aveva squarciato il vuoto con la sua forza e inseguito Xuan Wuji per diverse centinaia di chilometri. Questa notizia era semplicemente troppo spettacolare; le persone sospettarono che non fosse vero.


E questa notizia non proveniva da un grande Sect come la Valle Nuvolosa o del Sole Ardente. Anzi, proveniva da una piccolissima stazione di formazioni.


Quattro mesi fa Lin Ming era stato intrappolato in una fossa oceanica di 300.000 chilometri di profondità da Xuan Wuji, stava per essere catturato e ucciso in ogni momento. In un così breve periodo di tempo, come aveva fatto Lin Ming a ribaltare la situazione e ad inseguire lui Xuan Wuji?


Come poteva essere?


Che fosse una copertura della Regione Demoniaca del Mare del Sud e in realtà Lin Ming fosse stato già ucciso da Xuan Wuji? Il Grande Anziano aveva diffuso queste informazioni false per provocare un attacco congiunto dei Sect nella Regione dell'Orizzonte Sud e poi catturarli tutti insieme?


"Padre, cosa ne pensi?" Nella Valle Nuvolosa, Zhan Yunjian fece questa domanda a suo padre.


Di fronte al giovane c'era un uomo di mezz'età vestito di blu. L'uomo ponderò per un momento per poi dire:"Queste voci sono troppo strane, potrebbe essere una trappola della Regione Demoniaca del Mare del Sud, non credi?"


Zhan Yunjian scosse la testa dicendo:"È proprio perché è così bizzarra che penso che sia vera. Se questa notizia fosse davvero falsa, allora posso solo dire che Xuan Wuji ha perso il senno. Perché danneggerebbe il suo stesso prestigio e si inventerebbe menzogne del genere? Anche se questa notizia si diffondesse, avrebbe molto effetto come trappola?"


L'uomo di mezz'età vestito di blu annuì e disse:"Qualunque cosa accada, aspetteremo. La carta non può trattenere il fuoco, prima o poi la verità verrà a galla. Naturalmente spero che questa notizia sia vera..."


Xuan Wuji era morto in una desolata catena montuosa sul confine del regno di Fortuna Celeste. In questa vasta Regione dell'Orizzonte Sud, era un minuscolo pezzo di terra che non era degno di essere menzionato, quindi nessuno si era disturbato ad indagare lì.


Poi Lin Ming era tornato nel Mare del Sud. Sotto il comando di Moguang, il Leviatano Gigante era emerso dal mare.


La Bestia Sacra che era lunga diverse decine di chilometri e che aveva seminato il caos nel Palazzo Xuan Yin Yang, ora aveva innumerevoli ferite sul suo corpo.


Diverse centinaia dei suoi tentacoli erano stati strappati e le sue orecchie erano state rotte. La ferita più seria era quella sulla pinna pettorale in cui c'era una lesione ampia un miglio che aveva quasi strappato via l'intera pinna.


Solo il Leviatano Gigante con la sua sorprendente forza vitale avrebbe potuto resistere a 300.000 piedi sott'acqua con delle ferite così terrificanti.


<em>'Queste ferite probabilmente avranno bisogno di almeno sei mesi per guarire.'</em>


Pensò Lin Ming. Era impossibile e anche inutile dare pillole ad una creatura così enorme come il Leviatano Gigante. Poteva solo permettergli di mangiare e riposare in mare, riprendendosi naturalmente.


Fortunatamente il Mare del Sud era incredibilmente ampio e c'erano innumerevoli bestie feroci in acqua; erano più che sufficienti per saziare il terrificante appetito della Bestia Sacra.


Se avesse potuto cacciare bestie marine, si sarebbe ripreso molto più velocemente. Lin Ming aveva davvero bisogno del Leviatano Gigante, grazie a lui i suoi cari avevano il miglior santuario possibile e una preoccupazione in meno.


.....


In quel momento, nella dimensione del Leviatano Gigante c'erano diverse bellezze vestite di rosso che circondavano un pechinese. Questo cane era lungo solo un piede e aveva la cosa corta e spessa, come la falange finale di un dito. Aveva un pelo riccio e rosso e i suoi occhietti erano neri come la pece e rotondi come perle.


Questo pechinese rosso era Moguang. A parte Lin Ming, nessuno aveva saputo della sua esistenza. Tuttavia Moguang non era mai stato in grado di sopportare la solitudine per troppo a lungo. Dato che Lin Ming era partito per la prova del re per qualche mese, l'anima principale di Moguang era rimasta nella dimensione del Leviatano Gigante. Per la noia, il pechinese avrebbe fatto delle passeggiate in giro e presto aveva familiarizzato con gli amici e la famiglia di Lin Ming.


"Cagnolino rosso, non hai detto che il fratello Lin sarebbe tornato presto? Come mai non l'ho ancora visto?"


<em>Nota Traduzione: letteralmente sarebbe "piccolo rosso" (Xiaohong 小红).</em>


Di fronte al pechinese c'era una ragazza di circa 18-19 anni che stava facendo questa domanda con un tono un po' preoccupato. Indossava un abito giallo brillante e il suo aspetto era delicato e bello. Era Qin Xingxuan.


"Cagnolino rosso sarà tua sorella!!"


Moguang imprecò avvilito. Visto che era così piccolo e il suo corpo era ricoperto di pelo rosso, questa maledetta piccola domestica aveva iniziato a chiamarlo cagnolino rosso per un po'. Poi questo nome incredibilmente 'inappropriato' si era diffuso velocemente e tutti avevano iniziato a chiamarlo in questo modo.


In risposta, il pechinese aveva detto 'seriamente' che avrebbero dovuto chiamarlo 'Saggio Lord Moguang' e aveva iniziato anche a vantarsi delle sue 'gloriose imprese passate' quando era una creatura onnipotente in passato. Tuttavia gli altri lo avevano semplicemente ignorato.


Il soprannome di Moguang aveva causato un danno tremendo alla sua immagine dignitosa. Tuttavia, per le giovani contro cui gridava, l'aspetto che aveva ora non era compatibile con le sue imprese passate. Anzi, pensavano che quando si infuriava e il suo pelo si rizzava fosse molto divertente, così sempre più persone avevano cominciato a chiamarlo cagnolino rosso.


"Cagnolino rosso, per favore non tergiversare, stiamo diventando nervosi. Quando tornerà il fratello Lin? Dov'è andato? Cos'ha fatto negli ultimi quattro mesi?"


"Mi sono già ripetuto diecimila volte, non devi chiamarmi cagnolino rosso, devi chiamarmi Saggio Lord Moguang!" Il pechinese sporse il petto in avanti. "Quando vagavo per il vuoto sconfinato, il nonno del tuo nonno del tuo nonno del tuo nonno non erano nemmeno nati!"


"Scordatelo. Considera questa conversazione finita. Un saggio come me non può degnarsi di abbassarsi allo stesso livello di voi mortali inferiori. Quel ragazzo dovrebbe tornare molto presto. Per quanto riguarda gli ultimi quattro mesi, è andato in un posto... eheh, ma anche se te lo dicessi, sarebbe fin troppo difficile per voi da comprendere."


"Ma se tornerà ora... Xuan Wuji non è ancora fuori?"


"Ahahah!" Moguang abbaiò tre fragorose risate, dalla sua voce trasparì subito un senso di superiorità:"Xuan Wuji non vale un cavolo. Quando ero nelle mie condizioni più gloriose, personaggi inutili come Xuan Wuji non erano nient'altro che formiche. Un Saggio come me non avrebbe avuto nemmeno bisogno di guardarlo per stritolarlo a morte tra i miei artigli. Per quanto riguarda quel moccioso di Lin Ming, nonostante sia ben diverso dal vecchio me, dovrebbe poter ancora battere quel vecchio Xuan Wuji."


"Moguang, hai detto la verità?" Si alzò all'improvviso Mu Qianyu, i suoi occhi da fenice inquisitori stavano fissando Moguang. Nonostante il pechinese tendesse a vantarsi, Mu Qianyu sentiva che era davvero insolito. Moguang aveva una potente forza spirituale ed era in grado di controllare il Leviatano Gigante. Era possibile che ciò che aveva detto fosse vero.


Se Lin Ming avesse potuto davvero sconfiggere Xuan Wuji... no, Lin Ming non doveva sconfiggerlo. Finché avesse potuto contendere con lui, avrebbero potuto ricostruire l'Isola della Divina Fenice e la guerra del Mare del Sud sarebbe finita!


"Naturalmente! Quando mai ho mentito a qualcuno? Se tutto va come previsto, allora quel ragazzo dovrebbe tornare tra un altro quarto d'ora circa."


"Un quarto d'ora... Cagnolino rosso, stai dicendo la verità?" Lo sguardo di Qin Xingxuan si accese. Non appena disse queste parole, l'intera dimensione tremò facendola sussultare.


Era arrivato qualcuno.


Era Lin Ming?


"Ehi, è più veloce di quanto pensassi!" Moguang si sfregò il suo mento canino mentre parlava.


In quel momento un giovane vestito di blu dai capelli neri come l'inchiostro apparì nella dimensione, era tutto sorrisi.
"Lin Ming!"


"Fratello Lin!"


Qin Xingxuan e Mu Qianyu erano piene di sorpresa e gioia. Xuan Wuji aveva adocchiato con avidità il Leviatano Gigante e avevano subito una pressione sconvolgente per tutto questo tempo. Non sapevano nemmeno dove fosse Lin Ming. Quando avevano fatto domande a Moguang, il pechinese aveva detto solo che il giovane si stava allenando fuori. Si erano preoccupate moltissimo.


Ora che lo avevano visto, divennero così felici che iniziarono a piangere. Se fossero stati da sole, Qin Xingxuan o Mu Qianyu si sarebbero gettate tra le braccia di Lin Ming. Tuttavia, ora che erano insieme, erano troppo imbarazzate per farlo.


"Come stanno i miei genitori?" Chiese Lin Ming.


"Lo zio e la zia stanno benissimo. Per quanto riguarda la piccola Xiaoge, anche lei sta benone!" Rispose Qin Xingxuan. Negli ultimi sei mesi, Lin Fu e Lin Mu non avevano idea di cosa stava accadendo fuori, anzi stavano vivendo una vita spensierata e felice. Quando Lin Ming era tornato, aveva anche portato un'enorme quantità di medicine miracolose che potevano potenziare e aumentare la durata della vita dei mortali.
Ora, dopo aver assunto queste medicine, Lin Fu e Lin Mu, che avevano lavorato duramente per tutta la loro vita, sembravano molto più giovani, nel fiore degli anni. E la sorellina di Lin Ming, nonostante avesse solo tre o quattro anni, aveva già iniziato a purificare e temprare il suo corpo con ogni sorta di liquido prezioso. In futuro certamente non le sarebbe mancato il talento nelle arti marziali.


"Apprendista Junior Lin, e Xuan Wuji?" Chiese Mu Qianyu. Quando aveva visto sano e salvo Lin Ming, finalmente aveva tirato un sospiro di sollievo. Voleva anche confermare se ora Lin Ming potesse combattere alla pari con Xuan Wuji. La distruzione dell'Isola della Divina Fenice era sempre stato un dolore costante per lei. Non avrebbe potuto trovare pace al pensiero di non poter ricostruire la sua casa e il suo Sect.


"Xuan Wuji... è già stato ucciso da me."


Con queste poche parole, Mu Qianyu e Qin Xingxuan rimasero sbigottite. Nonostante Mougang avesse detto che Lin Ming sarebbe stato in grado di sconfiggere a stento Xuan Wuji, non avrebbero mai immaginato che il giovane sarebbe riuscito davvero ad ucciderlo.


Quell'uomo aveva iniziato la guerra del Mare del Sud, aveva sterminato l'Isola della Divina Fenice, la setta del Vuoto e il Supremo Tempio Misterioso, era anche l'esperto numero uno del Mare del Sud, eppure era morto?
"Dici davvero?"


"Sì, è morto al confine del regno di Fortuna Celeste. Ho portato la sua arma e il suo anello spaziale con me." Mentre parlava, Lin Ming tirò fuori un anello di bronzo da una tasca del suo abito.


Mu Qianyu prese l'anello e lo sondò, poi si irrigidì immediatamente. Dentro c'era l'arma di Xuan Wuji, il suo Sigillo di Comando da Anziano e anche la tavoletta di giada che conteneva le 'Antiche Arti Diaboliche'. Questo era senza dubbio l'anello spaziale di Xuan Wuji!


Mentre teneva stordita l'anello, lo sguardo di Mu Qianyu divenne vacuo.


Xuan Wuji era morto!


Avevano vinto la guerra del Mare del Sud!


Le lacrime iniziarono a scorrere dalle sue guance, Mu Qianyu non poté trattenersi dall'abbracciare Lin Ming singhiozzando. La sua voce era soffocata dall'emozione:"Grazie... grazie Lin Ming..."


"Non c'è bisogno di ringraziamenti tra di noi..." Lin Ming asciugò gentilmente le lacrime di Mu Qianyu. Dopo dieci respiri di tempo la donna si riprese e disse contenta:"Devo andare a dirlo alla maestra. Temevano che non saresti tornato, così sono andati in isolamento per prepararsi alla battaglia finale. Non si immaginano che possiamo già iniziare a ricostruire l'Isola della Divina Fenice tra pochi giorni!"


Nonostante l'Isola della Divina Fenice fosse stata distrutta, i membri d'élite della setta erano sopravvissuti e il Mistico Regno della Divina Fenice che serviva come fondazione era ancora in perfette condizioni. Con la fama e il potere di Lin Ming, ricostruire l'Isola della Divina Fenice sarebbe stato facile.


In quel momento si avvicinò una coppia sui trent'anni ben vestita. Erano i genitori di Lin Ming.


Vedendo i suoi genitori più giovani e più in salute, e che Xingxuan e Yu'er erano sane e salve, Lin Ming si riempì di soddisfazione. Non rimpiangeva minimamente di aver scelto di intraprendere la strada delle arti marziali.


"Ming'er, finalmente sei uscito dall'isolamento!" Quando vide suo figlio, Lin Mu mostrò un'espressione allegra e soddisfatta. Non aveva idea di cosa fosse accaduto negli ultimi mesi. Pensava solo che Lin Ming fosse andato in isolamento in una delle dimensioni. Ora che lo aveva visto, naturalmente il suo umore migliorò.


Tuttavia il suo sorriso non durò molto a lungo. Quando vide Lin Ming a fianco di Qin Xingxuan e Mu Qianyu, iniziò a preoccuparsi. Il matrimonio di Lin Ming era sempre stato una delle sue più grandi preoccupazioni.


Ora Lin Ming aveva 21 anni, aveva superato l'età per sposarsi.


