---
weight: 758
title: Capitolo 758 – La Notte di Nozze
pubDate: 2025-12-15T08:37:10.265Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


"Sorella Xingxuan, la mia forcina è storta?" Chiese Mu Qianyu mentre si toccava i capelli.


"No, è splendida." Qin Xingxuan si coprì la bocca e ridacchiò. Una notte di nozze era il momento più bello della vita di una donna. Naturalmente Mu Qianyu aspettava con impazienza questa sera.


In quel momento Qin Xingxuan sentì il rumore di passi. Quando si girò, vide che Lin Ming era entrato nella stanza.


Qin Xingxuan si alzò all'improvviso come un coniglio spaventato, non sapeva cosa fare.


Mu Qianyu le afferrò la mano e la fece risedere. In realtà anche lei era estremamente nervosa.


Sia Mu Qianyu, sia Qin Xingxuan che Lin Ming erano tutti inesperti in fatto di amore. Nonostante la sua forza fosse anormale e il suo talento mostruoso, Lin Ming non sapeva assolutamente come gestire questi sentimenti o rendere una ragazza felice.


I praticanti di arti marziali non erano come i comuni mortali. Potevano innamorarsi alla follia, potevano riempirsi di nostalgia una volta che si separavano.


Lin Ming non aveva mai detto parole come 'ti amo' o 'mi piaci' a Mu Qianyu e a Qin Xingxuan. Non aveva mai fatto promesse, né chiesto 'sposami' o 'sii mia moglie'.


Questo perché i mortali non riuscivano a controllare le loro emozioni. Una volta che si fossero emozionati, i loro pensieri sarebbero diventati confusi e sarebbero potuti cadere in un abisso di tristezza o esaltarsi in un attimo.


I coltivatori invece si allenavano e rinsaldavano costantemente la loro volontà. In quanto ad emozioni, anche se erano profonde o indimenticabili, non ne sarebbero stati influenzati al punto da fare gesti così plateali.


Questo però non significava che le emozioni di un coltivatore non fossero intense.


Anzi, era l'opposto. Le emozioni di un praticante di arti marziali che aveva temprato la sua volontà erano ancora più durature. Erano sentimenti che potevano erosi da un vasto fiume per mille o anche diecimila anni e sarebbero rimasti immutati.


Mentre stava aspettando nella camera nuziale, Mu Qianyu aveva continuato a pensare a quando Lin Ming aveva messo il Simbolo di Fuga nel suo palmo e le aveva detto:"Aspettami lì".


E sei giorni dopo la sua promessa, poi aveva detto:"Vieni con me... ad uccidere."


Queste parole non erano affatto romantiche, ma si erano impresse nelle sue ossa, portando un calore sicuro incurante della morte o della paura.


Ciò che riecheggiava nel cuore di Mu Qianyu era molto più profondo e solenne di parole dolci e noncuranti dette in un momento temporaneo di passione. Per lei, le parole di Lin Ming erano un giuramento che superava una qualunque promessa di eterno amore!


Se Lin Ming non fosse davvero tornato allora, Mu Qianyu avrebbe lasciato quel mondo distrutto per dedicare la vita ad allenarsi finché non fosse diventata abbastanza potente per uccidere tutti coloro che avevano fatto del male a Lin Ming, uno alla volta. Poi sarebbe ritornata in quel mondo sull'orlo del collasso e avrebbe passato il resto della sua vita ad accompagnare Lin Ming.


Emozioni del genere non dovevano essere abbellite da parole appariscenti.


E per Qin Xingxuan valeva ancora di più. Quando Lin Ming era andato nell'Isola del Demone del Sangue a salvarla, la sua figura a bordo dell'Uccello Vermiglio e il sangue che scorreva dalla sua lancia si era già impresso nel suo cuore, diventando parte del suo spirito in eterno.


Gioia, felicità, nessun rimpianto, se avesse potuto provare tutto questo, come poteva non provare soddisfazione?


Per Lin Ming, quando Mu Qianyu era sopravvissuta alla distruzione dell'Isola della Divina Fenice e aveva lasciato un messaggio nel Mistico Regno della Divina Fenice, questo gli aveva lasciato un'immagine indimenticabile in lui.


Questo era un giuramento che Mu Qianyu aveva fatto sull'orlo della morte.


Per quanto riguarda Qin Xingxuan, lei era la compagna che era stata con lui fin da quando era iniziata la sua avventura nel regno di Fortuna Celeste.


Era come un amore sbocciato per una ragazza del vicinato. Quando era a Fortuna Celeste, Qin Xingxuan e il suo maestro, il signor Muyi, lo avevano aiutato molto. Lin Ming e Qin Xingxuan avevano visto l'uno i genitori dell'altra e, quando lei aveva vissuto con la famiglia Lin, Qin Xingxuan era stata sempre accanto a Lin Mu. I suoi genitori la consideravano come loro futura nuora.


Questa sorta di calore confortevole era un'emozione commovente. Quando si stava allenando ed era sul punto di collassare, Lin Ming poteva usare queste emozioni felici per trovare la pace della mente perfino in un mondo di infiniti massacri.


.....


"Lin Ming, devi ancora a Xingxuan una cerimonia di matrimonio." Disse all'improvviso Mu Qianyu. Durante questa cerimonia, l'annuncio riguardava solo il matrimonio tra Lin Ming e Mu Qianyu, non era stata inclusa Qin Xingxuan.


Lin Ming annuì in silenzio. Guardò Qin Xingxuan per molto tempo per poi volgere lo sguardo verso Mu Qianyu:"Yu'er, sei sicura di non voler venire con me nel Regno Divino?"


A causa dell'esistenza della formazione di trasmissione del clan dell'Antica Fenice, non era necessario arrivare al Mare Divino Realm per ascendere al Regno Divino. Finché l'avesse voluto, anche Mu Qianyu sarebbe potuta andare nel Regno Divino con lui.


Mu Qianyu scosse la testa.


Se non si fosse innamorato sia di Mu Qianyu che di Qin Xingxuan, Lin Ming avrebbe organizzato prima la cerimonia. Aveva avuto difficoltà a decidere con chi sposarsi per prima.


Alla fine Mu Qianyu aveva detto che non lo avrebbe seguito nel Regno Divino in futuro.


I genitori di Mu Qianyu erano morti poco dopo che era nata. Per lei Mu Yuhuang non era diversa da una vera madre. L'Isola della Divina Fenice era troppo importante per Mu Qianyu.


Tutto questo era difficile da abbandonare. Se avesse insistito a seguire Lin Ming, allora sarebbe stata disposta a rinunciare a tutto. Tuttavia, Lin Ming aveva anche Qin Xingxuan a farle compagnia e, secondo, non credeva che sarebbe stata di alcun aiuto per lui nel Regno Divino.


In tal caso, allora era meglio rimanere nel continente Tianyan e crescere i loro bambini, rendendo più prospera e magnifica l'Isola della Divina Fenice e fare fiorire la famiglia Lin come non mai.


Una famiglia poteva non essere un peso per un praticante di arti marziali, ma dava una certa preoccupazione. Dopo il passaggio di innumerevoli anni, quando i suoi genitori, le sue mogli, i suoi figli e nipoti fossero tutti morti, lasciandolo solo al mondo, questa era un tipo di strada desolata e solitaria che poteva condurre facilmente ad un demone del cuore.


Inoltre un amore profondo e vero di un praticante di arti marziali era quasi una dipendenza spirituale. Non era come il piacere della carne, qualcosa a cui poteva rinunciare facilmente.


Lin Ming non provò più a persuaderla. Nonostante tornare nei piani inferiori dal Regno Divino sarebbe stato problematico, non era completamente impossibile. Potev comunque incontrare Mu Qianyu e con il suo aiuto sarebbe stato facile per lei raggiungere il Mare Divino Realm. Poi avrebbe avuto 10.000 anni di vita o anche di più. Un periodo di vita così lungo era sufficiente per lui per raggiungere il picco delle arti marziali. Quando fosse accaduto, chi sapeva cosa sarebbe accaduto?


In quel momento Qin Xingxuan si alzò lentamente e si ritirò in silenzio, chiudendo la porta dietro di sé. Dato che questo era il matrimonio di Mu Qianyu, naturalmente doveva farlo continuare nel modopiù perfetto possibile.


Quando si immaginava di prendersi cura di Lin Ming in futuro, Qin Xingxuan arrossì. Però era impossibile stare con lui insieme ad un'altra donna... non era vero? Prima di ascendere al regno Divino, Qin Xingxuan non avrebbe avuto contatti troppo intimi con Lin Ming.


Dopo che la porta si chiuse, l'atmosfera divenne imbarazzante per un momento.


Grosse decorazioni rosse, il letto grande, una tenda cremisi di seta; tutto questo fece arrossire lo splendido viso di Mu Qianyu. Non osò guardare Lin Ming, invece tenne il capo abbassato.


Anche Lin Ming era un po' imbarazzato. Prima d'ora, il suo contatto con Mu Qianyu si era limitato a baci e ad abbraccia. Ora di fronte ad una situazione così appassionata, sentì una debole palpitazione di desiderio e anticipazione nel suo cuore.


I due si sedettero a letto, si parlarono per molto tempo. Dall'incontro alla Montagna Thundercrash all'incontro di arti marziali tra le fazioni della Valle dei Sette Misteri, dal banchetto di compleanno del venerabile Tianguang all'avventura nel Palazzo Imperiale del Dio Demone, fino al loro ritrovo nel Palazzo Xuan Yin Yang, ora finalmente si stavano sposando.


Durante questa conversazione, Lin Ming istintivamente prese le mani di Mu Qianyu e iniziò a baciare le sue labbra umide.


I due si rotolarono sul letto per un po'. Poi Lin Ming slegò gentilmente gli abiti di Mu Qianyu, rivelando il suo corpo bellissimo. Era completamente esposto sotto la luce delle candele, una cortina di luce sembrava accarezzarla.


Le guance di Mu Qianyu arrossirono. Alzò le mani per coprirsi il petto, il suo cuore batteva come un tamburo.


Lin Ming la abbracciò, baciando e accarezzando il suo seno caldo e morbido. In quel momento un fuoco iniziò a bruciare nel suo cuore e separò lentamente le sue gambe perfette.


Gli occhi di Mu Qianyu erano velati e le sue lunghe ciglia tremavano mentre era immersa nel momento. Sembrava non potesse distinguere tra fantasia e illusione finché un dolore acuto la risvegliò dal suo sogno evanescente. Quando guardava in faccia l'uomo che amava di più, non sapeva perché, ma due lacrime le scorsero sul viso.


Non era infatuata dell'amore, ma questo momento sarebbe rimasto impresso nel suo cuore.Si sciolse nel corpo di Lin Ming.


Felicità...


Soddisfazione...


Euforia...


Eccitazione...


Desiderio...


Tutto questo si mischiò al lieve dolore piacevole, lasciandola senza respiro per la gioia, incapace di parlare con chiarezza...


.....


Il mattino dopo, il sole era appena sorto e la nebbia del mattino aveva avvolto tutta l'Isola della Divina Fenice, lasciando un sottile strato di rugiada sul terreno.


Lin Ming si svegliò dal suo sonno profondo. Quando vide Mu Qianyu stretta sul suo petto, si riempì di soddisfazione.


Mu Qianyu aveva il sonno leggero. Era sveglia da tempo. Solo che era travolta dalle sue emozioni e non voleva aprire gli occhi.


Quando la guardò, Lin Ming divenne giocoso. Iniziò a solleticare i punti sensibili di Mu Qianyu. Come poteva Mu Qianyu sopportarlo? Afferrò istantaneamente la sua mano e lo avvertì giocosamente:"Smettila cattivone!"


Lin Ming sorrise diabolicamente. Dopo quella notte d'amore, era già stato affascinato da queste emozioni.


"Uh, giusto, che sorta di segreto speciale ha quella giovane per cui hai scambiato la chiave di giada bianca? Perché lotteresti con Wang Yichan per lei?"


Mu Qianyu cambiò subito argomento quando vide che Lin Ming stava per punzecchiarla di nuovo.


Pensando ad una questione del genere, Lin Ming divenne più solenne:"Non sono sicuro del perché Wang Yichan lotterebbe per lei, ma il motivo per cui ho scambiato la chiave per lei è stato..."


Lin Ming non aveva alcuna intenzione di nascondere qualcosa a Mu Qianyu. Le parlò di tutte le sue esperienze nell'Antico Abisso demoniaco. Dopo aver sentito questo, Mu Qianyu si spaventò. Era successo anche questo?


"Questo è il motivo per cui ho pensato che quella giovane potrebbe avere qualche rapporto con la dea nell'Antico Abisso Demoniaco. Andiamo velocemente a vederla, così possiamo chiederle delle sue origini e da dove proviene il pendente di giada."


"Va bene, allora andrò con te." Mu Qianyu stava per alzarsi e rimettersi i vestiti, ma quando notò che gli occhi di Lin Ming erano incollati sul suo corpo, arrossì e disse timidamente:"Mettiti i vestiti e vai per primo."
                                


                                



