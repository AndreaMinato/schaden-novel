---
weight: 759
title: Capitolo 759 – La Ragazza Misteriosa, il clan Abbandonato da Dio
pubDate: 2025-12-15T08:37:10.265Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


L'Antico Abisso Demoniaco era un'attrattiva incredibile per i praticanti di arti marziali del Sacro Continente dei Demoni. C'erano molti guerrieri di livello Imperatore che si sarebbero avventurati lì dopo aver perso ogni speranza di avanzare di livello nel desiderio di incontrare un'occasione fortunata. E alla fine nessuno di loro era tornato. Nemmeno il guerriero numero uno del Sacro Continente dei Demoni era stato un'eccezione.


Anche così, molti coltivatori avevano desiderato da tempo di esplorare i misteri dell'Antico Abisso Demoniaco; era una terra fin troppo mistica. Le creature lì avrebbero scioccato chiunque!


Anche Lin Ming provava moltissimo interesse per quel posto. Prima era stato incuriosito anche dal Mistico Regno della Divina Fenice e del clan dell'Antica Fenice. Tuttavia i loro misteri erano stati svelati.


Visto che c'erano fin troppe persone nel Regno Divino, spesso frazioni di Sect e famiglie si sarebbero trasferite nei piani inferiori. Le frazioni del clan della Fenice del Regno Divino non faceva eccezione; questa era l'origine del Mistico Regno della Divina Fenice.


L'Antico Abisso Demoniaco invece per Lin Ming era una terra ricoperta di misteri imperscrutabili.


Ripensò all'enorme Bestia Divina nella terra proibita entro mille chilometri, il suo corpo arrivava a migliaia di chilometri, e si ricordò del cuore del Grande Imperatore che aveva battuto costantemente per 100.000 anni nel corpo perfetto della dea che dormiva da millenni. Sarebbe stato davvero incredibile se questi resti fossero stati lasciati da una frazione del Regno Divino.


Lin Ming sospettava che forse il proprietario di quel cuore esisteva ancora nel Regno Divino e poteva essere perfino un'esistenza al picco delle arti marziali. Magari era una persona con cui nemmeno l'Imperatore Demoniaco o lo Stregone della Landa Selvaggia del Sud potevano sperare di competere.


Perché una persona del genere sarebbe apparsa nel continente Tianyan? Perché il suo cuore era sigillato nel corpo della dea?


Era morto? O era vivo?


Se quella dea era la persona più importante per lui, perché l'avrebbe lasciata in quella tomba solitaria nella zona proibita entro mille chilometri?


Lin Ming e Mu Qianyu si fecero strada verso la stanza della giovane misteriosa. Quando aprirono la porta, videro che la giovane aveva degli abiti nuovi e che guardava la finestra voltando loro le spalle, i suoi capelli le ricadevano sulle spalle come una cascata.


Accanto alla giovane, il letto era ancora pulito e rifatto come se non avesse dormito e fosse rimasta seduta sul davanzale per tutta la notte.


Quando la vide, Mu Qianyu sentì un dolore inspiegabile nel cuore:"Signorina, qual è il tuo nome?"


La giovane si girò a guardarli, le sue pupille grigie brillavano con fredda indifferenza. Non parlò, invece ignorò completamente la domanda.


"Sembra aver sigillato il suo cuore e che non si fidi di nessuno. Non ho idea di cos'abbia passato." Disse Mu Qianyu con una trasmissione di vera essenza.


Lin Ming rifletté per un momento. Se fosse stato così, allora voler scoprire la verità riguardo alla sua vita sarebbe stato impossibile in questo momento.


Lin Ming toccò il suo anello spaziale e un pendente di giada azzurro apparì nella sua mano.


"Signorina, riconosci questo?"


Quando lo vide, finalmente la giovane cambiò espressione. Istintivamente si portò la mano al petto, sentendo quel calore familiare.


Il pendente di giada era ancora qui... esistevano due pendenti di giada?


"Tu..." La giovane finalmente parlò. Questa era la prima volta che Lin Ming l'aveva sentita parlare da quando l'aveva vista. La sua voce era piacevole, ma aveva un accento molto particolare. "Da dove proviene il tuo pendente di giada?"


Lin Ming sorrise lievemente e lo mise da parte:"Prima di rispondere avrei bisogno che tu risponda ad una mia domanda. Vorrei sapere della tua vita."


La giovane esitò per un momento, una luce confusa passò per le sue pupille grigio scuro. Poi sussurrò:"Io... io provengo dal clan Abbandonato da Dio..."


"Clan Abbandonato da Dio?" Lin Ming alzò le sopracciglia. "Dimmi di più."


"Siamo un clan maledetto. Non abbiamo né cognome, né origine. Gli antenati del mio clan hanno fatto infuriare gli dei e quindi siamo stati puniti per le loro colpe. Le loro colpe sono state tramandate ai discendenti e ora su di me. Questo tatuaggio sul mio volto è il simbolo della mia stirpe maledetta."


"Maledizione? Quale maledizione?" Lin Ming aveva già notato lo strano tatuaggio sul viso della ragazza. Aveva pensato che fosse insolito, ma non si sarebbe mai immaginato che fosse la manifestazione di una maledizione.


"Nel mio clan, subito dopo la nascita, ogni certa quantità di tempo siamo condannati a soffrire un dolore insopportabile, un dolore che ci tormenta fino al midollo. Questo dolore proviene dal tatuaggio sul nostro viso. Mentre invecchiamo, questi attacchi accadranno con meno frequenza, ma diventano sempre più lunghi finché non moriamo di dolore o non ci suicidiamo."


"Solo allenandoci otteniamo la forza e la volontà per sopportare questo dolore. Tuttavia, purtroppo non importa quanto sono talentuosi i discendenti del nostro clan, non possono sfuggire alle catene del loro destino. Non importa che livello raggiungono, un giorno moriranno a causa di questa maledizione."


Le parole della ragazza colsero alla sprovvista Lin Ming. Pensava in origine che un clan che aveva qualche rapporto con l'Antico Abisso Demoniaco potesse essere un grande clan con una storia gloriosa e meravigliosa. Tuttavia, dopo aver sentito la verità, in realtà ogni generazione del Clan Abbandonato da Dio, era condannata ad un eterno tormento!


Erano discendenti della dea? In tal caso come potevano i discendenti di una dea così incredibile e potente essere ridotti in questo stato?


"Sai chi erano gli antenati del tuo clan? Hanno dei nomi? Qual è la loro storia e come hanno offeso questi cosiddetti dei?"


La giovane scosse la testa. Era accaduto troppo tempo fa e la verità era stata sepolta dai fiumi del tempo. Era impossibile scoprire cos'era successo nei tempi antichi. "Gli antenati ci hanno lasciato solo una parola per guidarci..."


"Qual è?"


"Resistete!"


Quando sentì questa semplice parola, Lin Ming sussultò. Era stata tramandata una parola così semplice, eppure sembrava contenere un impulso, una riluttanza a sottomettersi. Resistete, resistete, resistete!


Lin Ming guardò di nuovo la ragazza, il suo cuore era pieno di un nuovo stupore e rispetto. Questo era davvero un clan misterioso!


Se fossero davvero discendenti della dea, allora avevano vissuto sotto il potere della maledizione per oltre 100.000 anni!


Anche se avevano perduto la loro storia o anche se il passato glorioso del loro clan era stato sepolto nella polvere, quella determinazione si era incisa nelle loro ossa, diventando una continua tenacia che aveva seguito quella maledizione, sarebbero state per sempre l'una accanto all'altra!


Lin Ming fece un respiro profondo e disse:"Ho anche un'altra domanda. Perché Wang Yichan ti avrebbe desiderato?"


La ragazza non rispose, invece osservò Lin Ming con uno sguardo solenne.


Lin Ming rispose:"Va bene, allora risponderò alla tua domanda prima. Il mio pendente di giada proviene da un'antica tomba..." Lin Ming non descrisse troppo l'Antico Abisso Demoniaco. Parlò solo di una zona proibita e di come aveva inseguito un diavolo cadavere fino ad una tomba antica. Rivelò a questa misteriosa ragazza di come aveva visto la dea e avesse sentito la sua chiamata, anche dell'esistenza del cuore del Grande Imperatore.


Quando la giovane lo sentì, rimase stordita.


Era senza parole. Tutto ciò che sentì era un dolore inspiegabile nel suo petto, aveva perfino difficoltà a respirare. Non sapeva perché, ma sentiva un dolore emotivo.


Che la dea nella bara fosse l'antenata del suo clan?
Che sorta di storia aveva il suo clan? Perché provava un profondo dolore che sembrava provenire dal suo stesso sangue mentre sentiva questa storia?


Lin Ming rimase in silenzio, aspettando che la giovane si riprendesse e rispondesse.


Dopo un quarto d'ora la ragazza disse:"Il motivo per cui Wang Yichan mi voleva era per il Marchio del Sangue..."


Marchio del Sangue?


Lin Ming sussultò. Aveva sentito questa frase dai ricordi degli esperti del Regno Divino.


Il cosiddetto Marchio del Sangue era un'abilità speciale tramandata nei clan. Era un tipo di abilità che poteva essere ereditata solo da diretti discendenti.


In un certo senso, l'affinità con le Leggi del Fuoco che aveva il clan dell'Antica Fenice poteva essere considerato un Marchio del Sangue. Tuttavia non era sufficientemente speciale.


Esistevano alcune famiglie e clan con delle abilità estremamente speciali. Per esempio, gli Occhi Infernali che potevano vedere attraverso ogni fantasma o illusione, oppure tecniche della trasformazione del corpo specializzate che permettevano di utilizzare ogni muscolo del proprio corpo.


La giovane disse:"Il marchio del sangue del mio clan è un'abilità estremamente speciale che si manifesta solo in una piccola minoranza dei nostri discendenti. E io sono una di loro. Posso usare uno speciale campo di forza che si chiama Campo di Supporto."


"Campo di Supporto?" Lin Ming alzò le sopracciglia. Era un tipo di campo di forza?


"Alcuni discendenti del mio clan possono formare un campo di forza in un'area, aumentando la forza di un praticante di arti marziali al suo interno. Questo accresce le capacità di rigenerazione, la velocità, la difesa, il potere d'attacco e può perfino potenziare la volontà, la forza spirituale e la percezione. Per quanto riguarda la mia, posso usarla per aumentare la velocità, la forza d'attacco e la volontà di un guerriero."


"Capisco!" Ora gli tornava. Questa abilità era davvero speciale. Questa giovane poteva potenziare la volontà di un praticante di arti marziali e l'essenza di uno spirito da battaglia si basava sulla volontà di un praticante di arti marziali. Più forte era la volontà, più potente era uno spirito da battaglia. Per quanto riguardava quel Wang Yichan, primeggiava proprio in quanto a volontà, quindi era naturale che desiderasse questa ragazza.


La giovane continuò:"Wang Yichan mi catturò e provò a porre incantesimi nel mio mare spirituale. Provò ad imporre dei sigilli dello schiavo e ogni altra sorta di trucco. Tuttavia, a causa della natura speciale del mio marchio del sangue, ha fallito."


"Voleva che mi allenassi velocemente fino ad arrivare al del Nucleo o allo stadio della Distruzione, allora sarei potuta diventare un ottimo supporto per lui in battaglia. Tuttavia non volevo diventare la pedina di altri. In questi ultimi due anni mi sono rifiutata di allenarmi. La mia coltivazione non è aumentata minimamente, invece è regredita. Poi Wang Yichan ha pensato di rabbonirmi. Per farmi cambiare idea mi avrebbe fatto stare accanto a lui ogni giorno, proteggendomi e dichiarando a tutti che ero la sua concubina."


Allora era successo questo...


Lin Ming finalmente capì, la disposizione così risoluta della giovane non aveva lasciato altra scelta a Wang Yichan perché questa giovane aveva una disposizione così risoluta. Aveva capito che Wang Yichan era al suo limite. Se avesse potuto fargli da supporto, allora probabilmente avrebbe fatto di tutto per tenerla accanto a sé.


"Qual è il tuo nome?"


La ragazza esitò per un momento e poi disse:"Jue."


Un nome con un solo carattere, significava giade montate insieme. Era dolce, eppure solido, proprio in linea con la personalità della giovane.


"Quanti anni hai?"


"Diciannove."


"Diciannove..." Lin Ming ne fu scioccato. A diciannove anni, non si era allenata per due interi anni ed era ancora negli stadi avanzati dell'Houtian. Se avesse coltivato, allora sarebbe già arrivata allo Xiantian. Il talento di questa giovane era di gran lunga migliore di quanto avesse immaginato. Se avesse davvero cooperato con Wang Yichan, allora il potere che avrebbero potuto rilasciare insieme sarebbe incredibile.


Sfortunatamente Lin Ming non era riuscito comunque ad ottenere informazioni riguardo alla dea che dormiva nella tomba.


Per lui quella dea rimaneva un eterno mistero.
                                


                                



