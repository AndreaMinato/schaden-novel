---
weight: 7610
title: Capitolo 761 – Verso il Reame Divino delle Nove Fornaci
pubDate: 2025-12-15T08:37:10.265Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


Il sole non era ancora sorto e l'Isola della Divina Fenice era avvolta da una lieve coltre di nebbia mattutina. Lin Ming salutò i suoi genitori, Qin Xingxuan e Mu Qianyu, poi portò Moguang con sé per partire insieme Li Yifeng e al suo seguito verso i quattro Reami Divini.


Nel gruppo di Li Yifeng c'era Qing'er e la giovane monaca che Lin Ming aveva già visto, insieme a quel giovane incredibilmente bello che indossava abiti bianchi.


Questo bel giovane era simile a Li Yifeng, ad entrambi piacevano i ventagli. Tuttavia, si poteva capire con una sola occhiata che fosse una donna vestita da uomo dato il suo viso pallido, le mani delicate e la mancanza di un pomo d'Adamo.


"Ha già conosciuto Qing'er, fratello Lin. Per quanto riguarda questa giovane monaca, il suo nome buddista è Jingchan e questo giovane è il Signor Murong." Li Yifeng presentò i suoi compagni. Sogghignò e sottolineò le parole 'Signor Murong' facendo strizzare gli occhi al 'giovane'.


Lin Ming pensò che fosse divertente. In realtà, una volta che i praticante di arti marziali raggiungevano un certo stadio era estremamente facile distinguere tra uomini e donne, perfino i comuni mortali avrebbero capito che il 'signor Murong' era una ragazza. A meno che uno non avesse una tecnica per travestirsi sarebbe stato quasi impossibile ingannare gli altri. Dato che il 'signor Murong' sembrava sapere perfettamente tutto questo, ma si vestiva comunque come un uomo, a quanto pareva doveva piacerle questa sorta di abiti.


Non era strano che giovani d'élite straordinari avessero dei passatempi insoliti come questi.


Lin Ming non le rovinò il divertimento. Porse i suoi saluti e disse:"Piacere di conoscervi signorina Jingyuan, signor Murong."


Vedendo l'atteggiamento rispettoso di Lin Ming, il signor Murong ebbe una rara impressione favorevole nei confronti di Lin Ming e ricambiò il saluto. Jingyuan invece unì le mani e disse alcuni sutra buddisti.


"Fratello Lin, durante questo viaggio verso i quattro Reami Divini, dovremmo viaggiare per diversi milioni di chilometri. Prima andremo a nord verso la Grande Regione Zen e poi entreremo nella Regione della Catena Montuosa del Fiume, da lì potremo andare alla Provincia Xuanhuang... nonostante la maggior parte di questo viaggio passerà per formazioni di trasmissione, dovremo trascorrere un mese o due nella mia barca spirituale. Durante questo periodo di tempo, si senta libero di fare come desidera. Può godersi il panorama o può isolarsi in allenamento."


La barca spirituale di Li Yifeng era dieci volte più grande di una normale barca spirituale e l'interno era decorato sontuosamente. I tavoli e le sedie erano fatti tutti di legno spirituale e il pavimento e i letti erano coperti con rare pelli rare e preziose. Ogni stanza emanava un'atmosfera opulenta. Era evidente che Li Yifeng aveva trascorso una grande quantità di tempo a decorare questa barca spirituale.


"Fratello Li, il suo Reame Divino delle Sette Stelle è molto lontano da quello delle Nove Fornaci?"


In questi ultimi giorni Lin Ming si era informato sulla situazione generale dei quattro Reami Divini. I quattro paesi principali erano divisi nel Reame Divino delle Nove Fornaci, il Reame Divino della Raffinazione Sublime, il Reame Divino Asura e quello delle Sette Stelle.


Questi quattro grandi paesi avevano oltre una decina di famosi guerrieri Imperatore. Insieme a tutti gli altri combattenti dello stesso livello nascosti nel mondo, ogni Reame Divino aveva quasi dieci guerrieri di livello Imperatore o forse più.


Dei quattro Reami Divini, il più potente era quello delle Nove Fornaci. Era famoso per le sue tecniche alchemiche e l'intero paese era ricco di giada di legno spirituale e ogni sorta di materiale celeste. Non era un'esagerazione dire che quasi ogni praticante di arti marziali nel Reame Divino delle Nove Fornaci era familiare con l'alchimia. Anche le persone che non lo facevano di professione avrebbero avuto qualche conoscenza superficiale al riguardo.


Al secondo posto c'era il Reame Divino della Raffinazione Sublime; erano noti per le loro tecniche di raffinazione e le loro terre contenevano ogni genere di metallo prezioso e minerali. Nel Reame Divino della Raffinazione Sublime, nove su dieci praticanti di arti marziali erano raffinatori. Quasi tutti i tesori di grado Heaven del continente Tianyan non risalivano ai tempi antichi, ma provenivano dal Reame Divino della Raffinazione Sublime.


Al terzo posto c'era il Reame Divino Asura. Era un paese relativamente isolato e indipendente. Nonostante fosse di gran lunga più debole del Reame Divino delle Nove Fornaci e di quello della Raffinazione Sublime, questo era dovuto principalmente alla carenza di risorse speciali nei loro confini. Era una terra di praticanti di arti marziali della via demoniaca e i costumi sociali del posto erano considerati piuttosto barbarici. In effetti uccidere pubblicamente per strada non era considerata un evento insolito o entusiasmante.


E all'ultimo posto c'era il Reame Divino delle Sette Stelle. Non avevano troppe risorse speciali e questo aveva limitato il suo sviluppo. Il Reame Divino delle Sette Stelle era riconosciuto per le sue formazioni, ma non importava quanto fossero forti, erano comunque tecniche ausiliarie. Naturalmente era un metodo inferiore alla produzione di massa delle tecniche alchemiche in quanto a potenziamento della coltivazione.


"Il fratello Lin desidera andare nel Reame Divino delle Nove Fornaci?" Li Yifeng non era troppo sorpreso nel sentire la richiesta di Lin Ming. Il Reame Divino delle Nove Fornaci era famoso per la sua abbondanza di tesori e opportunità fortunate ad ogni angolo.
Ogni anno un enorme numero di praticante di arti marziali sarebbe andato lì nella speranza di trovare un qualche tesoro divino che avrebbe permesso loro di ascendere alla gloria in una sola volta. Tuttavia le aree piene di opportunità fortunate erano tutte sotto stretto controllo; il Reame Divino delle Nove Fornaci non avrebbe permesso a degli estranei di ottenerle.


Anche così, molti coltivatori andavano a vedere le varie Terre Sacre del continente Tianyan.


"Avevo intenzione di andare nel Reame Divino per cercare della giada di legno spirituale." Disse con sincerità Lin Ming. Non c'era nulla da nascondere e se gliene avesse parlato, forse questo principe avrebbe saputo di alcuni canali a cui poteva accedere.


"Giada di legno spirituale?" Dopo che sentì queste parole, lo sguardo di Li Yifeng si accese:"Così anche il fratello Lin è un amante della giada, uh!"


Il principe toccò il suo anello spaziale e tirò fuori una scatola quadrata di legno lunga un piede. Quando la aprì, emerse all'improvviso dell'energia Origin di tipo legno molto leggera, ma pura. Lin Ming vide all'interno quattro pezzi di pietra verde dalle dimensioni irregolari. Sembravano tagliate rozzamente, senza dubbio erano pezzi di giada di legno spirituale.


Inoltre, accanto a questi pezzi c'era un piccolo cavallo scolpito con raffinatezza. Anch'esso era fatto di giada di legno spirituale.


"Un cavallo scolpito con la giada di legno spirituale?"


Lin Ming sussultò. Nei ricordi degli esperti del Regno Divini, c'erano molte memorie riguardo alle incisioni di giada, accessori, utensili e altro ancora. Lin Ming aveva solo dato un'occhiata distratta a queste informazioni. Dopotutto questa sorta di tesori artistici non erano molto utili per la coltivazione delle arti marziali. Ciò che gli importava davvero erano solo le tecniche alchemiche del Regno Divino.


Non avrebbe mai pensato che delle statue del genere sarebbero esistite anche nel continente Tianyan.


"Ahah, è piuttosto bello questo cavallo di giada, vero? Ho speso tantissimo per vincerlo all'asta. Questo è un antico tesoro inciso da un esperto 10.000 anni fa!"


Li Yifeng sporse il petto in avanti pieno d'orgoglio mentre cercava di vantarsi. Ovviamente era incredibilmente affezionato a questa statuetta di giada.


In quel momento però intervenne una voce contrariata:"Li Yifeng, non posso crederci che tu abbia usato le pietre di essenza spirituale del Reame Divino per comprare in segreto un cavallo di giada di legno spirituale! Lo riferirò al signor Shangchen!"


Lin Ming guardò verso l'alto e vide che era quel 'signor Murong' ad aver parlato. Non poté trattenersi dal sogghignare. Una pietra di essenza spirituale era ancora migliore rispetto alle pietre di vera essenza. Il valore di una pietra di essenza spirituale di basso livello era quasi uguale a quello di una pietra di vera essenza di massima qualità.


Il sorriso di Li Yifeng si irrigidì:"Maschiaccio di un Murong! Se mi farai arrabbiare, allora te la farò pagare!"


"Umpf, le pietre di essenza spirituale che ti ha dato il signor Shangchen erano per coltivare, non per comprare giocattoli!" Rimbeccò Murong.


"Chi ha detto che la giada di legno spirituale non può essere usata per allenarsi? Le statue di giada di legno spirituale certamente sono costose, ma ha anche un effetto di potenziamento sull'anima. Più la tua coltivazione avanza e più è importante il ruolo dell'anima! Te non puoi capirlo!"


Ciò che aveva detto Li Yifeng era vero, in effetti la giada di legno spirituale era un buon materiale per potenziare l'anima.


Non solo poteva essere usata in alchimia, ma poteva essere assorbita da un praticante di arti marziali per allenarsi. Tuttavia, visto che emanava energia Origin di tipo legno, solo un guerriero dell'elemento legno avrebbe potuto utilizzarla, altrimenti sarebbe stato semplicemente uno spreco.


Anche se uno non avesse una formazione in alchimia, un praticante di arti marziali che non era abbastanza fortunato da avere l'elemento legno avrebbe potuto portare con sé una giada di legno spirituale. Gradualmente, la ricca energia Origin della giada avrebbe permeato il praticante di arti marziali e avrebbe nutrito il suo spirito.


Tuttavia la giada spirituale nel suo stato più rozzo era grezza e rocciosa, molti non avrebbero potuto portare con sé qualcosa di così brutto in ogni momento. Quindi lentamente si era diffusa l'incisione su giada e quest'arte era diventata sempre più raffinata ed elegante. Ora alcuni praticanti di arti marziali se la portavano dietro come accessorio, nemmeno per nutrire il proprio spirito.


"Smettila con i tuoi sofismi. Se volessi potenziare il tuo spirito, non ci sarebbe stata differenza nel portarsi un pezzo che non è stato scolpito, non dovevi portarti in giro un cavallo di giada così costoso. Mi assicurerò di fare rapporto ai tuoi superiori." Disse Murong con altera indifferenza, aveva una luce seria nei suoi occhi.


"Bah, vabbè, non mi disturbo nemmeno a dirti altro..." Li Yifeng non voleva più sprecare tempo a battibeccare. Poi si rivolse a Lin Ming con lo sguardo che si illuminava:"Ahah, fratello Lin, se le piace la giada di legno spirituale lasci che la porti in alcune piazze famose specializzate nella giada di legno spirituale, così potrà aprirle gli occhi!"


Li Yifeng ovviamente aveva un'ottima comprensione del mercato di giada di legno spirituale e iniziò immediatamente a parlare di diverse piazze della città, parlando nel dettaglio dei vantaggi e degli svantaggi di ciascuna. Alla fine, dopo aver descritto tutto questo, alla fine tornò a parlare del suo amato cavallo di giada.


"Lo guardi. I dettagli raffinati provengono dalle mani di un Granmaestro della scultura di nome Xuan Can. Per quanto riguarda la giada, viene da una giada del legno spirituale di fiume vecchia 250.000 anni!"


Più vecchio era la giada spirituale e più sarebbe stata di alta qualità, questo avrebbe aumentato il suo costo. La giada di legno spirituale aveva una caratteristica speciale, poteva assorbire indipendentemente l'energia Origin di tipo legna dal mondo e usarla per rivitalizzarsi.
Quindi, nonostante la giada spirituale avrebbe perso lentamente la sua energia nel tempo, questa perdita sarebbe stata lenta. Inoltre, mentre passava il tempo, l'energia Origin di tipo legno sarebbe diventata sempre più pura.


A Lin Ming non importava di questo Xuan Can, né gli interessava la giada spirituale di legno di fiume, ma poteva confermare che questo cavallo era vecchio al massimo 120.000-130.000 anni.


Sembrava che Li Yifeng fosse stato truffato da qualcuno.


In realtà era normale essere ingannati in questo modo. Era molto difficile valutare l'età della giada spirituale di legno e perfino gli alchimisti esperti avrebbero fatto errori. Generalmente una persona non riuscirebbe nemmeno a distinguere della giada spirituale di legno vera da un pezzo falso. C'erano esperti che potevano usare pietre di essenza spirituale di tipo legno e alcuna polvere di giada di legno spirituale per creare dei falsi che erano quasi impossibili da distinguere da un pezzo vero.


"Fratello Li, potrei avere quei pezzi di giada spirituale di legno grezzi?" Lin Ming non aveva intenzione di rivelare a Li Yifeng che era stato imbrogliato. Dopotutto andava tutto bene finché fosse stato contento del suo acquisto e Li Yifeng probabilmente non gli avrebbe creduto.


Il motivo per cui stava chiedendo quei pezzi grezzi era perché voleva provare a praticare l'alchimia. L'aveva già studiata da molto tempo e, a parte formule di basso livello che non richiedevano giada spirituale di legno, Lin Ming non aveva provato a raffinare una pillola di alto livello.


"Il fratello Lin vuole questi pezzi grezzi? Non c'è problema!" Annuì prontamente Li Yifeng. Gli piaceva la giada di legno spirituale, ma solo quella scolpita, quella grezza per lui non era diversa da pietre di essenza spirituale.
                                


                                



