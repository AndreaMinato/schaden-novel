---
weight: 7620
title: Capitolo 762 – Mercato del Drago di Giada Bianco
pubDate: 2025-12-15T08:37:10.265Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


"Grazie. Qual è il prezzo di questo materiale? Lo pagherò al prezzo di mercato." Nonostante Lin Ming avesse intenzione di cercare giada di legno spirituale, era comunque una regione estremamente vasta. Inoltre molti posti ricchi di giada di legno spirituale erano stati occupati dal Reame Divino delle Nove Fornaci. In tal caso era meglio comprarne più che poteva con le sue attuali risorse.


"Il fratello Lin non avrà intenzione di studiare tecniche alchemiche, vero?" Li Yifeng aveva notato che Lin Ming non era un praticante di arti marziali di tipo legno e che quindi probabilmente desiderava giada di legno spirituale per praticare l'alchimia. Normalmente, una volta che un praticante di arti marziali fosse arrivato ad un certo livello, era comune che studiasse diverse tecniche ausiliarie per aiutare a temprare la sua anima. Ad esempio Li Yifeng stesso studiava formazioni.


"Sì."


Li Yifeng fischiò:"Fratello Lin, ha appena iniziato a studiare e vuole già usare giada di legno spirituale?"


Lin Ming rise senza spiegarsi ulteriormente.


Capiva cosa stava cercando di dire il principe. Dopotutto aveva solo 21 anni, quindi non poteva aver studiato per troppo tempo. E qualcosa come l'alchimia richiedeva l'accumulo di esperienza e ripetuti fallimenti. Un principiante non avrebbe avuto molte possibilità di successo e cercare di creare medicine di alto livello sarebbe stato un sogno impossibile. E dato che la giada di legno spirituale era così rara e preziosa, usarla per allenarsi era fin troppo lussuoso.


Come poteva Li Yifeng sapere che Lin Ming aveva ereditato i ricordi di un alchimista del Regno Divino? Queste memorie includevano tecniche di alchimia, esperienze e ogni sorta di ricetta. Lin Ming aveva già integrato la maggior parte della sua conoscenza e ora il suo tasso di successo era già molto alto.


Tuttavia nei ricordi del supremo esperto del Regno Divino c'erano pochissime pillole che non avevano bisogno di giada spirituale di legno.


"Fratello Lin, se desidera provare, allora posso donarle un pezzo." Erano minerali di giada di legno spirituale. Nonostante non fossero poco preziosi, Li Yifeng avrebbe potuto darne un pezzo.


"Va bene seguire il prezzo di mercato." Lin Ming non voleva essere in debito con nessuno.


I due trattarono per un po' e, alla fine, Li Yifeng elencò il prezzo dei quattro pezzi di giada spirituale di legno. Quando li sentì, Lin Ming ne fu scioccato. In totale questi pezzi costavano 600 pietre di essenza spirituale.


Una pietra di essenza spirituale di basso livello equivaleva ad una pietra di vera essenza di massimo livello, che corrispondeva ad un milione di pietre di vera essenza di basso livello.


600 pietre di essenza spirituale valevano più di 600.000.000 pietre di vera essenza. Quando Lin Ming aveva scoperto i tesori sepolti della setta Conquista Luna di terzo livello, a parte alcune pillole e i 12 Frammenti di Cristallo dello Spirito, c'erano anche circa 7.000-8.000 pietre di vera essenza di medio livello. Scambiate tutte non avrebbero nemmeno raggiunto un milione di pietre di vera essenza di basso livello.


L'intero deposito di un Sect di terzo livello non sarebbe stato sufficiente a comprare un piccolo pezzo di giada di legno spirituale. Lin Ming si immaginava anche che Li Yifeng gli stesse proponendo un prezzo relativamente basso. Per una persona come lui, figuriamoci pietre di essenza spirituale di basso livello, forse nemmeno una di medio livello non sarebbe stata così importante per lui.


Così, scomparirono 600 pietre di vera essenza di massimo livello. Senza contare i tesori che Lin Ming non aveva scambiato per pietre di essenza spirituale, le ricchezze di Xuan Wuji erano diminuite del 10%.


Se avesse continuato così, sarebbe finito al verde in un attimo.


<em>'Devo davvero vendere quel Divino Osso Demoniaco di grado Heaven?'</em>


Mentre rifletteva, Lin Ming si diresse nella sua stanza e iniziò a seguire la sua prima ricetta alchemica usando la giada di legno spirituale.


I ricordi dell'alchimista erano estremamente completi senza molti buchi. La sua abilità, la sua tecnica e la sua esperienza erano incredibilmente misteriose e complesse, molto più complesse delle tecniche di iscrizione che Lin Ming aveva appreso prima. Se la sua coltivazione non fosse aumentata rapidamente, voler studiare queste tecniche sarebbe stata solo una pia illusione per Lin Ming.


Era necessaria un'enorme quantità di risorse per crescere un alchimista. Quasi tutti gli alchimisti del continente Tianyan erano concentrati nel Reame Divino delle Nove Fornaci perché era il posto dove c'erano abbastanza risorse.


In altre parole erano disgustosamente e schifosamente ricchi.


Gli altri tre Reami Divini probabilmente non potevano creare un alchimista di massimo livello perché il consumo di risorse era troppo alto, i guadagni non riuscivano a compensare le perdite. Inoltre la loro eredità in quanto a tecniche alchemiche era insufficiente.


Le tecniche di Lin Ming però erano ad un livello incredibilmente alto rispetto a qualunque granmaestro del Reame Divino delle Nove Fornaci.


Se il Reame Divino delle Nove Fornaci doveva usare 100 jin di giada di legno spirituale per allenare un granmaestro, Lin Ming avrebbe dovuto utilizzarne diverse migliaia.


Questa stima includeva anche il fatto che il giovane aveva ricevuto l'esperienza e le tecniche alchemiche del Regno Divino.


Desiderava raffinare medicine miracolose capaci di aprire le Otto Porte Nascoste e le Nove Stelle dei Palazzi del Dao. I materiali di livello più basso per questo tipo di medicine sarebbero stati oggetti come il divino frutto dorato misterioso e altre risorse simili.
Per quanto riguarda i requisiti della giada di legno spirituale, non solo era necessaria una certa quantità, ma anche una determinata qualità. Nei ricordi dell'esperto del Regno Divino, le medicine più potenti di solito necessitavano di giada di legno spirituale di massima qualità invecchiata per diversi milioni di anni o anche decine di milioni di anni.


Questo superava già la comprensione di qualunque alchimista nel Reame Divino delle Nove Fornaci.


.....


Un mese dopo Lin Ming e il gruppo si fecero strada per innumerevoli piccole e grandi formazioni, arrivando alla fine nella regione centrale del continente Tianyan. Mentre guardava già dalla barca spirituale, Lin Ming vide che sotto di sé c'era un vasto deserto desolato.


"Siamo vicini ai quattro Reami Divini?" Chiese Lin Ming un po' sorpreso. Si immaginava che i quattro Reami Divini fossero delle terre incredibilmente floride pieni di Terre Sacre, ma ora avevano sorvolato un deserto per diversi giorni. E prima di questa regione aveva incontrato molti altri deserti.


"Ahah, sì, ci siamo quasi." Li Yifeng aveva già intuito cosa stesse pensando Lin Ming. "Non sottovalutare il deserto sotto di noi. Quest'area si chiama Mao. Ad ovest da qui c'è il Grande Deserto a Nord-ovest, che è anche il dominio di Wang Yichan. La Regione Mao è piena di furfanti, ci sono banditi e pirati del deserto ovunque perché si produce della giada di legno spirituale qui e quest'area non è sotto la giurisdizione del Reame Divino delle Nove Fornaci.


<em>Nota traduzione: "è piena di furfanti" è la traduzione libera di "鱼龙混杂", letteralmente "pesci e draghi mischiati insieme".</em>


"Capisco!" Lin Ming ne fu illuminato. Centinaia di migliaia di anni fa, forse anche milioni di anni fa, questo deserto un tempo era una foresta rigogliosa dall'energia Origin incredibilmente ricca e doveva crescere ogni sorta di materiale celeste all'interno. Tuttavia, a causa di vari cambiamenti geologici, le vene spirituali si erano seccate e la foresta si era trasformata in deserto. Gli alberi e le piante spirituali erano stati seppelliti dal passaggio del tempo, diventando una terra piena di giada spirituale di legno.


Li Yifeng sospirò mentre ricordava il passato. "Per questo deserto sono state combattute innumerevoli guerre che hanno fatto scorrere fiumi di sangue. Alla fine nessuno è riuscito a prendere il controllo di questa terra, così è diventato un territorio libero in cui si radicano tutte le organizzazioni più importanti.
Ci sono anche molti punti di scambio per ogni sorta di statua o accessorio di giada di legno spirituale. Questi oggetti cambiano proprietario in continuazione; questo posto risucchia un'enorme quantità di pietre di essenza spirituale!"


Le statue e gli accessori di giada di legno spirituale dovevano avere una storia di diversi millenni ed essere opera di famosi artigiani per guadagnarsi il diritto di essere riconosciuti come antichi tesori da qualcuno come Li Yifeng.


L'alchimista del Regno Divino aveva molti ricordi al riguardo. In effetti era stato anche un granmaestro nella scultura su giada spirituale di legno. Inciderla era anche un metodo per concentrarsi, aiutando un po' l'alchimista a temprare e perfezionare la sua anima.


L'alchimista del Regno Divino aveva anche collezionato un'enorme quantità di incisioni e accessori. Naturalmente questi tesori avevano una storia di almeno 60.000-70.000 anni, alcuni raggiungevano perfino centinaia di migliaia o anche milioni di anni. Andava ben oltre il livello del continente Tianyan.


"Fratello Lin, la porterò in un posto oggi. È un buon posto, ha fin troppi buoni oggetti! La porterò lì per aprirle gli occhi!" Quando iniziò a parlare di quel luogo, lo sguardo di Li Yifeng si riempì di entusiasmo.


"Va bene." Lin Ming aveva sopratutto bisogno di giada di legno spirituale. Sicuramente non avrebbe rifiutato di andare in un posto del genere.


"Giusto, non lo dica a Murong, saremo solo noi due fratelli ad andarci. Quel Murong mi infastidirebbe a più non posso." Le parole di Li Yifeng contenevano un tono molto familiare. Generalmente i praticanti di arti marziali si sarebbero chiamati 'fratelli' l'un l'altro in segno di cortesia, ma questo Li Yifeng sembrava trattare Lin Ming come se fossero davvero fratelli.


Il giorno dopo la barca spirituale di Li Yifeng si fermò in una piccola città nel deserto. Dopo avere continuato a viaggiare senza riposarsi per un intero mese, aveva deciso di riposare qui una notte cercando anche di sbarazzarsi di quell'irritante Murong. Li Yifeng portò Lin Ming e Qing'er a farsi sette o otto giri per la città per poi arrivare in un edificio dall'aspetto umile e comune.


All'esterno questa costruzione non aveva un'insegna, c'erano solo delle parole scritte sulla porta: Mercato del Drago di Giada Bianco (白龙玉行).


Dopo essere entrati nella costruzione, Lin Ming si rese conto che c'era qualcosa di peculiare qui. L'interno era molto più ampio di quanto avesse immaginato e il mobilio era un po'... rozzo. Sembrava tutto scolpito usando le rocce del deserto. I tavoli e le sedie sembravano essere stati tagliati da una sciabola senza essere nemmeno ritoccati.


Da un lato della stanza c'era un tavolo con del tè per gli ospiti. E dall'altra parte c'erano file di mensole di legno. Ogni mensola aveva una varietà di statue e accessori di giada, variavano da un piede d'altezza alle dimensioni di un anello. Questa collezione era impressionante e variegata.


Di fronte alle mensole c'era un uomo di mezz'età che portava un cappello di cuoio. Aveva una costituzione robusta e c'era una profonda cicatrice sul suo volto. Non si sapeva di che bestia fosse fatta la pelle dei suoi abiti, ma il colletto era aperto e le sue maniche erano molto più corte rispetto alle sue braccia. Aveva dei bottoni di metallo dall'aspetto pesante ed ognuno di essi era grande quanto il pugno di un neonato.


Questo tipo di abbigliamento dava una sensazione barbarica perfettamente adeguata al deserto attorno a loro.


Quando l'uomo con la cicatrice vide Li Yifeng avvicinarsi, sorrise immediatamente in segno di benvenuto:"Signorino Li! Non c'era da meravigliarsi che avessi la sensazione di sentirmi fortunato; sembra che oggi mi stiano visitando degli onorabili ospiti."
L'uomo con la cicatrice sembrava rozzo, ma le sue parole erano lusingatrici, era ovvio che fosse abile bel fare il lecchino. Poi assunse un contegno da mercante e chiese:"Il signorino Li è qui per comprare qualcosa oggi? Abbiamo appena scoperto un paio di antichi braccialetti, il signorino Li vorrebbe darci un'occhiata?"


Sentendo l'introduzione dell'uomo con la cicatrice, lo sguardo di Li Yifeng si illuminò. Aveva attirato il suo interesse:"Bene, andiamo a dare un'occhiata."


Proprio quando Li Yifeng finì di parlare, arrivò un altro gruppo di persone. L'uomo che li conduceva indossava un abito giallo con dei draghi ricamati e aveva un paio di sfere verdi che sfregava in continuazione.


Erano palle fatte di giada di legno spirituale.


"Non è ottimo signorino Li? Ahahah, non avrei mai pensato che l'avrei incontrata qui nel Mercato del Drago di Giada Bianco. È davvero una fortuna. Vuole comprare qualche piccolo ricordo qui?" L'uomo con l'abito giallo sorrise lievemente. Dal tono della sua voce ovviamente proveniva da qualche grande famiglia influente.


Li Yifeng si accigliò quando lo vide arrivare. Era ovvio che lui e quest'uomo non fossero in termini amichevoli.
                                


                                



