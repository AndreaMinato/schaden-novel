---
weight: 765
title: Capitolo 765 – Offerte
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


"Che ne dite? Interessa ai due giovani signori? Questo è un oggetto dissotterrato dalla tomba di un antico Imperatore; ha una storia di almeno diecimila anni!" Disse contento Daoba quando vide l'interesse dei due.


Questa giada in effetti era stata scoperta da un'antica tomba, ma non era certo che provenisse dalla tomba di un antico grande Imperatore.


Allora perfino Daoba non era sicuro di cosa fossero questi due braccialetti di giada quando li aveva ricevuti dall'uomo che aveva scavato nella tomba. Alla fine aveva chiesto ad un Grande Anziano del Mercato del Drago di Giada Bianco di valutare degli oggetti per lui, determinando alla fine che era giada del cadavere di 10.000 anni e l'aveva acquistata per 2000 pietre di essenza spirituale.


Le giade del cadavere erano preziose. Nonostante non fossero rare o di valore come la giada spirituale di sangue, erano comunque più costose delle normali sculture.


Usando un metodo così raro e astuto per mascherarla, Daoba era più che sicuro che gli altri avrebbero creduto alle sue parole.


"Quante pietre di essenza spirituale?" Chiese Zhou Kun.


"12.000!"


Il prezzo che aveva detto il mercante era un profitto di cinque volte il costo. Se questo paio di braccialetti fossero stati davvero giada spirituale di sangue, allora poteva essere venduta ad una casa d'aste per 25.000-30.000 pietre di essenza spirituale. Il prezzo di questo Daoba era già estremamente basso.


Comunque erano sempre 12.000 pietre di essenza spirituale. Perfino Li Yifeng o Zhou Kun dovevano pensarci prima di spenderla. Non era una cifra piccola.


I due si scambiarono i braccialetti per esaminarli un'altra volta. Questa continua valutazione durò per altre due ore. Questi oggetti sembravano davvero autentici.


Le venature sulla giada si erano assolutamente formate per 10.000 anni. Nonostante l'aspetto potesse essere mascherato, era impossibile farlo in modo così perfetto lasciando una conformità completa. Inoltre la consistenza e la giada di legno spirituale avevano formato una nebbia e una varietà di colori impossibile da falsificare, non importava quanto fossero ingegnosi questi metodi.


I due rimasero in silenzio. Daoba non era ansioso. Aspettò lì, sorridendo, i suoi occhi brillavano con una luce misteriosa.


Fin dall'inizio non aveva mai detto che questa era giada spirituale di sangue. In realtà non importava. Le regole implicite stabilivano che c'erano sia falsi che oggetti autentici qui; l'acquisto veniva fatto volontariamente. Nessuno poteva tornare a lamentarsi a meno che il mercato non vendesse giada contraffatta.


Li Yifeng e Zhou Kun erano persone importanti ma anche loro rispettavano queste regole. Inoltre, se il Mercato del Drago di Giada Bianco poteva commerciare doveva avere molti canali di rifornimento e anche delle organizzazioni importanti a sostenerlo da dietro le quinte.


Solo perché questo Daoba si inchinava e leccava i piedi a tutti non significava che fosse spaventato da loro.


"12.000, lo prenderò." Dopo essere rimasto in silenzio per un'ora, Li Yifeng disse con fermezza mentre si leccava le labbra lievemente secche.


Aveva pienamente confermato che era un tesoro di 10.000 anni. Tuttavia non sapeva che non era giada spirituale di sangue, ma giada del cadavere.


Nonostante la seconda fosse molto rara, aveva una reputazione molto cupa. Non esisteva alcuna nobildonna disposta ad indossare qualcosa che era stato in un cadavere per 10.000 anni. Se questo paio di braccialetti fossero stati messi all'asta, sarebbero stati venduti al massimo per 5.000 pietre di essenza spirituale.


Dopo che una persona nominava un prezzo, era più facile che anche gli altri facessero la loro offerta. Zhou Kun stese la mano e disse:"Aggiungerò 500; 12.500!"


Certamente Daoba desiderava davvero vedere i due competere l'uno con l'altro. Sorrise e disse:"Signor Li, il signor Zhou ha offerto 12.500... lei..."


"13.000!" Li Yifeng aumentò il prezzo di altri 500.


Quando lo sentì, Qing'er si strinse il petto per la paura:"Signorino..."


"Va bene, ne sono quasi certo."


C'erano sempre rischi nell'acquistare queste giade. Anche dei granmaestri avrebbero rischiato di fare errori monumentali, distruggendo ogni cosa per cui avevano lavorato. Tuttavia, se uno non avesse voluto affrontare un rischio del genere, allora sarebbe andato semplicemente in una casa d'aste.
Non solo sarebbe stato più costoso, ma non sarebbe mai diventato un maestro nel valutare le antiche statue di giada. Si poteva anche diventare un amatore e un collezionista di antiche sculture, dilettanti che non sapevano nulla di giada antica.


Solo mettendosi in gioco in posti dove i falsi erano mischiati agli oggetti autentici si poteva diventare un vero maestro del proprio campo.


"13.500!" Zhou Kun rifiutò di essere superato, ma anche per lui sborsare una così enorme di pietre di essenza spirituale avrebbe messo a dura prova le sue finanze.


"14.000!" Gridò quasi allo stesso tempo Li Yifeng. In quel momento però la trasmissione di vera essenza di Lin Ming risuonò nelle sue orecchie. Quando la sentì, l'espressione del principe cambiò all'improvviso.


Lin Ming disse:"Ho sentito una debolissima energia della morte provenire dalla giada. Mi chiedo se anche il fratello Li abbia sentito la stessa cosa?"


"Energia della morte?" Li Yifeng sussultò. Mentre sondava nuovamente il braccialetto, si accigliò. Nonostante Lin Ming avesse menzionato questo punto, Li Yifeng non capiva molto di tesori non ortodossi come la giada del cadavere. Per ora non era riuscito a distinguerli. Anzi si poteva dire che, visto che non aveva mai visto una giada del cadavere, non avrebbe mai potuto pensare a questa eventualità.


"14.500!" Zhou Kun gridò un prezzo più alto, le vene blu sulla sua fronte sporgevano. Se questo prezzo fosse aumentato ulteriormente non sarebbe riuscito più a permetterselo. Nonostante il totale delle sue ricchezze ammontasse a 50.000-60.000 pietre di essenza spirituale, la gran maggior parte di esse comprendevano i suoi averi e le sue proprietà; non aveva così tante pietre di essenza spirituale con sé.


"Il Signor Zhou ha fatto un'offerta di 14.500... mi chiedo se il signor Li." Disse rispettosamente Daoba anche se si stava riempiendo di gioia. Se fosse riuscito a vendere questo paio di braccialetti, allora il suo profitto sarebbe stato enorme. Dopo aver dedotto la porzione che spettava alle organizzazioni dietro il Mercato del Drago di Giada Bianco, sarebbe stato un profitto sufficiente per durare un anno o due.


Li Yifeng non era sicuro se fare un'altra offerta o no. In quel momento Lin Ming gli comunicò di nuovo con una trasmissione del suono. Il giovane pensava che un avvertimento sarebbe stato sufficiente, ma sembrava che avesse sottovalutato troppo il suo nuovo amico amante della giada. "Fratello Li, ho una brutta sensazione riguardo questo paio di braccialetti. Per favore sia cauto se desidera acquistarli."


Sensazione?


Li Yifeng sussultò. Non credeva in qualcosa di illusorio come un sesto senso magico. Se gliel'avesse detto una persona normale allora l'avrebbe considerata un'assurdità.


Tuttavia Lin Ming non era una persona ordinaria. Da quando l'aveva conosciuto, Li Yifeng aveva avuto la sensazione che il giovane fosse avvolto da una nebbia indistinta e impenetrabile; non riusciva mai a comprenderlo.


Dopo aver esitato per molto tempo, Li Yifeng alla fine si trattenne dal fare un'offerta. 15.000 pietre di essenza spirituale era davvero una cifra troppo alta e i due avvertimenti di Lin Ming lo avevano fatto dubitare del suo giudizio.


Se i braccialetti non fossero stati autentici, allora avrebbe avuto fin troppe perdite.


"Signor Li, lei..." Daoba osservò il principe con uno sguardo speranzoso. Anche Zhou Kun gli diede un'occhiata nervosa. Se Li Yifeng avesse aumentato di nuovo il prezzo, allora non sarebbe riuscito a superarlo.


Li Yifeng esitò per un po' e poi sospirò. Scosse la testa e disse:"Ci rinuncio!"


Per un collezionista di antiche statue di giada, rinunciare ad un pezzo che aveva attirato il suo interesse ci voleva anche una grande quantità di determinazione e coraggio. Li Yifeng poteva aver stretto i denti ed essersi arreso, ma provava un po' di sconcerto e tristezza.


Daoba ne fu lievemente deluso. Se Li Yifeng avesse continuato ad aumentare il prezzo, allora i suoi profitti sarebbero stati molto più alti.


Zhou Kun sospirò di sollievo, i suoi palmi erano fradici di sudore. Per un pelo! Se il prezzo fosse aumentato allora non sarebbe riuscito ad offrire così tante pietre di essenza spirituale.


"Allora... congratulazioni al signor Zhou per aver ottenuto questo paio di braccialetti di giada!" Daoba sorrise radiosamente. Prese gli oggetti dal piatto di giada della splendida ragazza e poi li ripose in una scatola di legno speciale per poi consegnare tutto a Zhou Kun. Zhou Kun pagò silenziosamente le 14.500 pietre di essenza spirituale.


Li Yifeng guardò i due completare la transazione e provò invidia. Stava pensando che avrebbe fatto meglio ad insistere.


Una volta che Zhou Kun ottenne il paio di braccialetti di giada, rise e poi rivolse un sorriso a Li Yifeng:"Molte grazie al grande signor Li per aver rinunciato in modo così umile. Il signor Li dovrebbe avere molte pietre di essenza spirituale. Forse è preoccupato che il 'signor' Murong riferisca tutto alla sua famiglia? Se avesse speso 15.000 pietre di essenza spirituale, allora temo che sarebbe dovuto rimanere di fronte al muro per 150 anni, ahahah!"


Prima di completare la transazione, Zhou Kun non aveva osato provocare troppo Li Yifeng. Dopotutto le origini di Li Yifeng erano più importanti delle sue. Se Li Yifeng si fosse infuriato, allora sarebbe stato lui a soffrire.


Ora però non importava più. Dato che aveva già ottenuto ciò che desiderava, Li Yifeng poteva impazzire quanto voleva.


Li Yifeng era già un po' triste perché non aveva potuto comprare l'oggetto che desiderava, ma dopo la derisione di Zhou Kun si infuriò. Comunque mostrava ancora abbastanza calma e lo ridicolizzò:"Zhou Kun, non canti vittoria troppo presto. Non sa nemmeno se è un falso. Stia attento altrimenti non potrà più permettersi dei pantaloni domani."


"Ahah, credo che il fratello Li sappia bene se ci che ho comprato sia un vero o un falso! Certamente ci sono dei rischi nel nostro campo di interesse, ma se non osa mettersi in gioco se ha il 90% della sicurezza, allora tanto vale andare a casa a giocare con i bambini!"
Zhou Kun rise, deridendo ancora Li Yifeng. Zhou Kun aveva studiato per così tanti anni le antiche statue di giada che poteva valutarle con una sicurezza dell'80-90%. Altrimenti non avrebbe mai offerto una somma di soldi così enorme.


In quel momento Daoba disse:"Signor Li, signor Zhou, possiamo rilassarci. Tutti coloro che vengono nel mio Mercato del Drago di Giada Bianco è un ospite onorato. Signor Li, nonostante non sia riuscito a comprare quel paio di braccialetti di giada, il mio negozio ha comunque molti altri tesori. Se il signor Li ne vuole uno, allora può comunque comprarli."


Daoba era riuscito a gestire questo negozio per abbastanza anni da capire il modo di pensare dei clienti. Nonostante sembrasse che stesse mediando questo piccolo litigio, in realtà si stava approfittando di un momento di furia di Li Yifeng per vendergli altri oggetti. Un cliente impulsivo ed emotivo avrebbe avuto più probabilità di comprare oggetti.


In quel momento Zhou Kun disse:"Il fratello Li è così ricco. Comunque sembra che sia controllato troppo dalla sua donna mascolina. Probabilmente non comprerà nulla qui."


Daoba voleva davvero lodare le parole ridicolizzanti di Zhou Kun. Voleva perfino abbracciarlo. Non solo gli aveva dato un profitto di quasi 13.000 pietre di essenza spirituale, ma ora stava incitando Li Yifeng a comprare altri oggetti.


Qing'er disse freddamente:"Umpf, la sorellona Murong della nostra famiglia tiene sotto controllo il nostro signorino perché il nostro signorino ha un futuro promettente! Credi che sia come te, qualcuno che non è riuscito a diventare un successore? A chi importa di te ora? Non sei altro che un ammasso di sterco di vacca spalmato sul muro!"


Le parole di Qing'er non erano comuni invettive. Normalmente non imprecava, ma non appena lo faceva, avrebbe infilato il dito nella piaga.


Dopo averlo sentito, il viso di Zhou diventò blu.


Li Yifeng scoppiò a ridere. Era un tipo dalle vedute aperte. Nonostante questa questione lo avesse reso un po' scoraggiato, non ci avrebbe pensato troppo.


Prese Qing'er per la vita con una mano e disse:"Va bene, sceglierò un po' di oggetti da riportare per non tornare a mani vuote! Fratello Lin! Anche lei vorrebbe tentare la fortuna?"


Li Yifeng stava solo parlando senza pensare. Non si aspettava che Lin Ming sorridesse lievemente e annuisse.


"Va bene, sceglierò un po' di oggetti. Mi sento piuttosto fortunato oggi."
                                


                                



