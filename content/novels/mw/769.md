---
weight: 769
title: Capitolo 769 – La Valutazione del Daoista Landao
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


Esisteva pochissima quantità di giada spirituale del sangue nell'intera Regione Mao; i requisiti necessari per la sua formazione erano troppo esigenti. Bisognava che un'antica bestia guardiana inghiottisse una pianta spirituale che stava proteggendo e che morisse prima di digerirla, per poi rimanere seppellita per 100.000 anni.


Anche la nuova giada di questa varietà era estremamente rara; l'antica giada spirituale del sangue era quasi estinta.


Se non fosse per il fatto che il più grande valore della giada spirituale di sangue fosse nel suo valore ornamentale e per i suoi effetti nutritivi nei confronti dello spirito non molto superiori a quelli della normale giada spirituale, allora questi braccialetti avrebbero potuto essere venduti per un prezzo astronomico di 100.000 pietre di essenza spirituale.


Anche se il Daoista Landao era un granmaestro, anche lui non aveva toccato giade spirituali del sangue molte volte durante la sua vita. Ora che aveva sentito le parole di Zhou Kun, come poteva non essere entusiasta?


Perfino lui iniziò a pensare all'eventualità di comprare questi braccialetti in seguito.


"Hai davvero un paio di braccialetti di giada spirituale del sangue?" Il Daoista Landao guardò Zhou Kun con gli occhi che brillavano.


"Li ho trovati nel Mercato del Drago di Giada Bianco. Si dice che provengono da una tomba di 10.000 anni appena scoperta. Li ho esaminati e dovrebbe essere davvero un tesoro di 10.000 anni."


"Sbrigati e fammi vedere!" Disse con impazienza il Daoista Landao. Per qualcuno al suo livello, inferiore solo agli Imperatori Impareggiabili e ai quasi Imperatori, esistevano pochissimi oggetti in grado di destare il suo interesse.


Vedendo la reazione del Daoista Landao, Zhou Kun si riempì di soddisfazione. Per qualcuno appassionato al mercato di giada di legno spirituale, c'erano poche cose appaganti come la reazione entusiasta di un esperto così rispettato.


Zhou Kun aprì la scatola senza fretta rivelando il paio di braccialetti spirituali del sangue.


Quando li vide, il Daoista Landao vi incollò lo sguardo senza distoglierlo più. Aveva lavorato con le statue di giada spirituale per così tanti anni e aveva toccato innumerevoli varietà di incisioni. A questo punto la sua esperienza era diventata estremamente ricca. Con un'occhiata poteva valutare a grandi linee se un oggetto fosse antico o nuovo.


E ora, guardando i braccialetti spirituali del sangue di fronte a lui, poteva sentire un respiro rustico provenire dal tesoro. Senza dubbio doveva risalire a 10.000 anni fa!


Quando se ne rese conto, il Daoista Landao si entusiasmò ancora di più. Tirò fuori un tesoro speciale per fare le valutazioni, anch'esso era composta da giada di legno spirituale.


Generalmente parlando, qualcuno al livello del Daoista Landao non aveva più bisogno di aiuti esterni per fare valutazioni. Dato che aveva tirato fuori questo oggetto, era chiaro quanto considerasse preziosi questo paio di braccialetti.


"Che bel motivo, è davvero un tesoro di 10.000 anni fa!" Lodò il Daoista Landao. Il sorriso di Zhou Kun si allargò quando sentì queste parole. Questo aveva confermato più o meno che questo tesoro era autentico!


Nonostante gli altri stessero sorridendo, alcuni divennero estremamente gelosi. Questo era un oggetto che poteva essere venduto per 30.000 pietre di essenza spirituale. Le pietre di essenza spirituale erano solo un beneficio. L'altro era che visto che Zhou Kun aveva comprato questo paio di braccialetti di giada spirituale del sangue, la sua reputazione nei circoli del mercato di giada sarebbe diventata ancora più gloriosa. Se questo era un tesoro per cui perfino il Daoista Landao si poteva entusiasmare, si poteva immaginare quanto fosse prezioso.


Zhou Kun non poté trattenersi dal gettare un'occhiata verso Li Yifeng, mostrando un sorriso vittorioso. Il principe sembrava piuttosto calmo e noncurante, ma stava iniziando a provare un grande rimpianto. Questo era un tesoro che avrebbe potuto ottenere prima. Dopotutto, in termini di ricchezze, era impossibile che Zhou Kun potesse reggere il confronto con lui. Finché avesse voluto comprarlo, avrebbe potuto vincere l'asta.


Sfortunatamente, aveva esitato...


Li Yifeng non biasimava Lin Ming, né aveva mai pensato di farlo. Dopotutto Lin Ming era solo un novizio che aveva detto la sua opinione. Alla fine Li Yifeng biasimava solo sé stesso per la sua esitazione, lasciando vincere Zhou Kun. Se la sua vista fosse stata acuta e fosse riuscito a determinare l'autenticità dell'oggetto, allora le parole di Lin Ming non avrebbero avuto molto impatto su di lui.


Il tempo passò lentamente. Poi l'espressione agitata del Daoista Landao si calmò lentamente e iniziò ad accigliarsi.


Quando vide questo cambiamento, Zhou Kun sussultò. Cosa stava succedendo? C'era un problema.


Li Yifeng si agitò. C'era un problema nei braccialetti di giada? Un'imperfezione? Una fessura? Forse... erano falsi?


Nemmeno Li Yifeng poteva credere che fossero falsi. Era impossibile falsificare motivi del genere. Inoltre il Daoista Landao aveva già affermato fin dall'inizio che questo oggetto risaliva a 10.000 anni fa.


Dopo che passò mezz'ora, il Daoista Landao sospirò e alzò la testa. In quel momento Zhou Kun si sentì morire. Date le sue attuali ricchezze, si poteva dire che avesse puntato tutto ciò che aveva su questi costosi braccialetti spirituali del sangue.
Ora poteva essere considerato completamente al verde. Se ci fossero stati dei problemi nei braccialetti di giada, allora tutto il suo lavoro passato sarebbe andato sprecato, non avrebbe mai recuperato il capitale iniziale che aveva speso.


"Granmaestro Landao, allora?" Chiese Zhou Kun con il cuore in gola.


Il Granmaestro Landao scorse con lo sguardo tutti quanti. Non rispose subito, ciò rese Zhou Kun così nervoso al punto quasi da vomitare sangue. Anche gli altri erano incredibilmente tesi. Da una parte speravano di vedere la giada spirituale del sangue che era quasi impossibile da trovare, dall'altra non volevano vedere Zhou Kun fare un affare del genere; le loro emozioni erano contraddittorie.


"Questo oggetto... risale davvero a 10.000 anni fa." Disse dopo un lungo silenzio il Daoista Landao. Tuttavia queste parole non furono sufficienti a calmare il panico di Zhou Kun. Se il Daoista Landao aveva detto questo prima, allora significava che c'era qualche problema.


Naturalmente c'era indubbiamente un problema in questi braccialetti di giada, altrimenti il Daoista Landao non avrebbe fatto un'espressione del genere. Ora Zhou Kun sperava solo che dicesse che c'erano dei difetti minori che non avrebbero influenzato troppo il valore dei braccialetti, così non avrebbe perso troppi soldi.


"Sfortunatamente..." Il Daoista Landao scosse la testa facendo raggelare Zhou Kun.


"Questi braccialetti non sono falsi e sono antichi ed estremamente preziosi. Tuttavia non sono composti da giada spirituale del sangue, quindi il loro valore è ridotto di molto."


Le parole del Daoista Landao furono come una secchiata d'acqua per tutti. Zhou Kun sentì la vista offuscarsi e quasi svenne.


"Non è giada spirituale del sangue? Com'è possibile?!"


Zhou Kun aveva già confermato ripetutamente la sua valutazione. Era preoccupato che non fosse giada antica, tuttavia per lui fu come un fulmine a ciel sereno sapere che era addirittura un altro tipo di giada!


Zhou Kun non era paragonabile a Li Yifeng. Li Yifeng era un principe e aveva un futuro eccellente ad aspettarlo. Zhou Kun invece era il successore fallito di un Principe di Primo Rango e le risorse che gli erano state assegnate erano estremamente limitate.
Le pietre di essenza spirituale che aveva usato per comprare la giada spirituale del sangue costituivano tutti i suoi risparmi. Una volta che li avesse persi, sarebbe stato incredibilmente difficile riprendersi da un danno del genere. Gli avrebbe anche fatto mancare una certa quantità di risorse di allenamento in futuro.


Il Daoista Landao disse:"Signor Zhou, questi braccialetti sono fatti da giada del cadavere. La giada del cadavere è una giada spirituale di legno inserita nella bocca o nello stomaco del proprietario di una tomba. Dopo decine di migliaia di anni, il sangue del praticante di arti marziali permea nella giada.
Questa sorta di giada è molto simile alla giada spirituale di legno ed è anche incredibilmente rara. Le giade del cadavere in origine hanno solo qualche piccola differenza con le giade spirituali del sangue e una volta che un praticante di arti marziali abile nelle trattare i cadaveri e uno di tipo legno uniscono le forze, possono trasformare la giada del cadavere in qualcosa che è quasi impossibile da distinguere da vera giada spirituale del sangue.
Figuriamoci tu, è difficile perfino per me identificarla con chiarezza a meno che non presti attenzione. Questa è anche la prima volta che ho visto della giada del cadavere mascherata da giada spirituale del sangue."


Le parole del Daoista Landao potevano essere considerate una condanna a morte per i braccialetti spirituali del sangue.


Li Yifeng rabbrividì. Oh cielo! Era quasi caduto in questa trappola mortale!


Che frode meravigliosa e intelligente! Anche se le sue capacità di valutazione fossero state dieci volte migliori, temeva che non sarebbe riuscito a capire l'inganno!


15.000 pietre di essenza spirituale erano una quantità che avrebbe messo a dura prova anche le risorse di Li Yifeng. Inoltre i vecchi della sua famiglia in origine erano contrari ai rischi che si prendeva al mercato di giada.
Nonostante questi oggetti potessero nutrire lo spirito, diventare dipendenti da giochi del genere avrebbe rovinato la sua volontà e la sua mente. Se Li Yifeng avesse perso 15.000 pietre di essenza spirituale per questo, si potevano immaginare le conseguenze!


<em>'Per un pelo, quanto è stato pericoloso! Se fossi rimasto fregato qui e quella pazza di Murong avesse fatto la spia ai superiori, temo che mi mi porterebbero via anche le gambe!'</em>


Mentre ansimava per la paura, Li Yifeng si agitò e guardò Lin Ming. Il giovane aveva un'espressione calma come se non fosse stato influenzato da questa rivelazione. Era ragionevole dire che questa questione lo riguardava molto. Dopo la valutazione del Daoista Landao, Lin Ming avrebbe dovuto tirare un sospiro di sollievo. Dato che era così calmo, poteva essere solo perché aveva saputo che questi braccialetti erano dei falsi!


Ora la situazione stava iniziando ad avere più senso. Se una persona normale non avesse saputo nulla delle incisioni di giada, certamente non si sarebbe immischiata in un acquisto così importante. Dopotutto era una transazione che riguardava 15.000 pietre di essenza spirituale. Fortunatamente il suo suggerimento si era rivelato giusto, altrimenti sarebbe stato difficile per lui riprendersi dai suoi sensi di colpa.


Dato che Lin Ming aveva osato parlare, allora doveva essere stato abbastanza sicuro di sé. Quando Li Yifeng si ricordò dell'avvertimento che il giovane gli aveva dato riguardo all'antica statua del drago, si rese conto che i due suggerimenti non potevano essere assolutamente una coincidenza!


Quel Daoba che aveva dato la Tessera del Drago di Giada Bianco doveva averlo fatto non perché pensasse che Lin Ming fosse uno sciocco che poteva fruttargli molti soldi, ma perché ammirava le sue capacità di valutazione.


Mentre ci pensava, Li Yifeng chiese:"Fratello Lin, sapeva già che quei braccialetti erano dei falsi?"


"Avevo solo una strana sensazione. Quei braccialetti non mi sembravano troppo buoni." Lin Ming sorrise lievemente dando una breve spiegazione. Le sue parole erano vaghe, ma in realtà non doveva spiegarsi; Li Yifeng l'avrebbe pensata come voleva.


Li Yifeng non insistette. Che fosse un mistico sesto senso o che fosse qualcos'altro di cui Lin Ming non voleva parlare, tutti avevano i loro segreti. Anche il potere delle stelle sigillato nella sua mano destra era un segreto di Li Yifeng.


"Fratello Lin, ho ricevuto la sua gratitudine. Prima ha menzionato che voleva comprare della giada spirituale di legno. Se avrà bisogno del mio aiuto, la aiuterò come posso."


"Mm, va bene." Lin Ming non rifiutò l'offerta. In futuro, se avesse voluto praticare l'alchimia, avrebbe avuto bisogno di un'enorme quantità di materiali e di giada spirituale di legno. Collezionare tutto questo da solo sarebbe stato un processo troppo lungo. L'aiuto di Li Yifeng gli avrebbe risparmiato molti guai.


In quel momento Zhou Kun era in stato di shock. Fare acquisti nel campo della giada spirituale di legno era molto rischioso e non poteva provocare il Mercato del Drago di Giada Bianco. Quei negozi si mantenevano vendendo dei falsi, altrimenti non avrebbero veduto degli oggetti autentici ad un prezzo così basso.
Se uno avesse desiderato comprare buoni oggetti a prezzi così bassi, naturalmente doveva aspettarsi di poter essere ingannato. C'erano delle regole implicite nel mercato del commercio della giada. Se avesse cercato guai, non solo non sarebbe stato compensato, ma gli altri lo avrebbero deriso perché aveva partecipato ad un gioco che andava oltre le sue possibilità.
                                


                                



