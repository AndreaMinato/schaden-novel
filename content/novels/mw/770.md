---
weight: 770
title: Capitolo 770 – Aprire la Fornace Universale del Sole
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


Quando Li Yifeng vide l'espressione avvilita di Zhou Kun, non ne gioì affatto. Invece provò solo compassione.


Vicino a lui, Qing'er mormorò a bassa voce:"Se non puoi permettertelo, allora non fare questi giochi, questo idiota mi ha davvero lasciato senza parole."


Il Daoista Landao scosse la testa e disse:"Signor Zhou, non dovresti dedicarti al mercato delle antiche statue di giada. Nonostante la giada di legno spirituale abbia un effetto nutritivo per l'anima, ha un costo troppo alto rispetto alla sua effettiva utilità. Generalmente non è un'attività appropriata. Nonostante questo paio di braccialetti siano un'imitazione, la giada del cadavere è comunque piuttosto preziosa. Dovresti poterla vendere per 4.000 o 5.000 pietre di essenza spirituale alla casa d'aste. Sarebbe più saggio se il signor Zhou le vendesse e usasse quei soldi per allenarsi."


4.000 o 5.000 pietre di essenza spirituale... erano 10.000 pietre di essenza spirituale in meno rispetto a quanto aveva pagato. Zhou Kun era davvero riluttante nel vendere i braccialetti della giada del cadavere e a ritirarsi dal mercato della giada.


Più grande era la speranza, maggiore era la delusione. La perdita dei braccialetti di giada spirituale del sangue era stato un attacco tremendo per la psiche di Zhou Kun.


Li Yifeng alzò le spalle e disse a Lin Ming:"Fratello Lin, quei tre oggetti che hai comprato dovrebbero essere autentici. Ha intenzione di venderli per comprare più giada spirituale di legno?"


Lin Ming annuì:"Sì, ho un gran bisogno di giada spirituale di legno."


"Allora dovremmo lasciare che il daoista Landao li valuti! Con la valutazione di un granmaestro sarebbe molto più facile venderli ad alto prezzo." Li Yifeng si sfregò le mani con entusiasmo. Certamente non avrebbe voluto perdersi l'occasione di aprire gli occhi in questo modo.


Tuttavia Lin Ming scosse la testa e disse:"No, vorrei metterli direttamente all'asta e farli esaminare da maestri valutatori. Non voglio attirare l'attenzione."


Lin Ming era stato già espulso dal Mercato del Drago di Giada Bianco; d'ora in poi poteva scordarsi di entrare in qualunque altro loro negozio. Non voleva diventare famoso e rovinare il suo metodo per ottenere soldi. Le notizie viaggiavano troppo velocemente nel mercato della giada antica.


Li Yifeng sentì un po' di rimpianto, ma dato che Lin Ming aveva deciso così, naturalmente non si lamentò. "Fratello Lin, se si fida di me posso aiutarla a vendere i tre oggetti e convertirglieli in pietre di essenza spirituale."


"Grazie fratello Li." Lin Ming non poteva chiedere una soluzione migliore. Era a corto di tempo e non aveva molte altre energie per occuparsi di queste questioni insignificanti.


.....


Li Yifeng fu estremamente efficiente. In soli dieci giorni, tutti e tre gli oggetti erano stati convertiti in pietre di essenza spirituale. Dopo aver escluso il costo dell'asta, era rimasto un totale di 22.000 pietre di essenza spirituale. E in questo momento Lin Ming era già arrivato nella città più grande della Regione Mao: la Città di Giada.


Le sue costruzioni erano formate tutte da grossi pezzi di roccia che non erano stati scolpiti o lucidati. C'era un'atmosfera barbarica e selvaggia in città.


Dietro la Città di Giada c'era una vetta alta 10.000 piedi che si chiamava Montagna di Giada. Al momento Lin Ming risiedeva qui. In questa altura erano state scolpite diverse centinaia di caverne. Ognuna di esse poteva essere usata per isolarsi a coltivare e l'energia Origin all'interno era molto ricca. Si poteva affittare una di queste residenze finché si avesse avuto abbastanza pietre di essenza spirituale.


Lin Ming prese in affitto una caverna di medie dimensioni per tre anni.


Non gli importava dell'energia Origin, ma della sicurezza. Secondo Li Yifeng c'era un Anziano al Mare Divino Realm a guardia della Città di Giada; nessuno osava venire qui a causare guai. Se avesse potuto isolarsi qui, avrebbe potuto farlo in pace.


In quel momento Lin Ming era seduto su un letto di pietra e c'era una fornace alta tre piedi di fronte a lui. Sulla superficie di questo artefatto era stato inciso un cielo che conteneva miriadi di creature. Al centro c'era l'immagine di un Corvo Dorato rosso.


Era la Fornace Universale del Sole. Era la fornace divina di livello più alto nel continente Tianyan di diecimila anni fa. Si poteva raffinare perfino un guerriero Imperatore al suo interno.


Al momento Lin Ming aveva creato otto colonne di fuoco ardente. Ognuna di esse aveva una statua in cui era inciso un drago cornuto e puntava verso la fornace.


Con l'aiuto di Moguang, Lin Ming aveva riformato la Formazione Lucente degli Otto Draghi di Giada dell'Imperatore Demoniaco. Oggi aveva intenzione di aprire completamente la Fornace Universale del Sole.


In passato aveva aperto solo il primo livello, ma secondo Moguang, l'artefatto aveva tre livelli diversi. Dato che il giovane aveva intenzione di usare la fornace, era necessario che aprisse tutti e tre gli spazi.


Lin Ming sollevò le mani e formò un sigillo. I draghi iniziarono a sputar ondate di luce che ricoprirono la fornace e accesero una fiamma.


"Apriti!"


Gridò Lin Ming. Sulla superficie della Fornace Universale del Sole, l'immagine del Corvo Dorato iniziò ad emettere dei raggi dorati. Per un momento sembrò che fosse sorto un sole accecante nella stanza.


La Fornace Universale del Sole tremò con forza e dall'interno risuonò il ruggito di un drago. Le onde sonore si diffusero nella stanza isolata da un incantesimo insonorizzante, l'intera residenza tremò come se stesse per crollare da un momento all'altro.


Poi Lin Ming afferrò un frutto delle dimensioni di un pugno e una radice rossa e dorata che erano spuntati fuori dalla Fornace Universale del Sole.


Finalmente aveva aperto il secondo livello dell'artefatto!


Con la sua forza, aprire il secondo livello non sarebbe stato affatto difficile. Sarebbe stato arduo aprire il terzo livello. La Formazione Lucente degli Otto Draghi di Giada era stata preparata appositamente per lo scopo.


"Un Frutto dai Cinque Colori e una Radice della Tempra del Vuoto! Eheh, ragazzo, hai avuto un altro colpo di fortuna!" La voce di Moguang risuonò nella mente di Lin Ming. C'erano tesori in ogni livello della Fornace Universale del Sole. Quando aveva aperto il primo livello, erano usciti il sangue di un Antico Demone Gigante e una Misteriosa Pillola Divina.


Il sangue del demone gigante era stato già assorbito dal Cubo Magico. Per quanto riguarda la Misteriosa Pillola Divina, Lin Ming l'aveva inghiottita quando era rimasto intrappolato nella Gabbia del Re e aveva lottato per uscirne. La Misteriosa Pillola Divina si era fusa con il campo di forza Asura e, insieme alla collisione con il Divino Osso Demoniaco, gli aveva permesso di aprire la prima delle Otto Porte Nascoste.


Ora, il Frutto dai Cinque Colori e la Radice della Tempra del Vuoto di cui parlava Moguang erano i tesori del secondo livello della Fornace Universale del Sole.


Per quanto riguarda che funzione avessero, nemmeno Moguang ne era sicuro. Lin Ming poteva solo indagare usando i frammenti dei ricordi dell'Imperatore Demoniaco per capirlo.


"Dai ricordi dell'alchimista del Regno Divino, quel Frutto dai Cinque Colori e la Radice della Tempra del Vuoto sono entrambi materiali celesti di alto livello usati per l'alchimia. Con questi due oggetti come nucleo medicinale, insieme al sostegno di erbe e giada di legno spirituale, dovrei poter creare una medicina miracolosa capace di aprire la terza delle Otto Porte Nascoste."


Lin Ming non perse tempo a pensare a questo. Fece circolare la sua vera essenza e poi indicò la Formazione Lucente degli Otto Draghi. Le fiamme si sollevarono per poi scoppiare.


La Fornace Universale del Sole tremò violentemente nella Formazione Lucente degli Otto Draghi. Sembrava che all'interno ci fosse qualche antica bestia feroce intrappolata, pronta ad uscire in ogni momento.


Lin Ming rilasciò la Forza del Dio Blasfemo mentre attivava simultaneamente la forza delle Otto Porte Nascoste. Tra le sopracciglia del giovane il marchio della fenice iniziò ad ardere di luce dorata.


<em>Bang!</em>


Con un'esplosione, le otto colonne della Formazione Lucente degli Otto Draghi crollarono. Il coperchio sfrecciò verso l'alto come una meteora.


<em>Crack!</em>


Il coperchio si schiantò nella caverna tagliando una grande porzione della roccia rinforzata dalla formazione!


Il viso di Lin Ming si arrossò. Guardò i due oggetti sospesi a mezz'aria. Nessuno di essi sembrava una medicina miracolosa. Una era un'armatura nera come la pece e l'altra era una massa di sangue viscoso.
                                


                                



