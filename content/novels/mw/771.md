---
weight: 7710
title: Capitolo 771 – Compagnia Tianji
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


<em>Nota traduzione: Tianji (天机) significa "mistero noto solo al cielo/imperscrutabile gioco del destino".</em>


Quando Moguang vide la massa di sangue, il suo sguardo losco si accese immediatamente:"Voglio quel sangue!"


Lin Ming sondò il liquido viscoso. Era simile a quello del primo livello della Fornace Universale del Sole; entrambi emanavano un'antica energia. Doveva essere sangue di un Antico Demone Gigante. In termini di qualità era lontano dall'essere paragonabile a quello dell'Antica Fenice, ma era comunque estremamente prezioso.


"Va bene."


Lin Ming non era taccagno. Per Moguang, a cui rimaneva solo lo spirito, il potere di questa essenza di sangue era il solo modo per riprendersi. Negli ultimi anni il pechinese lo aveva aiutato molto e gli aveva anche salvato la vita diverse volte.


Moguang balzò frettolosamente fuori dal mare spirituale di Lin Ming, trasformandosi in un piccolo pechinese rosso e si precipitò verso la massa di sangue di Antico Demone Gigante. La inghiottì immediatamente tutta.


Il cane sospirò soddisfatto e mostrò un'espressione estremamente contenta.


Dopo aver inghiottito il sangue, il suo corpo si arrossò. Dopodiché i suoi lineamenti prima vaghi e distorti divennero molto più solidi.


Questo continuò per metà bastoncino di incenso di tempo. Dopo che si fermò, Moguang usò le sue zampette per darsi una pacca sullo stomaco e ruttò:"Fantastico, così fantastico! Sarebbe ottimo avere dieci jin in più di questa roba!"


Lin Ming sorrise lievemente scuotendo la testa. Era già ottimo avere due liang di questo sangue, ma questo maledetto cane ne voleva 10 jin.


Indicò l'armatura nera che fluttuava a mezz'aria e chiese:"Moguang, puoi dirmi cos'è questa armatura demoniaca?"


Lin Ming aveva ereditato i ricordi dell'Imperatore Demoniaco ma erano per lo più incompleti; non aveva alcun ricordo riguardo a questa armatura.


Moguang si leccò le labbra e rispose:"Questa è l'armatura demoniaca che il maestro aveva forgiato personalmente quando era ancora nel continente Tianyan. Il periodo che risale a decine di migliaia di anni fa era un'epoca piena di rivali ed eroi che creavano nuove leggende ogni giorno. La forza del padrone era impareggiabile in quel mondo, tuttavia c'erano ancora avversari che potevano minacciarlo. Ad esempio... le razze del mare profondo!"


Lin Ming annuì. In questo mondo le dimensioni del mare erano di gran lunga superiori a quelle della terra. Esistevano innumerevoli quantità di creature che vivevano nelle profondità del mare, incluse molte razze diverse ed interessanti. Molte provenivano dall'antica era, erano stirpi che superavano quella umana.


In questa situazione il numero di guerrieri della razza del mare profondo era di gran lunga superiore a quello dell'umanità. Se queste creature non fossero più adatte a vivere sott'acqua e non potessero sopravvivere a lungo in superficie, allora probabilmente avrebbero fatto una guerra interminabile con l'umanità.


Moguang continuò:"Il padrone ha combattuto per molto tempo con le razze del mare profondo, prima che questa armatura venisse trapassata, il padrone è riuscito a stento a sconfiggere il nemico nonostante gli innumerevoli pericoli. Visto che l'armatura era stata trapassata, ha deciso di tenere l'armatura demoniaca dentro la Fornace Universale del Sole per ripararla.
Tuttavia il tempo necessario per farlo era estremamente lungo. Quando lasciò questo mondo, l'armatura non era stata ancora pienamente riparata. Tuttavia dopo diecimila anni, questa armatura demoniaca si è riparata da sola nella Fornace Universale del Sole. Non solo, il suo grado è superiore rispetto al passato. Quel sangue di Demone Gigante che ho assorbito dev'essere stato lasciato lì per aiutare nella riparazione dell'armatura; semplicemente l'equipaggiamento non l'ha usato tutto."


"Allora era così..."


Lin Ming sporse la mano e afferrò l'armatura. Scoprì che c'era un'apertura circolare nella regione del petto sinistro.


Una fessura del genere non doveva essere stata causata da un attacco. Quest'area dovrebbe essere il posto in cui c'era il guardacuore.


"Manca il guardacuore?"


"Sembra di sì." Moguang scosse la testa con un po' di rimpianto. "Se fosse stata completa, allora il suo valore non sarebbe stato inferiore alla Fonrace Universale del Sole. Dopotutto non esistono molti tesori difensivi di questo livello qui."


Lin Ming indossò l'armatura. Per un momento sentì un'energia demoniaca avvolgersi attorno al suo corpo, fondendosi con la sua vera essenza protettiva e rendendola ancora più tenace.


"Oh? Ha questo tipo di effetto?"


"Naturalmente. Le buone armature non sono solo dure, hanno anche un'ottima capacità nel ridurre le ferite. Se un'armatura non può indebolire gli attacchi nemici, allora è inutile, non importa quanto è solida!"


Gli attacchi di molti praticanti di arti marziali avevano proprietà penetranti. Difendersi dal colpo non era sufficiente, bisognava anche bloccare l'energia nascosta nell'attacco.


"Cos'hai intenzione di fare con il Frutto dai Cinque Colori e la Radice della Tempra del Vuoto?" Chiese Moguang.


"Il Frutto dai Cinque Colori e la Radice della Tempra del Vuoto sono entrambi materiali celesti di alto livello. Ho intenzione di usarli come nucleo di una pillola. Aggiungerò anche giada spirituale di legno di 200.000 anni, erba ossa di drago e alla fine delle pietre del fiore celeste come catalizzatore per creare una Pillola Multicolore del Vuoto. Questo dovrebbe essere sufficiente per aprire la terza delle Otto Porte Nascoste."


"Eheh, se raggiungerai il gran successo nella tua tecnica alchemica, allora non solo potenzierà la tua anima, ma farai grandissimi progressi nella trasformazione del corpo. Chi non sarebbe geloso di questo? Tuttavia la Pillola Multicolore del Vuoto è una ricetta di alto livello, sei sicuro di poter riuscire a raffinarla?"


"Non al momento, ma posso allenarmi lentamente. Non ho troppa fretta. Praticare l'alchimia è anche un modo per temprare l'anima."


I ricordi che Lin Ming aveva ereditato dall'alchimista del Regno Divino erano relativamente completi, incluse perfino le preziose esperienze e abilità che aveva studiato. Tuttavia solo questo non era sufficiente. Nonostante le sue conoscenze fossero sufficienti, a Lin Ming mancava la coordinazione tra il corpo, l'anima, l'energia e la mente.


Era come un maestro del Guqin che non aveva mai suonato. Anche se avesse saputo a memoria le note e sapesse perfettamente come suonarla, non sarebbe stato sufficiente per interpretare la melodia al primo tentativo. Questo perché le dita non sarebbero riuscite a stare al passo con la mente.


Ciò che Lin Ming doveva fare ora era allenarsi costantemente, così che il suo corpo potesse memorizzare l'uso delle tecniche alchemiche. Ogni volta che toccava l'energia, il controllo del fuoco... tutto doveva diventare un riflesso condizionato. Doveva fare tutto perfettamente senza doverci pensare. Questo era il solo modo di ottenere maggiori possibilità di raffinare con successo una pillola.


"Dove hai intenzione di trovare l'erba ossa di drago o le pietre del fiore celeste?" Chiese Moguang.


"Cercherò Li Yifeng." Lin Ming ci aveva già pensato.


Li Yifeng era un principe del Reame Divino delle Sette Stelle che amava farsi nuovi amici, dovrebbe conoscere ogni sorta di persona. Inoltre aveva connessioni con molte delle reti dei quattro Reami Divini, quindi chiedergli informazioni sarebbe stato il modo più veloce ed efficiente.


E Li Yifeng non lo deluse. Solo dieci giorni dopo tornò con delle notizie.


<em>Oh!</em>


Le fiamme di un talismano di trasmissione del suono brillarono di fronte a Lin Ming, interrompendo il processo di raffinazione. L'unica cosa rimasta nella fornace era una pila di cenere nera.


Sorrise con amarezza. Il calore della Fornace Universale del Sole era troppo intenso. Era davvero una sfida provare ad allenarsi con delle erbe medicinali di basso livello che non potevano sopportare queste temperature.


Negli ultimi giorni aveva speso un terzo delle pietre di essenza spirituale che aveva ottenuto dal Mercato del Drago di Giada Bianco, tutto per comprare giada spirituale di legno.


Le erbe medicinali che stava usando per allenarsi provenivano dai giardini medicinali della Regione Demoniaca del Mare del Sud e dal Palazzo Xuan Yin Yang. A questo punto aveva consumato il 20% delle erbe medicinali, ma la quantità raffinata con successo era bassissimo. Di solito tutto ciò che faceva era creare pile di cenere nera.


"Mi chiedo che faccia farebbe la coppia Xing del Palazzo Xuan Yin Yang se sapesse che sto usando le loro erbe medicinale che hanno cresciuto con cura per praticare l'alchimia." Lin Ming scosse la testa ridendo tra sé e sé. Stava spendendo una grande quantità di soldi negli ultimi giorni. Nonostante definisse queste erbe medicinali di basso livello, in realtà sarebbero state sufficienti per fare impazzire d'invidia un Sect di terzo livello.


"Lin Ming, qual era il messaggio del talismano di trasmissione del suono?" Chiese Moguang.


"Proviene da Li Yifeng. Mi ha detto dove si trovano le pietre del fiore celeste. A quanto pare possono essere comprate dalla Compagnia Tianji del Reame delle Nove Fornaci. Per quanto riguarda l'erba ossa di drago, non ha ancora trovato informazioni."


"Va bene. Allora cos'hai intenzione di fare ora?"


"Andiamo prima alla Compagnia Tianji!"


.....


La Compagnia Tianji era localizzata nella città Wuxi del Reame Divino delle Nove Fornaci. Aveva 6.000 anni di storia, un'eredità che superava la maggior parte dei Sect di quarto e quinto livello e poteva rivaleggiare con le Terre Sacre.


La Compagnia Tianji era una delle grandi società commerciali del Reame Divino delle Nove Fornaci ed era ben radicata nel territorio.


Visto che si era sviluppata fino a questo punto, significava inevitabilmente che era collegata con la famiglia reale del paese.


Quando Lin Ming entrò nella città di Wuxi, dov'era localizzato il quartier generale della Compagnia Tianji, non aveva avuto nemmeno bisogno di chiedere in giro per trovarlo. Questo perché l'edificio risaltava molto alla vista.


In alto nel cielo c'era un padiglione a più piani alto centinaia di piedi e ampio oltre mille. In realtà stava fluttuando, era sospeso a mezz'aria. Attorno all'edificio c'erano tracce di fumo viola chiaro che brillavano alla luce del sole; era ovvio che fossero generate da una formazione.


Tenere un padiglione così enorme sospeso a mezz'aria richiedeva un'enorme quantità di pietre di essenza spirituale ogni anno. Solo da questo si poteva vedere quanto fosse ricca la Compagnia Tianji.


Lin Ming ondeggiò le maniche e volò verso l'alto. Tuttavia, quando lo fece, scoprì che c'erano delle fluttuazioni invisibili nel cielo. Queste vibrazioni formavano un certo grado di resistenza, ostacolando i movimenti di Lin Ming mentre si avvicinava alla Compagnia Tianji. Il giovane ne fu leggermente irritato. Se avesse potuto sentire questa resistenza, allora anche gli altri l'avrebbero percepita. Come faceva affari questo posto? Incontravano i loro clienti fuori?


Più volava in alto e più Lin Ming incontrava resistenza. Quando arrivò all'entrata della Compagnia Tianji, capì che rientrava tutto nei requisiti per entrare in questa compagnia. Un praticante di arti marziali al picco dello Xiantian o forse qualcuno appena entrato agli inizi del del Nucleo o anche uno dalle fondamenta instabili non sarebbero riusciti ad entrare.


E, anche se avessero potuto, avrebbero dovuto esaurire tutte le loro forze per farlo, umiliandosi. Poi non avrebbero avuto la faccia di entrare nella compagnia. Che tipo di negozio era questo se bisognava lottare solo per entrare? Se era così difficile, non sapeva quanti sarebbero tornati.


Questo significava che la Compagnia Tianji aveva chiuso le porte a tutti i praticanti di arti marziali al di sotto del del Nucleo. Questo dovrebbe essere anche il motivo per cui il quartier generale era sospeso a mezz'aria.


Una posizione del genere dava già una sensazione maestosa. Insieme al loro rifiuto di servire tutti i praticanti di arti marziali al di sotto del del Nucleo... questo era sufficiente a vedere quanto fosse alta la qualità dei loro servizi.


Quando Lin Ming entrò nella compagnia Tianji, vide una grossa insegna nera appesa sulle porte alte cinquanta piedi. C'era scritto a grandi lettere 'Padiglione Tianji'.


Queste due parole contenevano una lieve traccia di Concetti e Leggi. E su entrambi i lati delle grosse porte erano state scritte altre parole.


Erano frasi semplici:


'Si vendono solo tesori, non oggetti ordinari.'


'Solo i guerrieri potenti possono entrare, le persone mediocri non possono.'


"Quanto sono audaci!" Lin Ming era senza parole. Questa Compagnia Tianji era davvero folle. Questo significava che ogni persona che non poteva entrare nella Compagnia Tianji era mediocre?


Mentre si avvicinava, i guardiani avevano già aperto le porte e stavano invitando Lin Ming ad entrare.


Nella sala spaziosa non c'erano molti visitatori; sembrava un po' deserta e solitaria. Questo rientrava nelle sue aspettative. Dopotutto la Compagnia Tianji non contava sul volume delle sue transazioni per avere successo.


"Giovane eroe, potrei chiederle quali sono le sue richieste?" Ogni visitatore della Compagnia Tianji sarebbe stato avvicinato da una splendida giovane che lo avrebbe accompagnato. La responsabile nel seguire Lin Ming sembrava avere diciotto o diciannove anni. La sua figura snella era molto alta, era solo un po' più bassa di Lin Ming.


"Vorrei acquistare delle pietre del fiore celeste." Disse direttamente Lin Ming.
                                


                                



