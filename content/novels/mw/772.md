---
weight: 7720
title: Capitolo 772 – Pietre del Fiore Celeste
pubDate: 2025-12-15T08:37:10.266Z
tags:
    - mw
---


<em>Capitolo regolare,
0 Capitoli in coda, 0/5
Schadenfreude</em>


"Pietre del Fiore Celeste?" Chiese sbalordita la giovane serva. Erano oggetti estremamente rari. Il Padiglione Tianji era appena riuscito ad ottenerne diverse recentemente. Visto che erano materiali di alto livello per l'alchimia, erano molto popolari e il loro prezzo era corrispondentemente alto.


Non avrebbe mai pensato che Lin Ming, che sembrava così giovane, avrebbe chiesto immediatamente delle pietre del fiore celeste.


La giovane esitò per un momento, sospettando che Lin Ming stesse solo perdendo tempo e volesse solo vedere le splendide pietre e che poi avrebbe tirato fuori una scusa per non comprarle.


Nonostante avesse questi dubbi, riferì comunque l'informazione. Un momento dopo una vecchia dagli abiti neri scese da delle scale.


La donna strizzò gli occhi mentre valutava Lin Ming. Con la sua esperienza naturalmente aveva notato che le fondamenta della coltivazione del giovane erano incredibilmente stabili. Insieme alla sua età e al suo livello, doveva essere sicuramente qualche straordinario coltivatore della sua generazione.


Questa sorta di persona potrebbe permettersi delle pietre del fiore celeste.


"Fratello, per favore venga con me."


La vecchia si girò e salì le scale, Lin Ming la seguì. Mentre camminava, il giovane scoprì che tra i piani del Padiglione Tianji, c'erano strati invisibili che opponevano resistenza come la formazione all'esterno. Tuttavia il livello di opposizione era doppio. Forse perfino un normale praticante di arti marziali agli inizi del del Nucleo non sarebbe riuscito a salire.


Quando si girò a guardare la serva dietro di lui, vide che aveva un gettone brillante sulla sua vita. Era chiaro che fosse questo oggetto a farle attraversare liberamente il Padiglione Tianji.


C'erano ancora meno persone al secondo piano del Padiglione Tianji. Dopo che Lin Ming si sedette, due domestiche posarono di fronte a lui un piatto di stuzzichini. Non troppo lontano da lui c'era un vecchio vestito di rosso seduto ad un altro tavolo. Era al secondo stadio della Distruzione.


Il vecchio stava tenendo una tazza da tè con una mano mentre stava giochicchiando con il coperchio di una teiera. Diede un'occhiata a Lin Ming, tutto sorrisi.


Il giovane annuì cortesemente. Anche questo vecchio dovrebbe essere un ospite del Padiglione Tianji.


In quel momento, da un corridoio laterale del secondo piano, uscì una donna snella coperta da un velo viola. "Rispettabili clienti, avete aspettato per molto tempo."


La sua voce melodiosa come delle campanelle attirò subito l'attenzione di Lin Ming e del vecchio.


La donna sembrava avere appena vent'anni e, nonostante portasse un velo, si poteva distinguere chiaramente la sua bellezza semplice ma raffinata. Era elegante e la sua pelle brillava come un cristallo traslucido. Era una donna sbalorditiva ed incantevole.


Aprì bocca e disse:"Ho sentito che entrambi i rispettabili clienti sono qui per le pietre del fiore celeste. In realtà sono arrivate cinque giorni fa. Venti-trenta persone sono già venute a vederle, eppure nessuno è riuscito ad acquistarle. Questo principalmente perché..."


La donna sorrise e continuò:"Perché queste pietre del fiore celeste non appartengono al nostro Padiglione Tianji, ma sono state poste qui per conto di un altro rispettabile cliente. Questo cliente desidera che usiamo le pietre del fiore celeste per scambiarle con rari materiali dal valore corrispondente. Se i due rispettabili ospiti non possono offrire un oggetto che può soddisfare quel cliente, allora nessuna quantità di pietre di essenza spirituale sarà sufficiente."


"Oh, allora è così. Mi stavo chiedendo perché un materiale alchemico così prezioso fosse rimasto per così tanto tempo nel Padiglione Tianji. Potrei chiedere chi è il coltivatore? Forse potrei conoscerlo!" Chiese il vecchio vestito di rosso mentre si accarezzava la barba, sorridendo. Ovviamente aveva l'intenzione di fare lo scambio stabilendo direttamente un rapporto con il proprietario.


La donna vestita di viola disse senza alcuna intenzione di nascondere la verità:"È il Granmaestro Zhuan Bixian."


"Zhuan Bixian!" Il vecchio vestito di rosso mostrò uno sguardo scioccato:"Così è il Granmaestro Zhuan Bixian che rientra nei primi 150 del Mandato del Cielo! Allora è davvero fuori dalla mia portata."


Il vecchio vestito di rosso scosse più volte la testa.


Tra uno stadio e l'altro della Distruzione c'era un enorme divario di forza tra i praticanti di arti marziali. Il vecchio vestito di rosso era al secondo stadio della Distruzione, era a quattro gradi di distanza dal sesto di Zhuan Bixian. Non solo, superare ogni stadio della Distruzione avrebbe causato grandi rischi.


La differenza che c'era tra il vecchio e Zhuan Bixian era perfino superiore tra quella di un praticante di arti marziali Xiantian e uno al del Nucleo nella Regione dell'Orizzonte Sud. Specialmente dato che questo Zhuan Bixian era un maestro che rientrava nella classifica del Mandato del Cielo.


Mentre il vecchio vestito di rosso parlava, un giovane di bell'aspetto di 17-18 anni scese dalle scale. Guardò Lin Ming e il vecchio, poi disse:"Sono il discepolo del Granmaestro Zhuan. Il tempo del Granmaestro è prezioso, quindi se avete alcuni tesori preziosi che vorreste scambiare, per favore, mostratemeli."


Era un discepolo giovane, ma il suo tono di voce era piuttosto arrogante. Le sue parole mostravano un po' di superiorità ed impazienza. In realtà era comprensibile. Negli ultimi giorni erano arrivati decine di clienti a richiedere personalmente le pietre del fiore celeste. Ogni volta che fosse successo, questo giovane sarebbe dovuto scendere ad incontrarli. Sarebbe uscito più e più volte, eppure nessuno avrebbe portato nulla che potesse attirare la sua attenzione. Come poteva non essere impaziente a questo punto?


Il vecchio vestito di rosso rise, non se la prese. Mandò una trasmissione del suono al giovane. Se aveva osato venire fin qui per comprare le pietre del fiore celeste, allora naturalmente doveva avere qualcosa di prezioso da scambiare, al momento stava elencando gli oggetti al giovane.


Dopo che il discepolo di bell'aspetto ascoltò le sue parole, la sua espressione cambiò e disse gelidamente:"Mi scuso, ma il mio maestro possiede molti di questi oggetti e non ha alcun interesse nell'ottenerne di più. In effetti i suoi sono ancora più preziosi."


Il sorriso del vecchio vestito di rosso si irrigidì. Il tono sprezzante e indifferente del giovane ovviamente non lasciava spazio a trattative.


Lin Ming vide la scena e rifletté. Se lo era aspettato. Dopotutto un praticante di arti marziali al del Nucleo non avrebbe provato necessariamente interesse negli averi di un guerriero Xiantian.


"E lei?"


Il giovane di bell'aspetto guardò Lin Ming. Quando vide che aveva solo una coltivazione al del Nucleo, non nutrì molte speranze che Lin Ming possedesse qualcosa di interessante.


Lin Ming rimase in silenzio per un momento. Stava pensando a quale oggetto poteva avrebbe potuto interessare Zhuan Bixian. In effetti aveva una grande quantità di tesori preziosissimi che potevano interessarlo. Ad esempio il Divino Osso Demoniaco di grado Heaven, le tavolette di giada del Concetto di Fuoco della città dell'Antica Fenice, le sei gocce del sangue dell'Antica Fenice, la Radice della Tempra del Vuoto, il Frutto dai Cinque Colori e così via.


Ciononostante sarebbe stato impossibile per Lin Ming tirare fuori questi oggetti. E anche se lo avesse fatto, non sarebbero stati oggetti che avrebbe potuto scambiare per mere pietre del fiore celeste.


Dopo aver escluso questi oggetti, il resto degli averi di Lin Ming non era molto prezioso.


Vedendo che Lin Ming non aveva parlato, il bel giovane sembrò un po' irritato:"Ha qualcosa o no? Se non ne ha, allora per favore non sprechi il mio tempo; sono molto occupato."


In quanto diretto discepolo di Zhuan Bixian, il bel giovane aveva un po' di senso di superiorità. Lin Ming non sembrava molto più grande di lui e sarebbe stato impossibile che qualcuno di così giovane fosse un vero cliente. Un materiale alchemico di alta qualità normalmente poteva essere acquistato solo da un alchimista più anziano e potente.


Lin Ming sorrise lievemente, alla fine si ricordò di una cosa e rispose:"Avrei un oggetto, ma temo che non potrà riconoscerlo e quindi non potremo completare la transazione."


Il bel giovane si accigliò. Disse con tono cupo:"Posso essere giovane, ma ho seguito il maestro fin da quando era bambino. Ho dovuto memorizzare un'enorme quantità di materiali ogni giorno. Ho letto innumerevoli antichi libri in cui venivano descritti materiali celesti dei quattro Reami Divini.
Se non posso riconoscere qualcosa, allora quell'oggetto sarebbe qualcosa che perfino un supremo esperto al Mare Divino Realm vorrebbe avere e naturalmente lei non ce lo avrebbe. Se ha qualcosa, allora lo tiri fuori. Temo che qualunque cosa ritenga preziosa e rara, come dice, potrebbe essere solo un oggetto ordinario ai miei occhi!"


Il giovane di bell'aspetto aveva una buona esperienza e intuizione, altrimenti Zhuan Bixian non lo avrebbe mai mandato qui a supervisionare la transazione.


"Va bene." Lin Ming annuì e tirò fuori con calma una scatola di giada dal suo anello spaziale. Quando la aprì, rivelò una pianta rossa che sembrava fatta di carne. Sulle sue radici c'era un viso sfigurato; sembrava un fantasma torturato.


Sotto il volto c'era una corona delle dimensione di un pugno che pulsava come un cuore. L'intera pianta sembrava un topo appena nato; la sua carne era rosa e giallastra e aveva un po' di peli chiari. Era una creatura atroce.


<em>Zi zi zi!</em>


Quando il discepolo vide questa pianta, si fermò, completamente sbalordito. Era una pianta o un animale? Come può crescere qualcosa di così disgustoso e nauseante? E come si chiamava? Era semplicemente troppo bizzarra.


"Il Granmaestro avrebbe bisogno di questo oggetto? Vorrei chiederle di valutarlo per me."


Lin Ming spinse la scatola di giada verso il giovane. Era l'Erba Cadavere di 10.000 anni che Lin Ming aveva trovato nell'Antico Abisso Demoniaco.


L'Erba Cadavere era simile ad <a href="https://www.google.it/search?q=caterpillar+fungus&safe=off&rlz=1C1ASRM_enIT740IT740&source=lnms&tbm=isch&sa=X&ved=0ahUKEwjN0bDqhMnbAhXLOcAKHcQcBG0Q_AUICigB&biw=970&bih=904" rel="noopener" target="_blank">fungo bruco</a> del mondo mortale. Era una pianta parassita che si sarebbe legata al cadavere di un guerriero di livello Imperatore e avrebbe usato il suo scheletro come nutrimento. Mentre cresceva, avrebbe dovuto divorare costantemente la vitalità di altri praticanti di arti marziali per maturare.


Quando si era avventurato nell'Antico Abisso Demoniaco, Lin Ming aveva visto i Grandi Lord Shaguang e Occhi Celesti ingannare e uccidere i loro compagni, trasformandoli in sacrifici di sangue per l'Erba Cadavere di 10.000 anni. L'avevano fatto per saziare la pianta e lasciarla entrare in uno stato di ibernazione in cui sarebbe stata più facile da catturare.


Alla fine i Grandi Lord Shaguang e Occhi Celesti avevano provato ad uccidere Lin Ming ed erano finiti per essere il nutrimento dell'Erba Cadavere di 10.000 anni. Così la pianta era finita nelle mani del giovane.


Questo era qualcosa che poteva crescere solo nello strano ambiente dell'Antico Abisso Demoniaco. Era praticamente estinta nell'intero continente Tianyan.


Solo guardando il suo brutto aspetto, insieme alle grida stridule che emetteva, sbalordì il giovane discepolo fino a renderlo senza parole.


Non fu solo lui a rimanere sbigottito, anche la donna col velo viola e la vecchia vestita di nero erano esterrefatte. Erano entrambe figure di alto livello nel Padiglione Tianji. Erano entrambe esperte e avevano visto un grande numero di tesori.


Tuttavia non avevano mai visto qualcosa del genere.


Lin Ming chiese:"Cosa ne pensa il giovane eroe?"


Il discepolo dal bell'aspetto non rispose per molto tempo. Non sapeva nemmeno il nome di questa creatura, figuriamoci quanto valesse, quindi come poteva rispondere. Tuttavia poteva determinare che, qualunque cosa fosse, aveva una straordinaria vitalità! Se fosse stata usata come supplemento medicinale, certamente avrebbe avuto degli effetti miracolosi.


Di fronte alla domanda di Lin Ming, il giovane rimase imbarazzato. Aveva appena parlato con così tanto orgoglio e anche entusiasmo delle sue abilità, eppure in un batter d'occhio aveva visto qualcosa che non poteva identificare. Aveva proprio perso la faccia.


Il bel giovane strinse i denti e disse:"Cercherò il mio maestro."
                                


                                



