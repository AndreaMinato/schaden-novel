---
weight: 7750
title: Capitolo 775 – Luce di Sciabola
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


"Zio Yan, zio Luoyan, avete seguito mio padre per oltre 50 anni! Come vi ha trattato in passato mio padre? Zio Yan, non è nemmeno un membro della mia famiglia Tianji! Quando le era capitata una disgrazia nel Reame Divino delle Nove Fornaci, è stato mio padre a proteggerla. Ha riposto la sua fiducia in lei ed è riuscito ad arrivare allo stadio della Distruzione grazie alla mia famiglia, per poi diventare un Anziano distinto. L'ho sempre trattata come uno zio, eppure ricambia in questo modo?"


"Anche lei zio Luoyan. Suo figlio maggiore ha solo un talento ordinario e la sua anima e i suoi meridiani sono stati danneggiati gravemente durante una battaglia. Se non fosse stato per le medicine che ha fornito mio padre, che sono riuscite a sottrarlo alla morte, allora come sarebbe potuto sopravvivere e figuriamoci arrivare al del Nucleo? Il corpo di mio padre non è ancora freddo e il periodo di lutto non è nemmeno finito, eppure vi siete coalizzati cercando di farmi rassegnare le dimissioni dalla mia posizione di successore. Con che faccia affrontereste mio padre nell'aldilà?"


Lo sguardo di Xiaoxiao era pieno di rabbia. Stava ansimando, ovviamente stava tremando per la furia.


L'uomo di mezz'età di fronte a lei, lo zio Luoyan, si limitò a scuotere la testa, mostrava un'espressione di senso di colpa ed impotenza. Accanto a lui, lo zio Yan stava guardando Xiaoxiao impassibile.


Ridacchiò e disse:"Umpf, ragazzina, credi davvero che tuo padre l'abbia fatto per gentilezza e generosità? Mi ha protetto solo perché possedevo un raro tesoro. Dopo che il tesoro è stato preso da lui, ovviamente avrebbe dovuto trattarmi bene! Inoltre riteneva che avessi un valore e ha provato a farmi lavorare allo stremo per la compagnia. Se non fossi stato utile per lui, credi che sarebbe stato così gentile? Non mi faccia ridere!"


"Stiamo solo prendendo ciò che ci siamo guadagnati con il nostro duro lavoro. Anzi, dovremmo ottenere di più! Hai detto che il figlio maggiore del fratello Yun è avanzato al del Nucleo grazie alle risorse e questo è vero. Ma che dire di te? Il tuo talento non è sorprendente. Sei ancora allo stadio Xiantian a 21 anni, eppure hai usato la maggior parte delle risorse!"


Quando sentì queste parole, Xiaoxiao sorrise abbattuta:"Il tradimento è la sola verità. La natura umana è avida, nessuno può essere mai soddisfatto. Mio padre si era sbagliato e ha permesso ad un nemico di entrare nella sua casa. Nessun altro può essere biasimato per questo!"


Mentre parlava, un altro uomo di mezz'età tossì e si alzò dalla sedia:"Xiaoxiao, ti ho visto crescere e hai davvero talento negli affari. Tuttavia sei troppo giovane. La Compagnia Tianji ha bisogno di un capo potente ed esperto. Sei ben lontana dall'essere sufficiente in questo momento."


"Negli ultimi due mesi dopo l'incidente di tuo padre, gli introiti sono già diminuiti del 30%. Dovresti ricordare che la Compagnia Tianji guadagna molti soldi, ma la nostra tassa annuale da parte del Reame Divino delle Nove Fornaci è ancora superiore. Con così tante spese, le nostre fondamenta ne sarebbero scosse se non potessimo aumentare gli introiti. Anche io sono stato costretto dal Concilio degli Anziani a risolvere velocemente questo problema."


Dalla sua espressione, sembrava che l'uomo di mezz'età si stesse sacrificando ogni cosa per la famiglia. Xiaoxiao tremò per la rabbia:"Costretto? Zio, solo lei avrebbe il coraggio di dirlo!"


"Ahahah!" In quel momento un uomo di bell'aspetto e dallo sguardo brillante scoppiò a ridere:"Giovane cugina, ha frainteso le nostre intenzioni. Volevamo solo aiutarla ad alleggerire il peso sulle sue spalle e questo è tutto nei migliori interessi del futuro della compagnia. Giovane cugina, che ne dice di andarsene dal Padiglione Tianji e tornare nella residenza della famiglia principale?"


Il Padiglione Tianji era solo un posto dove la compagnia conduceva i suoi affari. Per quanto riguardava la residenza, non era qui, era una grande tenuta localizzata nella periferia di Wuxi.


Visto che Xiaoxiao era stata soppressa dai suoi due zii, temeva che sarebbe stata confinata in casa se fosse tornata nella sua residenza. Era passato molto tempo da quando aveva lasciato il Padiglione Tianji. Ormai si era sistemata qui.


"Tianji Yan, ipocrita!"


Tianji Xiaoxiao guardò il suo cosiddetto cugino con odio e disprezzo. Con questo donnaiolo in giro, allora una volta che fosse tornata a casa, non solo avrebbe perso la sua posizione come capo, ma forse anche la sua castità!


"Aiyaya, Xiaoxiao, sei troppo testarda. In tal caso non avrò altra scelta se non chiedere agli altri di scortarti indietro." Tre maestri della Distruzione avanzarono circondando Xiaoxiao.


Accanto alla donna, la vecchia vestita di nero si tese all'improvviso:"State cercando di ribellarvi?!"


"Nonna Bai, le consiglio di capire i suoi limiti e di non rendere le cose difficili. Tutti qui fanno parte del Padiglione Tianji e contro tre persone non avrebbe possibilità di vincere. Se rimanesse ferita accidentalmente..."


Uno dei vecchi sorrise freddamente. La sua mano aveva già toccato il suo anello spaziale e stava per attaccare. Tuttavia in quel momento si sentì come se fosse caduto in un lago ghiacciato. Poteva sentire un intenso intento omicida incollarsi su di lui!


Quando guardò verso l'alto, fu sorpreso nel vendere che a 100 piedi di distanza nelle vicinanze c'era un giovane con gli abiti bianchi e le braccia dietro la schiena. Solo dalla sua posizione sembrava che avesse la situazione sotto controllo.


"Chi sei? Come sei entrato?" Il vecchio fissò Lin Ming come un lupo messo alle strette. Era ovvio che il giovane non fosse venuto qui con buone intenzioni.


Lin Ming non badò a queste persone. Non aveva affatto una buona impressione di questi vermi ingrati che non avevano alcuna compassione, né virtù, si sarebbero approfittati della morte del capo della Compagnia Tianji per maltrattare i suoi figli e puntare alla sua proprietà.


Diede un'occhiata a Xiaoxiao e chiese con una trasmissione del suono di vera essenza:"Sono solo queste persone?"


"C'è anche un altro zio che non è venuto oggi." Quando vide Lin Ming comparire, Xiaoxiao sentì un po' di speranza.


"Due guerrieri al picco del secondo stadio della Distruzione e uno al primo stadio." Lin Ming pensò che questi gradi fossero piuttosto ordinari. Sembrava che la forza della famiglia Tianji equivalesse alla Regione Demoniaca del Mare del Sud, un ordinario Sect di quinto livello.


"Ragazzo, sto parlando con te. Sei sordo?!"


Quando vide che Lin Ming stava ignorando la sua domanda, il vecchio si incupì e fece una smorfia.


Il cugino di Xiaoxiao sogghignò e disse:"Non c'è bisogno di chiedere. Questo idiota è solo un aiutante che ha ingaggiato Xiaoxiao. Cuginetta, devo dire che le sue capacità di valutazione sono davvero orribili. Cercare un ragazzo che non ha nemmeno raggiunto il primo stadio della Distruzione, ahah... non durerà un secondo!"


Tianji Yan si volse verso Lin Ming con un sorriso di derisione:"Mi dispiace davvero per te. Credi di essere un eroe che salva una damigella in pericolo? Ahahah, rimpiangerai le scelte che hai fatto oggi, rospo che sta cercando di mangiare carne di cigno. Oggi ti taglierò le mani, i piedi e la tua virilità. Voglio farti pregare..."


Tianji Yan non riuscì nemmeno a finire la sua frase che la sua vista si sfocò. Si sentì come se qualcuno gli avesse versato una secchiata d'acqua ghiacciata su di lui, intorpidendo il suo corpo e non riuscì più a muoversi.


Tianji Yan ne fu scioccato. Prima che potesse rispondere, vide il viso di Lin Ming apparire di fronte a lui.


Arrivò un colpo di palmo.


Palmo Pulse Cutting!


<em>Peng!</em>


Tianji Yan sentì solo il dantian tremare mentre un'energia brutale e tirannica irruppe nei suoi meridiani, distruggendo ogni cosa con cui entrava in contatto. Vomitò una boccata di sangue e volò all'indietro schiantandosi contro il muro.


Tutti i praticanti di arti marziali presenti ne furono sbalorditi. Non avrebbero mai pensato che Lin Ming avrebbe attaccato all'improvviso e che i suoi movimenti fossero veloci e imprevedibili come quelli dei fantasmi e dei demoni!


"Moccioso, hai davvero osato fare qualcosa di così crudele! Ti ucciderò!" Il padre di Yan Tianji aveva visto che il colpo di palmo di Lin Ming aveva ferito i meridiani e il dantian di Tianji Yan. Pieno di rabbia, avanzò con furia e tirò fuori una sciabola dal suo anello spaziale, poi menò un fendente verso la testa di Lin Ming. Quest'arma conteneva tutto il suo potere, se un normale praticante di arti marziali al del Nucleo la dovesse affrontare, la sua testa sarebbe scoppiata!


"Fratello Feng, stia attento!" Avvertì il vecchio di cognome Yan quando notò che il padre di Tianji Yan era stato accecato dalla rabbia. Anche se il talento di Tianji Yan non era troppo sbalorditivo, la sua coltivazione era alla pari con quella di Lin Ming anche se aveva raggiunto gli stadi avanzati del del Nucleo a 40 anni dopo l'aiuto di una quantità sconcertante di risorse. Nonostante questo, il giovane era riuscito a ferirlo gravemente con un solo colpo.
Anche se parte di questo successo era dovuto al fatto che era un attacco a sorpresa, questo dimostrava che la potenza di Lin Ming superava quella dei praticanti di arti marziali al suo stesso livello.


Prima che il vecchio Yan finisse di parlare, risuonò un forte rumore metallico. Lin Ming aveva afferrato la sciabola di Tianji Feng a mani nude, l'altra mano sferrò un pugno al petto di Tianji Feng.


Pugno Spacca Ossa!


<em>Crack!</em>


Con un tonfo sordo, tutte le costole di Tianji Feng si spaccarono. La sua cassa toracica cedette e volò all'indietro, schiantandosi contro un muro e rimanendoci incastrato.


Lin Ming teneva ancora la sciabola in mano. Riversò un po' del suo spirito da battaglia in essa e rilanciò con noncuranza verso il cuore di Tianji Feng.


Xiaoxiao si spaventò vedendo le sue azioni. Anche se odiava fino all'osso queste persone, non voleva ucciderli dato che facevano parte della sua famiglia.


In effetti, nonostante fosse vissuta per così tanto tempo e fosse avanzata allo Xiantian, non aveva mai partecipato ad una vera e propria lotta all'ultimo sangue, figuriamoci uccidere qualcuno.


"No!"


Nel momento in cui Xiaoxiao gridò, la punta della sciabola era a meno di tre piedi di distanza dal cuore di Tianji Feng.


Tianji Feng si spaventò a morte. Era già troppo tardi per schivare e poté solo attivare la sua vera essenza protettiva nella vana speranza di bloccare la sciabola.


In quel momento poteva perfino sentire la luce fredda dell'arma toccargli la fronte.


Lin Ming si accigliò quando sentì il grido di Xiaoxiao. Mosse il suo spirito da battaglia cambiando la traiettoria della sciabola.


<em>Puff!</em>


La punta della sciabola deviò di tre pollici rispetto al suo obiettivo originale. Finì per infilzare il polmone destro di Tianji Feng anziché il suo cuore. La vera essenza protettiva dell'uomo si era squarciata come carta.


Il sangue schizzò. Tianji Feng era stato inchiodato al muro dalla sua stessa sciabola, l'impugnatura stava ancora tremando.


Lin Ming si girò verso Xiaoxiao.


La donna era spaventata. Non aveva mai visto combattere Lin Ming prima d'ora, aveva solo sentito le descrizioni di Nonna Bai. Anche così, non avrebbe mai pensato che il giovane sarebbe stato così potente e che le sue azioni fossero così decise. Non appena era intervenuto, aveva quasi ucciso Tianji Feng.


"Signor Lin, per favore non li uccida. Se il Concilio degli Anziani scoprisse che ho ingaggiato un estraneo per uccidere membri della mia famiglia Tianji, allora inizierebbero a girare dicerie pericolose. Il mio altro zio lo userebbe come scusa per farmi punire dal Concilio degli Anziani con un'espulsione o sanzioni."


Nonostante Xiaoxiao fosse gentile di natura, non era solo un bel faccino irresoluto. Era ben consapevole che se ci fossero stati dei morti, allora tutti i conflitti si sarebbero aggravati rapidamente. Anche se fosse diventata il capo della compagnia, sarebbe stato difficile governare la famiglia in futuro.
Dopotutto Lin Ming non poteva rimanere con lei per sempre. Una volta che se ne fosse andato, ci sarebbero stati diversi conflitti e sarebbe morta se non avesse potuto stabilizzare la sua posizione.
                                


                                



