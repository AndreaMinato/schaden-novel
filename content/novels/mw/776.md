---
weight: 776
title: Capitolo 776 – Spazzare Via Tutti
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


L'improvviso ribaltamento della situazione sbalordì tutti i praticanti di arti marziali presenti. Tianji Feng era attaccato al muro e vomitava boccate di sangue.


Tianji Feng era al primo stadio della Distruzione, eppure era quasi morto miserabilmente dopo un solo attacco di Lin Ming.


La coltivazione del giovane era solo negli stadi avanzati del del Nucleo!


"Da dove viene questo ragazzo?"


Il vecchio Yan e l'altro vecchio al secondo stadio della Distruzione si sentirono come se fossero sull'orlo di un precipizio. Anche i giovani sembravano aver visto un fantasma. Lin Ming pareva avere solo vent'anni, poteva essere perfino meno vecchio di loro.


Perché il divario di forza tra di loro era così grande?


"Se ha sconfitto così facilmente un praticante di arti marziali al primo stadio della Distruzione, dev'essere potente almeno come un guerriero al picco del secondo stadio della Distruzione o forse perfino al terzo."


Se la forza di Lin Ming fosse solo al secondo stadio della Distruzione, allora, se ce l'avessero messa tutta, si sarebbero potuti opporre. Tuttavia, se fosse formidabile come un maestro della Distruzione di terzo livello, allora non avrebbero potuto fare nulla.


Lin Ming emanava inconsciamente un intento omicida, era il campo di forza del Dio del Massacro. Quando il vecchio Yan e l'altro Anziano al secondo stadio della Distruzione lo sentirono, furono sottoposti ad una forte oppressione.


Questo li scoraggiò ulteriormente dall'intervenire.


Una volta che avessero iniziato a combattere, non sarebbe finita lì. Se avessero irritato Lin Ming e fossero stati uccisi, sarebbe stata una morte davvero miserabile.


Il vecchio e l'altro uomo di mezz'età si scambiarono un'occhiata, entrambi videro esitazione nello sguardo dell'altro.


Il vecchio Yan tentennò per un momento e poi fece un passo avanti. Disse a Lin Ming:"Moccioso, combatterò contro di te. La vittoria e la sconfitta saranno decise in tre mosse!"


La coltivazione del vecchio Yan era al secondo stadio della Distruzione. Non capiva quali fossero i limiti della forza di Lin Ming, poteva solo comprenderli combattendo. L'avrebbe sfidato in anticipo per evitare un'umiliazione ed impedire che la situazione degenerasse. Se non altro non avrebbe dovuto rischiare la vita. Il vecchio Yan aveva anche messo un limite di tre mosse perché non era sicuro delle sue possibilità. Pensava che, anche se non avesse potuto rivaleggiare con Lin Ming, se avesse usato tutta la sua forza, allora sarebbe riuscito a difendersi.


Il vecchio Yan non aspettò che Lin Ming rispondesse. Brandì una spada leggera dal suo anello spaziale e menò un fendente verso la gola del giovane.


"Spada del Cuore di Loto!"


Il vecchio Yan attaccò, emettendo costantemente una ricca e pura energia di tipo legno. Senza dubbio doveva essere un praticante di arti marziali di tipo legno. Aveva anche una certa comprensione del Concetto di Legno in formazione.


La luce di spada creò un loto blu di fronte a Lin Ming, diverse decine di petali vorticarono sfrecciando verso di lui.


Tutti fissarono la scena ad occhi spalancati, aspettando di vedere i limiti della forza di Lin Ming. Se il giovane fosse stato ad un livello simile a quello del vecchio Yan non si sarebbero dovuti preoccupare troppo. Avrebbero avuto bisogno solo di un altro maestro o due per batterlo. Tuttavia, se la forza di Lin Ming avesse superato di gran lunga quella del vecchio Yan, allora non avrebbero potuto fare nulla.


"Troppo debole."


Lin Ming scosse la testa. Dopo essere arrivato a questo livello, non esisteva più un giovane genio che potesse essere alla pari con lui. Per quanto riguardava i maestri della vecchia generazione, non avrebbe preso sul serio nessuno di loro a meno che le loro coltivazioni non fossero al picco del quarto stadio della Distruzione.


Toccò gentilmente l'anello spaziale e una lancia rossa balzò nelle sue mani. Senza usare tecniche di arti marziali o anche attivare la Forza del Dio Blasfemo, Lin Ming si limitò a riversare un filo del suo spirito da battaglia nella sua arma.


Così, un bagliore rosso brillò, emettendo un suono stridente.


<em>Kacha!</em>


Il loto blu che il vecchio Yan aveva formato era stato trapassato dalla lancia di Lin Ming. Il loto si ruppe e i petali del loto affilato si tramutarono in energia di tipo legno che si disperse via.


"Oh no!"


Il vecchio Yan era terrorizzato. Non pensava che sarebbe finito come Tianji Feng. Pensava che si sarebbe potuto proteggere nell'arco di tre mosse, ma ora non era riuscito nemmeno a bloccare un attacco!


"Giovane eroe, mostri pietà...!"


Gridò il vecchio Yan, ma tutto ciò che ricevette fu un freddo sogghigno da Lin Ming. Al vecchio non importava proprio della sua reputazione visto che aveva chiesto pietà in quel momento. Lin Ming sapeva bene che il suo avversario aveva provato a sondare le sue capacità. Se fossero finiti in stallo, allora gli altri avrebbero attaccato, sopraffacendolo con la loro superiorità numerica. Ora che però era stato sconfitto pensava solo a chiedere perdono.


Spudorato.


Lin Ming aveva anche sentito il litigio tra Xiaoxiao e questo vecchio Yan. Sapeva che non era nient'altro che un bastardo ingrato. Quindi, non solo non lo perdonò, ma il suo disgusto e la sua rabbia aumentò.


Lin Ming non lo uccise tuttavia. Manipolò deliberatamente la sua vera essenza per devastare i meridiani del vecchio, facendoli a pezzi!


Il vecchio Yan urlò miserabilmente mentre veniva scaraventato indietro per decine di piedi, alla fine si schiantò su un tavolo e un vaso, facendoli a pezzi.


Il vecchio Yan era pieno di ferite e quasi tutti i suoi meridiani e le sue ossa erano stati distrutti. Non aveva nemmeno la forza di muoversi.


Sarebbe stato impossibile guarire queste ferite senza delle medicine miracolose di massima qualità. E, anche se lo avesse fatto, non sarebbe tornato al livello di prima. Il vecchio Yan non era più giovane e la sua forza vitale era già diminuita. Anche se avesse usato le migliori medicine disponibili, la sua forza sarebbe diminuita di uno o due stadi.


"Tu..." Il vecchio non sapeva quanto fossero miserabili le sue condizioni. Sentiva solo rabbia e disperazione, e stava parlando perché era rimasto sconvolto dalle sue gravi ferite. Poi sputò una boccata di sangue e svenne.


Quando gli altri praticanti di arti marziali della Compagnia Tianji videro questa scena, iniziarono a provare paura. Anche un maestro al secondo stadio della Distruzione non riusciva a rivaleggiare con Lin Ming!


Accanto al giovane, Xiaoxiao era soddisfatta e contenta. Anche se non desiderava uccidere questi membri della famiglia Tianji, non poteva sopportare di vedere un lupo del genere che tradiva suo padre. Avrebbe voluto distruggere il dantian di tutti questi infami. Le azioni di Lin Ming avevano sfogato parte della rabbia che provava.


In quel momento, l'altro uomo di mezz'età mostrò un'espressione estremamente scontenta. Era stato un incontro di tre mosse, eppure Lin Ming ci era andato così pesante. Non avrebbe fatto qualcosa di così stupido come provocare il giovane. Dato che era il più debole, poteva solo sopportare.


Represse l'angoscia nel suo cuore e forzò un sorriso:"La forza del giovane eroe è sbalorditiva. Potrei chiedere da dove proviene?"


L'uomo di mezz'età l'aveva chiesto perché voleva indagare su di lui.


Tuttavia Lin Ming non aveva intenzione di perdere tempo con lui. Certamente non avrebbe rivelato che proveniva dalla Regione dell'Orizzonte Sud e non c'era bisogno di dire nulla. Sarebbe stato facile smascherare qualsiasi identità inventata.


Vedendo che Lin Ming non rispondeva, l'uomo di mezz'età non si arrabbiò. Invece si rivolse a lui tramite una trasmissione del suono di vera essenza.


Quando Tianji Xiaoxiao lo notò, si inquietò e strinse il braccio di Lin Ming. Non aveva bisogno di sentire la conversazione per capire cosa stava accadendo. Suo zio doveva aver chiesto perché Lin Ming si sarebbe disturbato ad aiutarla e, una volta che fosse saltato fuori l'argomento erba delle ossa di drago, i due zii avrebbero potuto batterla offrendo questo materiale a Lin Ming... Sarebbero riusciti ad attirarlo mettendogli a disposizione benefici maggiori con cui lei non avrebbe potuto competere.


Dopotutto Lin Ming era solo una persona che aveva incontrato per coincidenza. Forse poteva essere tentato dalla loro offerta. Una volta che non avesse più avuto il sostegno di Lin Ming, avrebbe perso la sua posizione.


"Non sono interessato."


Disse all'improvviso Lin Ming. L'espressione dell'uomo di mezz'età si irrigidì. Tianji Xiaoxiao invece sospirò di sollievo mentre si rilassava.


Ci era andata vicino.


L'uomo di mezz'età non sembrava essere disposto ad accettare questa risposta. Continuò a parlare offrendo altri vantaggi a Lin Ming. Tuttavia il giovane rifiutò comunque.


"Giovane eroe, dato che è così, allora non rimarrò qui a sprecare il suo tempo. Andiamo." I vari giovani attorno a lui raccolsero il ferito e se ne andarono.


<em>Andate?</em>


<em>Pensate di poter venire ed andare quando vi pare?</em>


Lin Ming diede un'occhiata a Tianji Xiaoxiao, che mostrò uno sguardo esitante. Tuttavia li lasciò comunque andare. Nonostante Lin Ming potesse ucciderli tutti, Xiaoxiao non avrebbe potuto gestire le conseguenze di un atto del genere. Se li avesse catturati, allora sarebbe stata messa sotto pressione dalla sua famiglia, che molto probabilmente l'avrebbe spinta a liberarli. Sarebbe stata una mossa imbarazzante che le avrebbe fatto perdere la faccia e sostenitori.


Aveva solo circa vent'anni ed era diventata un'adulta solo qualche anno fa. Con le sue attuali conoscenza, quante persone potevano essere disposte a sostenerla?


"Giovane eroe Lin, la ringrazio." Disse Xiaoxiao con ammirazione sentita dopo che tutti se ne andarono. "Giovane eroe Lin, dopo che questa questione sarà sistemata, non solo troverò l'erba ossa di drago per lei, pagherò anche 20.000 pietre di essenza spirituale come ringraziamento. Inoltre se avrà altri materiali di cui avrà bisogno in futuro, si senta pure libero di chiedere. Cercherò di fare del mio meglio per trovarli e venderglieli al prezzo più basso possibile." Xiaoxiao aumentò la sua ricompensa. Temeva che Lin Ming sarebbe stato tentato dai suoi zii.


Lin Ming aveva deciso di intraprendere la via per diventare un alchimista, naturalmente non avrebbe rifiutato delle condizioni così vantaggiose. Invece era preoccupato se Xiaoxiao sarebbe riuscita ad ottenere la posizione di capofamiglia se avesse continuato così.


Lin Ming disse:"Li ho solo scacciati via e non hanno subito gravi perdite. Se continuerà così, allora non sarai destinata a diventare la capofamiglia."


Anche Xiaoxiao lo sapeva. Disse:"Giovane eroe Lin, non ho ancora molto sostegno, è impossibile per me ottenere la fiducia degli altri membri della mia famiglia. Tuttavia, poco tempo fa, ho saputo che un buon amico di mio padre si sta dirigendo qui. Dovrebbe arrivare nel Reame Divino delle Nove Fornaci tra dieci giorni circa. Una volta che arriverà, dovrei poter cementare la mia posizione. Allora, una volta che potrò aumentare gli introiti della Compagnia Tianji, riuscirò sicuramente ad avere l'appoggio del Concilio degli Anziani."


"Bene, fa' come credi."


Lin Ming non aveva alcuna opinione al riguardo. Non poteva dare alcun consiglio convincente per quanto riguarda le lotte di potere nella famiglia.


.....


"Yan'er! Yan'er!"


Accanto al cugino più grande di Xiaoxiao, Tianji Yan, c'era una donna di mezz'età estremamente addolorata che piangeva. C'erano diversi abili medici che stavano valutando la situazione di Tianji Yan. Le sue lesioni erano ancora più gravi di quelle del vecchio Yan e, non solo i suoi meridiani erano stati distrutti, perfino il suo dantian era collassato. Inoltre quell'attacco poteva perfino aver troncato la possibilità di avere discendenti.


Per Tianji Feng e sua moglie questo era un colpo tremendo.


"Quel moccioso è troppo spietato!" Gridò con rabbia Tianji Feng. "Andiamo a chiedere a quel signore di aiutarci. Finché ci aiuterà, dovrebbe poter annientare facilmente quel moccioso!"


Le ferite di Tianji Feng erano le più lievi tra i tre. Alla fine Lin Ming aveva mostrato pietà con la sciabola, infilzandogli solo il polmone destro. Per un praticante di arti marziali della Distruzione, finché non fossero stati danneggiati il cuore, i meridiani, il dantian e il mare spirituale, allora le lesioni sarebbero guarite velocemente.


C'era un uomo di mezz'età seduto di fronte a Tianji Feng. L'uomo sogghignò e disse:"Cerchi quella persona? Perché non cercare sua altezza il Principe Ereditario? Nonostante il Principe Ereditario desideri controllare la nostra Compagnia Tianji, sarebbe comunque una fortuna per noi."


"Tuttavia per lui siamo solo una pedina minore. Dato che ha affidato a noi questa questione, questa è l'occasione migliore per dimostrargli il nostro valore. Se non possiamo completare questo obiettivo e dobbiamo chiedere a quella persona di aiutarci, allora che utilità avremmo?"
                                


                                



