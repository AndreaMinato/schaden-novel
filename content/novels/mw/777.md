---
weight: 7770
title: Capitolo 777 – Gran Successo dello spirito da battaglia di bronzo
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Il principe ereditario del Reame delle Nove Fornaci, Yang Yun, era la stella più brillante dell'intero paese ed il figlio illegittimo nato da misera concubina dell'harem imperiale. Dal momento in cui era nato, era stato ignorato da tutti. Tuttavia, quando aveva compiuto 12 anni, aveva rivelato un talento sbalorditivo per le arti marziali.


Era arrivato allo stadio della Distruzione a soli 30 anni. Ora era passato un altro decennio e non si sapeva a che livello fosse arrivato. Si diceva che la sua forza fosse imperscrutabile.


Nei quattro Reami Divini, la stirpe e la famiglia di appartenenza erano fattori secondari rispetto alla forza. Quindi Yang Yun, anche se non era connesso troppo alla famiglia reale, era riuscito a distinguersi e a diventare il principe ereditario con le sue forze. Controllava l'esercito e gli scambi commerciali del paese e la sua influenza era spaventosa. Nemmeno i tre grandi Precettori Imperiali potevano disubbidire agli ordini di Yang Yun.


Negli ultimi anni, Yang Yun aveva creato frequenti scompigli nel paese, ovviamente era ambizioso e aveva grandi aspirazioni. Continuava a rafforzare il suo dominio, non solo voleva controllare gli eserciti del Reame Divino delle Nove Fornaci, ma anche la sua economia.


Anche la Compagnia Tianji era uno degli obiettivi di Yang Yun. Tuttavia, anche se aveva un potere e un'influenza inimmaginabili, il principe ereditario doveva comunque considerare l'opinione pubblica. Naturalmente non avrebbe potuto depredare pubblicamente la proprietà privata della sua gente. Quindi aveva sostenuto i due zii di Tianji Xiaoxiao, Tianji Xiao e Tianji Yun, così sarebbero diventati i capi della compagnia.


I due non sapevano quale fosse l'obiettivo finale di Yang Yun, ma erano certi che seguirlo avrebbe condotto alla gloria. Era molto meglio che seguire quella ragazzina Tianji Xiaoxiao ancora immatura, non avrebbero avuto alcun futuro appoggiandola.


Tianji Xiao e Tianji Yun capivano che, per Yang Yun, la Compagnia Tianji non era nient'altro che un pezzetto di carne e che non era degno di molta attenzione. Dovevano completare una serie di obiettivi per ottenere il favore del principe ereditario. Se non avessero potuto battere un moccioso negli stadi avanzati del del Nucleo, allora sarebbero stati abbandonati da Yang Yun.


Se il principe ereditario voleva controllare la Compagnia Tianji, non avrebbe dovuto usare necessariamente loro due.


In una camera privata, Tianji Yun chiese a Tianji Xiao:"Fratellone, che intenzioni hai?"


Tianji Xiao esitò per un momento, poi i suoi occhi brillarono di luce fredda:"Ho intenzione di chiedere aiuto al Portatore di Morte. Il Portatore di Morte e io abbiamo fatto degli affari in passato e se posso tentarlo con qualcosa che gli interessa, allora dovrebbe essere disposto ad aiutarci."


<em>"Portatore di Morte" (尸鬼) sarebbe "crea cadaveri" e anche "fantasma che porta alla morte", secondo il daoismo è una creatura che vive all'interno del corpo umano e che cerca di accelerarne la morte. È un parassita sovrannaturale che entra nella persona alla nascita e risiede nei tre dantian localizzati nella testa, nel petto e nell'addome. Dopo che l'ospite muore, si liberano e diventano fantasmi malvagi (fonte <a href="https://en.wikipedia.org/wiki/Three_Corpses" rel="noopener" target="_blank">https://en.wikipedia.org/wiki/Three_Corpses</a>).</em>


"Il Portatore di Morte è il 330esimo nel Mandato del Cielo?!" Tianji Yun rabbrividì ed impallidì. Nonostante Tianji Xiao e il Portatore di Morte si conoscessero, avrebbe preferito non chiedere aiuto a quel tipo strano.


Il Portatore di Morte era un praticante di arti marziali della via demoniaca del Reame Divino Asura. Era estremamente crudele ed era riconosciuto come un diavolo pericoloso che poteva uccidere senza battere ciglio.


I praticanti di arti marziali della via demoniaca percorrevano la via del massacro o quella della lussuria. Il Portatore di Morte usava in particolare fantasmi e marionette della via del massacro. Questo era il motivo del suo soprannome.


Se si limitasse ad usare marionette, non sarebbe stato sufficiente ad inquietare così tanto Xiao Yun. Era risaputo che il Portatore di Morte poteva uccidere chiunque in ogni momento. Tutti dovevano guardarsi le spalle quando c'era lui, sia che fossero suoi amici, che nemici.


Inoltre usava spesso persone vive durante i suoi esperimenti.


Neonati, bambini, giovani ragazze, donne incinte, anziani, erano i soggetti preferiti del Portatore di Morte. Gli piaceva in particolare scorticare delle splendide vergini e usare la loro pelle per completare le sue marionette. Le sue vittime avrebbero sperimentato un fato peggiore della morte.


Tianji Yun non voleva avere niente a che fare con un mostro così anormale.


"Se avessi altri piani, allora non lo cercherei. Tuttavia, se voglio sbarazzarmi di quel ragazzo, è molto meglio se chiamo qualche maestro nel Mandato del Cielo." Disse Tianji Xiao.


C'erano solo 360 individui nel Mandato del Cielo e, nonostante sembrasse un grande numero, bisognava sapere che esistevano solo circa cento guerrieri al Mare Divino Realm nell'intero continente Tianyan.


In confronto c'erano molti più guerrieri della Distruzione che al Mare Divino Realm. Una stima conservativa sarebbe nel raggio di diverse decine di migliaia di persone.


Per essere scelti bisognava avere una reputazione incredibile. Se un coltivatore fosse rientrato in una lista del genere, sarebbe stato un individuo impareggiabile nella sua era, un maestro tra i maestri.


Ogni Reame Divino aveva solo diverse decine di maestri del Mandato del Cielo a disposizione. La maggior parte di loro era in isolamento a coltivare per cercare di avanzare al Mare Divino Realm. La Compagnia Tianji era solo un'organizzazione di quinto livello e, se non avesse potuto pagare un prezzo sufficientemente alto, allora era impossibile anche solo pensare di poter attirare l'attenzione di un maestro del Mandato del Cielo.


Il Portatore di Morte era il 330esimo nel Mandato del Cielo. Tuttavia, tra tutti i guerrieri al di sotto del 200esimo posto, dieci gradi erano considerati un livello separato. Quindi era più accurato dire che il Portatore di Morte era circa al 330-340esimo posto. Nonostante non sembrasse così impressionante, era comunque un numero terrificante.


<em>Ho!</em>


Una fiamma bruciò.


.....


In una caverna in una montagna remota al confine del Reame Divino Asura, un vecchio magro e scheletrico stava giocando con della materia grigia appiccicosa.


Accanto a lui, una ragazza nuda era inchiodata ad una griglia, la maggior parte della sua pelle era stata strappata via e i suoi occhi penzolavano dalle sue orbite. Gemeva debolmente. Grazie alle medicine del Portatore di Morte, continuava a sopravvivere.


Accanto a lei c'era un bambino immerso in un liquido misterioso e il suo corpo era ricoperto da peli verdi. Le sue piccole mani erano già diventate un paio di disgustosi artigli.


"Vogliono usare un cristallo del fantasma per affrontare un ragazzo negli stadi avanzati del del Nucleo? Un moccioso dalla forza così sbalorditiva? Eheh, c'è anche la signorina della Compagnia Tianji? Interessante! Kekeke, se questo piccolo diavolo è davvero come dice Tianji Xiao ed è così forte negli stadi avanzati del del Nucleo, allora è un materiale eccellente per diventare una marionetta. Per quanto riguarda quella giovane e bellissima donna, anche lei è un soggetto sperimentale perfetto. Una nuova marionetta avvolta dalla pelle di una splendida donna è semplicemente perfetta! Jejeje!" Il Portatore di Morte sorrise sinistramente. Evocò una marionetta a forma di corvo dal suo anello spaziale, ci saltò sopra e volò verso il Reame Divino delle Nove Fornaci.


I quattro Reami Divini comprendevano ognuno una vastissima quantità di terra e in mezzo ad essi c'era il Mare dei Miracoli. Il Mare dei Miracoli era famoso perché era impossibile ad attraversare ed era riconosciuto come una zona proibita che i quattro Reami Divini dovevano aggirare. Quindi, un viaggio dal Reame Divino Asura a quello delle Nove Fornaci sarebbe durato oltre dieci giorni anche usando l'aiuto di formazioni di trasmissione.


...


In quel momento Lin Ming stava conducendo una vita molto calma e pacifica. Ogni giorno si sarebbe allenato e avrebbe praticato l'alchimia.


Con il supporto della Compagnia Tianji, il giovane sarebbe riuscito ad acquistare facilmente un'enorme quantità di materiali e di giada di legno a prezzi estremamente bassi. Tutto questo fu consumato costantemente dalla Fornace Universale del Sole, almeno il 90% di essi non sarebbero diventati altro che cenere.


Le tecniche alchemiche di Lin Ming non erano di scarsa qualità. Solo che ogni volta che padroneggiava una nuova tecnica, avrebbe cercato di affrontare un livello ancora superiore. Quindi i suoi risultati lo portavano ad un fallimento dopo l'altro.


Senza che se ne accorgesse, il suo mare spirituale fu influenzato da questo allenamento. Iniziarono ad apparire delle onde nel suo mare spirituale prima calmo e sotto di esse brillava un color azzurro pallido.


Le onde si infrangevano schizzando acqua ovunque e lentamente si infiltrarono nello spirito da battaglia a forma di lancia che galleggiava a mezz'aria.


Questo spirito da battaglia era sottile come una bacchetta, era lungo meno di un piede. Sembrava fatto da un materiale verde scuro e blu, come se fosse forgiato da bronzo. Questo era il simbolo di uno spirito da battaglia di livello bronzo.


Emanava una luce azzurra perché aveva l'attributo dell'eternità.


Ad un certo punto, lo spirito da battaglia rimbombò all'improvviso ed emise uno stridio. Il mare spirituale di Lin Ming si agitò con furia, formando delle onde anomale e un vortice attorno alla piccola lancia.


Lo spirito da battaglia tremò violentemente emettendo suoni entusiasti.


Iniziò ad allungarsi e ad inspessirsi lentamente, la luce azzurra era diventata ancora più abbagliante. Divenne più solido, più realistico.


Gran Successo del livello bronzo!


Lin Ming aprì gli occhi all'improvviso. Quando lo spirito da battaglia di un praticante di arti marziali nasceva, sarebbe cresciuto costantemente insieme alla coltivazione di un guerriero.


Lin Ming aveva fatto ripetuti progressi e, insieme ai materiali celesti che potevano nutrire gli spiriti da battaglia, era stato sufficiente per raggiungere il picco del Minor Successo, in cui era rimasto bloccato per moltissimo tempo.


Ora, usando l'allenamento nell'alchimia come punto di svolta, finalmente era arrivato al grado successivo!


Praticare l'alchimia poteva temprare l'anima. Anche se uno spirito da battaglia dipendeva dalla volontà di un praticante di arti marziali, era collegata inestricabilmente all'anima. Dopotutto esisteva grazie ad essa ed era il motivo per cui lo spirito da battaglia fluttuava sopra il mare spirituale.


L'anima era come il mare e uno spirito da battaglia era come un pesce, un piccolo mare non poteva crescere un grosso pesce.


Questa era l'utilità della forza dell'anima. Anche se non poteva influenzare immediatamente la forza di un praticante di arti marziali, poteva essere determinante per il futuro di un guerriero.


Anche per questo Moguang aveva raccomandato a Lin Ming di concentrarsi sull'alchimia. Allo stesso tempo anche le tecniche di iscrizione non potevano essere ignorate.


"Gran Successo dello spirito da battaglia di livello bronzo. Ho già superato la maggior parte dei combattenti al Mare Divino Realm sotto questo aspetto, ha fatto aumentare ulteriormente la mia forza d'attacco. Insieme alla mia comprensione maggiore dei Concetti di Fuoco e Spazio, mi chiedo quanto è diventato più potente il mio attacco più formidabile. Quanto è più forte?"


<em>'Sepoltura del Cielo, Catena di Stelle, Sole Inseguitore, Fulmine Inseguitore, Arcobaleno Penetrante, Annientamento Thunderfire. Sono le sei mosse che ho ideato, alcune sono troppo particolari e difficili da usare spesso. Sarebbe meglio se ne creassi altre.'</em>


Pensò Lin Ming. Non sapeva che, se i giovani d'élite del continente Tianyan avessero saputo cosa pensava, probabilmente avrebbero vomitato sangue per l'invidia e la frustrazione. Dopotutto stavano ancora studiando le eredità lasciate dai loro antenati. Molti membri d'élite potevano creare una tecnica parziale, ma queste abilità spesso sarebbero state troppo deboli e non sarebbero state utili in combattimento. Quindi, non avevano altra scelta se non continuare ad usare le tecniche antiche lasciate dai loro avi.


Le mosse che Lin Ming aveva creato contenevano una forza terrificante invece e potevano anche essere usate come colpo finale.


Naturalmente questo era dovuto ai metodi di coltivazione di massima qualità e alle opportunità fortunate che aveva avuto finora. Se Lin Ming avesse voluto creare altre mosse avrebbe dovuto incontrare altre occasioni particolari. Non era qualcosa che poteva inventarsi dal nulla.


.....


"Cosa? Non solo vuole due cristalli del fantasma, ma vuole anche portare viao Tianji Xiaoxiao?" Tianji Yun si infuriò quando sentì le condizioni del Portatore di Morte. Due cristalli del fantasma era una richiesta ragionevole e intendeva dargli un po' di spazio per delle trattative. Portare via Tianji Xiaoxiao però...


Tutti sapevano che le vittime del Portatore di Morte morivano in modo terrificante e miserabile.


Nonostante Tianji Yun non fosse un buon uomo, non voleva comunque portare sua nipote nelle profondità dell'inferno, sarebbe stato difficile per lui rimanere tranquillo. In futuro questo avrebbe perfino formato un ossessione che avrebbe distrutto il suo cuore delle arti marziali.


"Cosa? Non intende accettare?" Gli occhi verdi sinistri e spettrali del Portatore di Morte fissarono Tianji Yun. In quel momento Tianji Yun si sentì un groppo in gola e rabbrividì, come se fosse stato gettato in un lago ghiacciato. Non dubitava che il Portatore di Morte l'avrebbe ucciso immediatamente un secondo dopo se non avesse ceduto.


"Terzo fratello, non parlare." Tianji Xiao spinse Tianji Yun dietro di sé.


"Ma!"


"Non dire nulla. Non abbiamo altra scelta!"
                                


                                



