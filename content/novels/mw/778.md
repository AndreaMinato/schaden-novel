---
weight: 778
title: Capitolo 778 – Prima Battaglia del Mandato del Cielo
pubDate: 2025-12-15T08:37:10.267Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Nonostante Tianji Xiao non potesse sopportare di condannare Xiaoxiao ad una fine del genere, sapeva bene cosa significava rientrare nelle grazie del principe ereditario.


Il principe ereditario era molto ambizioso. Forse sarebbe diventato il più potente Imperatore divino nella storia del paese. Se avesse potuto seguirlo, allora sarebbe riuscito ad entrare in un palcoscenico più ampio e ottenere molte più ricchezze.


"Mi dispiace Xiaoxiao, ma un grande uomo dev'essere spietato. Per i miei discendenti e la gloria futura della Compagnia Tianji posso solo renderti un piccolo sacrificio per ottenere il bene più grande."


Quando il Portatore di Morte vide Tianji Xiao annuire, ridacchiò in modo strano e disse:"Un uomo saggio può comprendere la situazione in cui si trova!"


Dopo aver detto queste parole, balzò sul suo corvo e volò via sollevando una nuvola di polvere.


Xiaoxiao Yun rimase indietro. Il suo viso era pallido e le sue labbra tremavano. Alla fine sospirò senza dire nulla.


.....


"Cui'er, portami una bacinella d'acqua così posso lavarmi il viso." Ordinò ad una domestica Tianji Xiaoxiao.


"Sì signorina." Una giovane con un vestito color acquamarina corse a prendere una bacinella e un asciugamano bianco.


"Cui'er, è tutto il giorno che mi tremano le palpebre. Temo che accadrà qualcosa di brutto oggi."


"Signorina, va tutto bene. Non ha il signor Lin?" Cui'er ridacchiò, dando un'occhiata divertita alla donna. Xiaoxiao era ad un'età in cui si era consapevoli delle questioni amorose e di cosa succedeva nei rapporti tra un uomo e una donna. Aveva un'età simile a quella di Lin Ming, che era forte, talentuoso, bello e coraggioso. Sarebbe stato facile per qualunque ragazza innamorarsi di lui e fantasticare di poter passare tutta la sua vita con lui.


Tuttavia Xiaoxiao non aveva l'energia, né il tempo per considerare questo. Si sentiva solo stanca. Molto, molto stanca...


"Cui'er... vai a consegnare altre pietre di essenza spirituale al signor Lin. Inoltre assicurati che i tre pasti del signor Lin siano tutti preparati con il miglior cibo spirituale. Non..."


Mentre parlava, Xiaoxiao sentì un'esplosione provenire dalla sala principale, come se ci fosse stato un fulmine. Cambiò immediatamente espressione e si alzò di scatto.


"Signorina! Cattive notizie! C'è una battaglia fuori!"


Accorse una domestica nel panico. Xiaoxiao si precipitò nella sala principale e spalancò gli occhi. Nella stanza di fronte c'era un servo infilzato alla gola da una lancia d'osso. Era faccia a terra a terra, i suoi occhi spalancati erano vacui, non era morto in pace.


Accanto al servo morto c'era un vecchio magro e scheletrico che aveva un'espressione crudele e sadica. Il suo viso era pieno di spilli, come se ci avesse cucito sopra dei pezzi di pelle umana. I suoi occhi verdi e spettrali erano simili a quelli di un lupo rabbioso e il suo corpo emetteva un'energia ostile e terrificante. Solo avvicinarsi a lui dava la sensazione che il proprio fuoco vitale si sarebbe spento rapidamente, come se si sarebbe estinto da un momento all'altro.


"Chi sei?"


Xiaoxiao rabbrividì. La sua coltivazione era solo allo stadio Xiantian e non poteva capire minimamente la coltivazione di quest'uomo scheletrico. Tuttavia aveva il presentimento che questo vecchio fosse terrificante, non era assolutamente un uomo qualunque.


"Jejeje, il mio soprannome è Portatore di Morte. E tu sei la ragazzina Tianji Xiaoxiao... non male, non male." Il Portatore di Morte sporse la sua lingua scarlatta mentre osservava Xiaoxiao. Poi disse delle parole che fecero quasi fermare il cuore della giovane:"Sarà davvero splendido usare la tua pelle per fare una marionetta."


"Portatore di Morte!" Xiaoxiao impallidì al punto da perdere ogni traccia del suo colorito. Il Portatore di Morte era nel Mandato nel Cielo. Era un individuo famigerato che aveva assassinato innumerevoli innocenti. Inoltre i suoi metodi per uccidere erano inumani e grotteschi. Non dubitava che il Portatore di Morte avrebbe fatto come aveva detto. Se fosse caduta nelle sue mani, allora avrebbe subito un fato cento volte peggiore della morte. Era semplicemente l'incarnazione di un diavolo.


Il Mandato del Cielo aveva un totale di 360 individui. Tra di essi, chiunque fosse al sesto stadio della Distruzione sarebbe rientrato nella lista, non importava quanto fossero carenti le sue fondamenta. Anche se avesse avuto delle basi instabili e gli rimanessero pochi anni, sarebbe comunque arrivato tra i primi duecento.


Per quanto riguardava quelli al quinto stadio della Distruzione, la maggior parte era stata classificata sotto i primi duecento.


Era estremamente difficile per un praticante di arti marziali al quarto stadio della Distruzione rientrare nel Mandato del Cielo. Queste eccezioni avrebbero avuto un metodo di coltivazione speciale o un talento incredibile.


Per quanto riguardava il Portatore di Morte, il suo metodo di coltivazione era davvero particolare. Coltivava marionette e le leggi dei cadaveri Yin della via demoniaca, era un'esistenza anomala che creava problemi a tutti.


Xiaoxiao era il successore dalla Compagnia Tianji, quindi naturalmente conosceva ogni singolo maestro del Mandato del Cielo e aveva molte informazioni al riguardo. Questo perché individui del genere potevano essere clienti dell'associazione commerciale.


"C'è anche qualcuno di nome Lin Lanjian. Ragazzo, da bravo, vieni qui per diventare il mio esperimento." Il Portatore di Morte riversò vera essenza nella sua voce. Le sue parole penetrarono in ogni pollice del Padiglione Tianji.


"Portatore di Morte, mi stai cercando?" All'improvviso Lin Ming apparì in un angolo della sala, come se fosse lì fin dall'inizio. Solo il Portatore di Morte si rese conto che Lin Ming aveva usato una tecnica di movimento incredibile per arrivare all'istante.


"Eheh, bella tecnica di movimento, ne vale la pena. Sei così giovane, eppure così forte. Sarai un ottimo materiale per diventare una marionetta. Ti apprezzo davvero. Quindi ti darò la possibilità di suicidarti, così potrò prendere il tuo corpo. Altrimenti, se cadrai nelle mie mani, non avrai nemmeno la possibilità di implorare di morire."


Quando il Portatore di Morte inseguiva qualche praticante di arti marziali, molti di loro sceglievano di suicidarsi una volta persa ogni speranza di scappare. Altrimenti, se fossero caduti nelle sue mani, sarebbero stati torturati per diversi mesi, fissando impotenti il vecchio che strappava la loro pelle, gli occhi, i piedi e le mani.


Si poteva immaginare che tipo di dolore e disperazione fosse.


Lin Ming tirò fuori la sua lunga lancia rossa. Nonostante questo tipo di fronte a lui fosse arrogante, aveva i requisiti per farlo. Era molto più potente di Xuan Wuji!


Lin Ming non aveva altra scelta se non mettercela tutta. Inoltre non era sicuro di poter vincere. Questo perché non sapeva quanto fosse davvero forte il Portatore di Morte.


Quando il vecchio vide il movimento del giovane, il suo sorriso grottesco si allargò:"Sembra che tu voglia rifiutare il mio atto di generosità? Molto bene, vediamo quanto sei resistente."


Poi allungò le mani. Su di esse c'erano un paio di artigli che brillavano freddamente. Una luce verde brillava ad intermittenza sulle lame; era veleno mortale.


"Signor Lin." Xiaoxiao si morse le labbra e disse a Lin Ming tramite una trasmissione di vera essenza:"Signor Lin, la ringrazio sinceramente per tutto ciò che ha fatto finora. Prima ci eravamo accordati che se avesse incontrato qualcuno che non poteva affrontare, allora il nostro patto poteva terminare in ogni momento. Il Portatore di Morte è al 330-340esimo posto nel Mandato del Cielo. Mi dispiace molto per averla trascinata in questo guaio. Se ne ha la possibilità, signor Lin, scappi per favore."


Ad ogni parola che diceva, il suo viso impallidì ulteriormente. Sperava che Lin Ming rimanesse, ma se il giovane non fosse riuscito a battere il Portatore di Morte allora sarebbe stato inutile rimanere qui a morire.


Quando immaginava cosa sarebbe successo se fosse stata catturata dal Portatore di Morte, Xiaoxiao si riempiva di terrore.


Lin Ming diede un'occhiata alla donna per un momento e rispose:"Mostrare pietà ai tuoi nemici è come essere crudeli con sé stessi. Se non ti approfitti del momento in cui sei assolutamente superiore per eliminare i tuoi nemici, allora patirai le conseguenze della tua debolezza. Ricordati di questo e fai attenzione!"


Dopo aver detto questo, Lin Ming strinse la sua lancia rossa e si precipitò fuori dal Padiglione Tianji.


<em>Peng!</em>


Le grandi porte alte diverse decine di metri furono spaccate all'istante dalla lancia di Lin Ming. Poi si levò in volo senza guardarsi indietro.


Xiaoxiao si disperò.


Mostrare pietà ai tuoi nemici era come essere crudeli con te stesso...


Questa era una verità molto semplice che capivano tutti, ma applicarla davvero richiedeva un grande coraggio e determinazione.


Chiuse i suoi occhi tremanti. Sapeva esattamente a cosa si stava riferendo Lin Ming. In una situazione in cui era in vantaggio, aveva permesso a Tianji Yun di andarsene.


Non aveva osato uccidere Tianji Yun perché temeva di non poter sopportare le pressioni della sua famiglia. Aveva paura che Tianji Xiao avrebbe usato questa opportunità per punirla, probabilmente espellendola dalla famiglia.


Ora però Tianji Xiao si era approfittato del momento per attaccare. Sarebbe stata solo lei a soffrire.


"Il signor Lin dovrebbe stare scappando... può scappare...?"


Mentre guardava le porte rotte e i pezzi di legno che cadevano, sentì solo incredibile tristezza e rimpianto.


Ora che Lin Ming se n'era andato, era completamente inerme, non aveva la forza di resistere.


"Signorina, il Portatore di Morte sta inseguendo Lin Lanjian. Dovremmo approfittarci di questa opportunità per scappare il più velocemente possibile." Disse nervosamente la vecchia vestita di nero. Poi sporse la mano per afferrare Ciaoxiao.


La donna rise con amarezza. Sussurrò con tono spento:"È inutile, è tutto inutile. Il Portatore di Morte ha lasciato un marchio sul mio corpo. Non posso più sfuggirgli..."


"Quel Lin Lanjian, è davvero scappato quando avevamo più bisogno di lui! Dannazione!" Disse con rabbia la vecchia vestita di nero.


"Nonna Bai, non c'è nessuno in questo mondo che dovrebbe nascere per morire per noi..." Xiaoxiao scosse la testa, ma poi sentì all'improvviso un'esplosione tonante che fece tremare il Padiglione Tianji.


Hmm?


Xiaoxiao corse fuori dalle porte infrante. Da lì poteva vedere che a diverse chilometri di distanza, Lin Ming e il Portatore di Morte stavano volando in alto nel cielo, i loro abiti stavano svolazzando al vento.


Sotto di loro, la città trafficata e animata di Wuxi si estendeva all'orizzonte.


L'aria vibrava ancora a causa delle onde d'urto di vera essenza. Era ovvio che stava per svolgersi una grande battaglia.


"Lin Lanjian intende affrontare il Portatore di Morte? Il motivo per cui è corso via dal Padiglione Tianji è stato perché temeva che la loro battaglia ci travolgesse?"


Per qualche momento, Xiaoxiao rimase assorta. Accanto a lei, anche Nonna Bai era sbalordita. Nonostante si fosse appena lamentata di Lin Ming, aveva detto quelle parole solo per la rabbia e la disperazione. Sapeva molto bene che sarebbe stato ragionevole scappare. Dopotutto il loro accordo sarebbe diventato invalido se Lin Ming avesse incontrato un guerriero che non poteva affrontare.


E anche se non ci fosse un accordo del genere, sarebbe stato comunque comprensibile fuggire.


Se lei fosse stata nella posizione di Lin Ming, anche lei sarebbe scappata. Solo uno sciocco sarebbe morto per un estraneo.


Tuttavia non si sarebbe mai immaginata che il giovane avrebbe deciso di combattere contro il Portatore di Morte.


In quel momento, a Wuxi, sia i praticanti di arti marziali che i comuni mortali, tutti quanti alzarono la testa per vedere cosa stava succedendo.


Wuxi era una città di medio-grandi dimensioni nel Reame Divino delle Nove Fornaci. Qui naturalmente c'era una vasta quantità di maestri esperti. Riuscirono a capire all'istante che le due persone a mezz'aria erano grandi guerrieri.


In particolare il tipo magro e scheletrico avvolto da tessuto bianco; era sicuramente un esperto incredibile!


Chi erano? Osavano combattere a Wuxi?


I guerrieri di Wuxi erano sbigottiti.


Naturalmente la maggior parte di questi praticanti di arti marziali era al di sotto del del Nucleo, non potevano capire la coltivazione di Lin Ming e del Portatore di Morte.


"Osavano combattere sopra Wuxi! Questo è davvero troppo audace!"


"Giusto! È proibito combattere a Wuxi. Questa è una regola generale in ogni grande città. Se osano ignorare le regole di fronte a tutti, allora saranno puniti con la morte!"
                                


                                



