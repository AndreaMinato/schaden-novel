---
weight: 779
title: Capitolo 779 – La Grande Battaglia di Wuxi
pubDate: 2025-12-15T08:37:10.268Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Le grandi città naturalmente erano regolate da leggi, altrimenti non si sarebbero potute definire tali. Non ci sarebbe stata differenza tra di esse e le pianure selvagge pieni di banditi.


A Wuxi, tutti coloro che avessero iniziato un conflitto avrebbero subito una grave punizione. Chiunque avesse ignorato gli avvertimenti sarebbe stato perfino eliminato.


"Le guardie della città stanno arrivando. Allora ci sarà davvero un bello spettacolo, ahah!"


Come si aspettavano tutti, le guardie della città accorsero velocemente. Il loro capitano era un uomo di nome Rong Lin. Prima che arrivassero tutti gridò:"Chi diavolo pensate di essere?! Osate combattere così apertamente nella mia città Wuxi! Che insolenza!"


In quanto capitano delle guardie, solitamente aveva un atteggiamento solenne e maestoso. Normalmente solo un grido da parte sua sarebbe stato sufficiente a spaventare gli altri e a risolvere ogni problema.


Stavolta però era stato ignorato. Spalancò gli occhi e iniziò a fissare il vecchio scheletrico che stava volando a mezz'aria. Poi impallidì.


"P-portatore di morte?!"


Rimase pietrificato sul posto.


"Capitano, quei due sono fin troppo arroganti, osano combattere nel cielo della mia Wuxi! Vogliono morire!" Accanto a Rong Lin, intervenne un'altra guardia che aveva contato sulle connessioni della sua famiglia per ottenere l'incarico. Era un giovane praticante di arti marziali che serviva come vice di Rong Lin.


"Capitano, perché non ha detto loro di deporre le armi così possiamo catturarli velocemente?" Il giovane praticante di arti marziali guardò perplesso Rong Lin.


Tuttavia il capitano rimase in silenzio e impallidì ulteriormente.


Beh, se il capitano non aveva intenzione di intervenire, allora l'avrebbe fatto per lui. Il giovane praticante di arti marziali pensava che gridare e attirare l'attenzione di tutti sarebbe stato fonte di gloria per lui.


"Ai due sopra! Siamo..."


Il giovane aveva appena iniziato ad urlare quando Rong Lin balzò come un gatto e gli coprì la bocca.


"Vuoi morire?!"


La fronte di Rong Lin era coperta di sudore. In ogni Reame Divino c'erano solo diverse decine di guerrieri del Mandato del Cielo e la maggior parte di loro era in isolamento. Vivevano come eremiti per la maggior parte della loro vita.


Se fossero stati paragonati ad un sovrano di una nazione di mortali, allora Rong Lin poteva essere considerato solo un ufficiale di una città di medie dimensioni. Si poteva immaginare quanto divario ci fosse tra le loro posizioni.


Inoltre il Portatore di Morte era famigerato per la sua crudeltà incostante. Chiunque fosse caduto nelle sue mani avrebbe subito un fato peggiore della morte!


Avrebbe preferito affrontare un guerriero nei primi duecento posti del Mandato del Cielo piuttosto che incontrarlo. Questo perché il Portatore di Morte poteva uccidere qualcuno senza nemmeno battere ciglio!


"Capitano?" Chiese un po' scontento il giovane.


"Ubbidite ai miei ordini! Evacuate la folla e isolate il posto! Senza un mio ordine, non potete dire una sola parola al riguardo e nessuno può interferire! Tutti i trasgressori saranno puniti brutalmente!"


Mentre parlava, Rong Lin vide all'improvviso l'uomo scheletrico che gli gettava un'occhiata. Il vecchio sorrise mostrando la sua lingua rosso sangue e i suoi denti bianchi.


Fu solo uno sguardo, ma Rong Lin si riempì di terrore. Si sentì come se una lancia gelida stesse puntando al suo cuore.


Il capitano tremò per la paura. Fece un cenno e disse:"Ritiratevi tutti di dieci chilometri!"


"Cosa?"


"C***o! Ti ho detto di ritirarti, quindi ti ritiri! Quel tipo sopra è un maestro del Mandato del Cielo!" Rong Lin all'inizio non voleva rivelare l'identità del Portatore di Morte, ma quando vide che il giovane non era convinto e, dal suo sguardo sembrava che stesse per interromperlo, non ebbe altra scelta che dire un po' delle informazioni del Portatore di Morte.


"M-M-Mandato del Cielo?!" Il giovane praticante di arti marziali non era un idiota. In effetti, tutti rimasero scioccati sentendo queste parole. Erano tutti ben consapevoli di cosa significasse.


"C'è un errore? Se quel vecchio scheletrico è il maestro del Mandato del Cielo, allora chi è il suo avversario? È ovviamente solo un giovane di vent'anni e la sua coltivazione... la sua coltivazione è... negli stadi avanzati del del Nucleo?!"


"Sì, è solo negli stadi avanzati del del Nucleo e il suo avversario è il Portatore di Morte. Quel giovane è pazzo!" Lo sguardo di Rong Lin si accese quando guardò Lin Ming. In quanto capitano delle guardie, naturalmente conosceva tutte le persone di grande livello dei quattro Reami Divini. Tuttavia non riuscì a richiamare alla memoria un solo dettaglio riguardo Lin Ming.


Non solo la guardia della città, ma anche tutti gli altri praticanti di arti marziali del pubblico notarono la differenza troppo vasta che c'era tra i due.


"Questa è una battaglia all'ultimo sangue o un membro della vecchia generazione che istruisce un giovane?"


"Sicuramente lo starà istruendo. Non fate troppo clamore, quel vecchio potrebbe essere il maestro del giovane. Certamente ridurrà di molto la forza dei suoi colpi."


<em>Whoosh! Whoosh!</em>


Due ombre volarono a dieci chilometri dal campo di battaglia. Erano nonna Bai e Xiaoxiao.


"Lin Lanjian non fa parte del mio Reame Divino delle Nove Fornaci, né proviene dagli altri tre Reami Divini. Probabilmente non ha sentito parlare del Mandato del Cielo, quindi ha agito con imprudenza. Signorina, questa è la nostra sola possibilità. Se continuiamo a guardare la battaglia da qui, allora sarebbe come aspettare di morire." Disse con ansia nonna Bai.


Se Lin Ming fosse davvero un giovane dei quattro Reami Divini, allora sarebbe impossibile che un talento mostruoso come il suo rimanesse sconosciuto. Quindi pensava che Lin Ming provenisse da una regione lontana e non sapesse quanto erano potenti i maestri del Mandato del Cielo.


Figuriamoci Lin Ming, perfino quel membro della vecchia generazione che conosceva il padre di Xiaoxiao non poteva rientrare nel Mandato del Cielo.


"Nonna Bai, c'è un marchio nel mio corpo, non posso più fuggire. Ho già accettato il mio fato. Preferisco stare qui e guardare la battaglia del giovane eroe Lin. C'è una piccola speranza che possa creare un'occasione per noi forse. Allora attaccheremo insieme e, anche se non potremo vincere, moriremo di una morte onorevole!"


"Va bene..." Nonna Bai scosse la testa e non tentò più di convincere Xiaoxiao.


In quel momento sempre più praticanti di arti marziali iniziarono a riempire il cielo. Tutti loro sentivano che c'era qualcosa di strano. Come mai quelle guardie della città spaccone che di solito si davano arie non avevano colto l'occasione per portare giù coloro che avevano infranto la legge?


Nel frattempo, in alto nel cielo, Lin Ming e il Portatore di Morte avevano già combattuto per oltre venti respiri di tempo.


Lin Ming fu il primo a fare la sua mossa.


<em>Bang!</em>


Prima che la sua lancia colpisse, due campi di forza si stavano già attivando.


Il campo di forza Asura e quello del Dio del Massacro erano stati rilasciati!


Un'ondata di potere si precipitò da ogni direzione, creando una terrificante tempesta di energia.


Il campo di forza del Dio del Massacro che annientava ogni forza vitale.


Il campo di forza Asura, la soppressione universale della potenza e dello spirito di un praticante di arti marziali!


L'aria tremò. La maggior parte dei praticanti di arti marziali che fluttuavano a mezz'aria e guardavano la battaglia non erano maestri. Non capivano come Lin Ming stesse contrastando il Portatore di Morte, ma ora che il campo di forza aveva avvolto l'intera area, divennero tutti come foglie in una tempesta, si disperdevano e crollavano in ogni direzione! I praticanti di arti marziali leggermente più deboli, anche se erano ad un miglio di distanza da Lin Ming, vomitarono una boccata di sangue e rimasero gravemente feriti!


"Cos'è quello?!"


Tutti i praticanti di arti marziali rimasero sbigottiti. Era questo il potere rilasciato da quel giovane?


"Che tipo di intento omicida è questo?" Xiaoxiao deglutì. Lin Ming non aveva mai usato questo potere quando aveva combattuto contro gli Anziani della famiglia Tianji. Era chiaro che non aveva pensato di averne bisogno allora.


"Questo è un campo di forza, inoltre ne ha due!" Nonna Bai riconobbe la tecnica che Lin Ming aveva usato. I campi di forza erano estremamente rari; perfino un giovane incredibilmente talentuoso dei quattro Reami Divini non ne avrebbe avuto uno necessariamente. Era un'abilità molto rispettata.


Questo non perché fossero spaventosamente forti, ma perché poteva coesistere insieme alle tecniche marziali. Poteva aumentare la forza di un praticante di arti marziali o avere altri effetti senza influenzare le capacità combattive del proprietario.


"Eheh, ragazzo, mi piaci sempre di più. Una volta che ti trasformerò in una marionetta potrò tenere i tuoi campi di forza. Questo è fin troppo perfetto! I campi di forza sono l'abilità che i marionettisti adorano di più!" Il Portatore di Morte sorrise sinistramente e i suoi occhi spettrali stavano brillando.


Un potente marionettista poteva recuperare la maggior parte delle abilità speciali che aveva un praticante di arti marziali prima di morire. In effetti il potere di un marionettista poteva essere aumentato nel passare del tempo usando un certo numero di tecniche arcane.


"Ami davvero sognare."


Urlò Lin Ming dopo una breve risata e brandì la sua lancia. Riversò il suo spirito da battaglia nella sua arma e attaccò. Il potere del fulmine e del fuoco infransero gli ostacoli dello spazio e con uno stridio sollevarono un'ondata turbolenta di energia.


<em>Bang! Bang! Bang!</em>


Lo spazio quasi collassò. La lancia di Lin Ming attraversò all'istante mille piedi, puntando dritto verso la fronte del nemico.


Il Portatore di Morte rise in modo inquietante e sporse i suoi artigli raggrinziti. Un artiglio nero e spettrale apparì dal nulla e si scagliò verso Lin Ming.


Mentre avanzava, un vento freddo vorticava attorno all'artiglio, come se fosse formato da innumerevoli spettri piangenti.


<em>Kacha!</em>


La lancia e l'artiglio si scontrarono. L'artiglio si disintegrò, ma anche la luce di lancia di Lin Ming si sciolse come neve sotto il sole ardente.


L'impatto creò onde d'urto di vera essenza. Tutti i praticanti di arti marziali attorno si ritirarono velocemente impallidendo.


Ora era chiaro che queste due persone anormali erano praticamente delle bestie feroci in forma umana. Se fossero stati colpiti dalla tempesta di energia, non sarebbe rimasto nulla di loro, nemmeno della cenere!


Xiaoxiao e nonna Bai invece non ne erano state influenzate perché erano molto lontane. Tuttavia poterono sentire quanto era terrificante quell'energia.


"Questa dovrebbe essere solo una mossa per sondare l'avversario. Non ho idea di quanta forza abbia usato Lin Lanjian, ma se il suo limite è questo, non ha la minima possibilità di vincere. Il Portatore di Morte non ha nemmeno usato le sue marionette."


Nonna Bai aveva un'espressione preoccupata. Quando Lin Ming aveva scatenato i due campi di forza, aveva iniziato a provare speranza. Aveva sentito un po' di ottimismo, forse Lin Ming avrebbe potuto creare un miracolo o anche resistere per un po' al Portatore di Morte. Sarebbero arrivati sicuramente altri maestri se lo scontro fosse durato abbastanza. Allora forse la situazione poteva ribaltarsi.


"Interessante! Davvero interessante!"


La pelle cucita del Portatore di Morte si tese mentre mostrava un'espressione entusiasta. Toccò il suo anello speciale e uscì un'enorme marionetta demoniaca. Il mostro aveva due grandi ali sulla sua schiena e il suo corpo era pieno di muscoli blu scuro solidi come una roccia.


Demone gigante?


Lin Ming si raggelò. Questa era la marionetta di un demone gigante! Dov'era riuscito a procurarsi il corpo di un demone gigante?


"Questa è una tecnica da marionettista ed è anche un demone gigante! Quell'uomo dev'essere..."


Alcuni dei praticanti di arti marziali attorno riconobbero la razza della marionetta. Nonostante non avessero capito chi era il Portatore di Morte, si ricordavano della marionetta. In realtà i grandi maestri marionettisti si erano quasi estinti.


C'era una sola persona famosa per le sue tecniche da marionettista.


E combinato alla coltivazione del vecchio sinistro, tutti capirono la sua identità.


"Il 330esimo del Mandato del Cielo, il Portatore di Morte!"


"Il Portatore di Morte? È davvero lui?!"


"Cielo! Non c'è da meravigliarsi che le guardie non abbiano osato fare nulla! Quel vecchio è il Portatore di Morte... Allora chi è quel giovane? Quel giovane è spuntato fuori dal nulla?"


In quel momento nessuno disse più che era un incontro di allenamento. Il Portatore di Morte non era assolutamente il tipo e il metodo di coltivazione di Lin Ming sembrava completamente diverso dal suo.


Questa era davvero una battaglia all'ultimo sangue!


Un guerriero negli stadi avanzati del del Nucleo che sfidava un maestro al 330esimo posto del Mandato del Cielo, il Portatore di Morte, in uno scontro all'ultimo sangue...


Questa era una pazzia!
                                


                                



