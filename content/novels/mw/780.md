---
weight: 780
title: Capitolo 780 – Salire sul palco più vasto
pubDate: 2025-12-15T08:37:10.268Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


"Questa è una marionetta di un demone gigante che ho creato con cautela. L'ho chiamato... Gargoyle. Fammi vedere quante marionette puoi farmi usare!"


La marionetta di un demone gigante? Quindi a quanto pareva anche nel continente Tianyan c'erano i demoni giganti. Da dove proveniva questo cadavere?


Sky Spill e il Sacro Continente dei Demoni erano isolati l'uno dall'altro. L'ultima volta che erano entrati in contatto era stato quando il Grande Imperatore Infernale era partito per il continente Tianyan attraverso la formazione di trasmissione dell'Imperatore Demoniaco e in seguito aveva fondato la sua città.


Se ci fossero stati scheletri di demoni giganti di migliaia di anni fa, allora Lin Ming non ne sarebbe stato sorpreso, ma le tecniche da marionettista avevano bisogno di cadaveri freschi per funzionare appropriatamente. Questo significava che in uno dei quattro Reami Divini esistevano i demoni giganti.


"Da dove proviene questo cadavere?" Chiese direttamente Lin Ming.


"Eheh, naturalmente proviene dal Reame Divino Asura. È così strano? Non mi interessa chiacchierare con uno come te. Ora muori!"


Il Portatore di Morte gridò e il demone gigante brandì un'ascia lunga quindici piedi per poi precipitarsi su Lin Ming.


Mentre l'ascia attaccava, era seguita da nuvole nere. Questa ovviamente era l'essenza demoniaca che i demoni giganti usavano. Nonostante fosse simile alla vera essenza, era diversa.


Un marionettista sbalorditivo poteva riprodurre tutte le abilità che un praticante di arti marziali aveva prima di morire. L'essenza demoniaca non faceva eccezione.


<em>'Nel Reame Divino Asura ci sono i demoni giganti, questo va oltre le mie aspettative.'</em> Lin Ming scosse la sua lunga lancia, riempiendola con il Concetto di Fuoco mentre affrontava l'ascia del demone gigante.


In quel momento però ci fu uno scricchiolio e una sezione lunga due piedi dell'ascia si ruppe. Una spessa catena uscì dall'asta trasformando l'arma in una sorta di bola.


Era quasi impossibile difendersi da tutte queste trappole e congegni speciali. Questa era una delle caratteristiche speciali dei marionettisti.


<em>Ka ka ka!</em>


La lunga lancia rossa di Lin Ming fu legata dalla catena. Allo stesso tempo, la lama dell'ascia fu trascinata dalla catena e puntò verso la testa del giovane.


Ad una distanza così ravvicinata, era una tecnica di combattimento davvero sinistra. Inoltre dato che la lancia era bloccata dalla catena, Lin Ming non poteva schivarla. A meno che non abbandonasse la lancia e non si ritirasse, poteva solo bloccare direttamente l'ascia.


Per un praticante di arti marziali però l'arma era la propria vita. Abbandonarla era come tradire il proprio credo delle arti marziali.


"Signor Lin!"


Xiaoxiao non poté trattenersi dal gridare allarmata mentre guardava la battaglia in lontananza.


Tutti i praticanti di arti marziali attorno guardarono ad occhi spalancati, aspettando di vedere come questo giovane avrebbe combattuto contro un genio del genere.


In quel momento però Lin Ming sembrava tranquillo. Scosse la lancia nelle sue mani.


Lo spirito da battaglia di bronzo allo stadio del Gran Successo si scatenò!


<em>Kacha!</em>


Con un esplosione, la catena spessa quanto un braccio fu rotta da Lin Ming!


Ben presto l'arma del giovane avanzò, trapassando l'ascia spessa mezzo piede e la luce della lancia puntò verso la testa del Portatore di Morte.


"Uh?"


Il vecchio rimase sbigottito. Questo era... uno spirito da battaglia?!


Data la sua esperienza, naturalmente l'aveva riconosciuto. Lin Ming aveva solo una coltivazione negli stadi avanzati del del Nucleo, eppure il suo spirito da battaglia era già così forte, come poteva non rimanerne scioccato?


<em>Bang!</em>


La lancia di Lin Ming infilzò uno scudo di osso bianco. In quel momento apparì un'altra marionetta di fronte al Portatore di Morte. Sembrava un'enorme tartaruga. Ciò che Lin Ming aveva trapassato era il suo guscio.


Quando l'arma colpì, anche se il guscio non si ruppe, apparirono comunque delle crepe che si estesero come una tela di ragno.


Tutti i praticanti di arti marziali presenti videro chiaramente cos'era successo. Una lancia aveva infranto l'ascia e simultaneamente aveva trapassato il primo strato dell'armatura di un'altra marionetta. Questo potere d'attacco era anormale!


"Così hai compreso uno spirito da battaglia al gran successo. Sembra che ti abbia davvero sottovalutato, non c'è da meravigliarsi che tu abbia osato affrontarmi." Gli occhi verdi del Portatore di Morte brillarono con ardore. Si leccò le labbra e disse freddamente:"Ora mi sono davvero deciso ad ucciderti."


Il talento di Lin Ming superava di gran lunga le aspettative del vecchio. Aveva un nemico del genere e, visto che era così giovane, naturalmente non poteva permettergli di sopravvivere. Altrimenti avrebbe avuto una marea di guai in futuro.


"Corpo completo!"


Dopo un grido, il corpo scheletrico del Portatore di Morte iniziò ad emettere degli scricchiolii. Il tessuto bianco che lo legava come una mummia si squarciò e si spiegarono un paio di ali rosso sangue. Avevano un'apertura alare di più di dieci piedi; sembravano le ali di un gigantesco pipistrello.


Allo stesso tempo iniziarono ad apparire delle scaglie sul volto del Portatore di Morte. Le sue braccia si allungarono e i suoi artigli diventarono ancora più grandi, brillavano con luce fredda.


Dopo quel colpo iniziale, ora il vecchio era pronto a mettercela tutta.


Lin Ming aveva un'espressione solenne. Dopo aver raggiunto questo livello, nessun altro membro della giovane generazione poteva tenergli testa. Se avesse voluto combattere, allora avrebbe potuto solo sfidare questi vecchi mostri bloccati nello stadio della Distruzione per centinaia di anni. Di fronte a queste esistenze era ancora fin troppo giovane.


C'erano diversi piccoli gradi nello stadio della Distruzione. La differenza tra il primo e il settimo era uguale a quella che c'era tra un maestro Houtian e uno al del Nucleo.


Per Lin Ming, sfidare un maestro del Mandato del Cielo significava trascendere la sua generazione e iniziare ad affrontare i guerrieri più anziani. In quel momento era davvero salito sul palco più ampio del continente Tianyan.


Il Portatore di Morte estrasse un'enorme falce dal suo anello spaziale. La lama brillava con luce fredda e la sua asta era nera. Sembrava l'arma del cupo mietitore.


Quando apparì, un'immensa quantità di risentimento e rancore riempirono l'aria, come se innumerevoli fantasmi stessero piangendo ed urlando attorno alla falce.


"Cos'è questo suono? Fa male alle orecchie!"


"Sta scavando nel mio cervello. La falce mi sta chiamando!"


Tutti i praticanti di arti marziali attorno si sentirono come se innumerevoli spiriti demoniaci stessero urlando nelle loro orecchie. Questo rumore sembrava avere un enorme potere penetrante. Anche se si fossero coperti le orecchie, sarebbe passato comunque, raggiungendo direttamente il loro mare spirituale.


I praticanti di arti marziali dalle coltivazioni più deboli impallidirono e si sentirono come se le loro teste stessero per spaccarsi.


"Sbrigatevi e ritiratevi!"


Alcuni praticanti di arti marziali scossero le mani come se si fossero risvegliati da un incubo e iniziarono ad avvertire gli altri. Tuttavia molti non riuscirono a resistere agli effetti di questo attacco sonico. Persero i sensi e caddero dal cielo.


"Questa è la Falce Crudele che il Portatore di Morte ha forgiato usando innumerevoli anime e vite sofferenti. Ogni colpo contiene una quantità sconfinata di risentimento, può distruggere la volontà di un praticante di arti marziali!"


"Se solo sentirne il suono è così terrificante, allora cosa accadrà se ti taglia?!"


Lin Ming sopportò l'attacco. Mentre era avvolto dal campo di energia creato dalla Falce Crudele, il suo viso rimase impassibile.


Poteva sentire chiaramente questo risentimento che si scontrava con i suoi due campi di forza. <em>'Questo Portatore di Morte, sembra che abbia davvero trasformato il suo corpo in una marionetta'.</em>


Il punto di forza di un marionettista di alto livello stava nel suo corpo. Questo perché i loro corpi erano le marionette migliori. Una volta che lo scheletro e i meridiani fossero stati modificati oltre ogni limite, il loro potere difensivo avrebbe superato di gran lunga quello di un praticante di arti marziali normale.


Un potente guerriero avrebbe avuto molti problemi se si fosse scontrato contro un marionettista formidabile visto che poteva rendersi invulnerabile e poteva coordinare tre o quattro marionette come supporto.


Quando rivelò il suo vero corpo, i suoi occhi erano diventati rosso sangue. Afferrò la lunga falce con entrambe le mani e spiegò le sue ali. Poi avanzò silenziosamente come un fantasma, aveva una velocità scioccante!


Tutti gli spettatori rimasero fermi sul posto. Avevano visto solo un bagliore mentre il Portatore di Morte appariva di fronte a Lin Ming, la sua falce nera stava menando un fendente verso il basso! Questa sorta di velocità non era assolutamente inferiore al Roc Dorato che Squarcia il Vuoto di Lin Ming!


Troppo veloce!


Lin Ming era già inorridito. Sembrava essersi teletrasportato da quanto era rapido!


"Colpo dell'Inferno!"


La falce nera sembrò emergere dallo spazio. Sfrecciò nell'aria portando un risentimento sconfinato e gemiti di spettri mentre piombava su Lin Ming. Questo attacco non era ancora arrivato, eppure la sua aura era già così terrificante!


Lin Ming ondeggiò la lancia. Di fronte a questo attacco, naturalmente non osò trattenersi.


Legge dell'Annientamento, Catena delle Stelle!


Una lancia si scontrò con il nemico. I Concetti di Fuoco e di Spazio si riversarono nella lancia, facendo agitare tutta l'energia Origin nel raggio di dieci chilometri. L'energia del fuoco e il potere dello spazio si fusero, condensandosi in piccolissimi frammenti che vorticarono come una catena di stelle, avvolgendo il Portatore di Morte.


<em>Ca!</em>


Le scintille e i piccoli frammenti di spazio colpirono il risentimento della falce nera, creando uno stridio acuto.


La lancia si incrociò con la falce. Una terrificante ondata di vera essenza esplose, facendo vibrare l'atmosfera. Erano quasi alla pari!


Il Portatore di Morte mostrò un ghigno diabolico. Non solo poteva attaccare lui, ma anche le sue marionette!


Mentre aveva colpito con la sua falce, anche il demone gigante e la grande tartaruga attaccarono. Il demone gigante girò l'asta dell'ascia, trasformandola in una lunga ascia improvvisata e puntò alla schiena di Lin Ming. Allo stesso tempo la grande tartaruga aprì le fauci e sputò un raggio di energia nera.


Avevano fatto un attacco combinato. Il loro potere era solo lievemente inferiore al Colpo dell'Inferno del Portatore di Morte.


Questo era un attacco a pinza!


"Signor Lin, stia attento!" Gridò Xiaoxiao. La sua vita ora dipendeva da lui, come poteva non agitarsi? Se Lin Ming fosse stato sconfitto, avrebbe avuto un destino peggiore della morte.


Durante questo momento critico, Lin Ming fece un passo avanti. Lo spazio si contorse sotto i suoi piedi. Sembrava che avesse fatto solo un passo, ma in realtà aveva attraversato un miglio, schivando entrambi gli attacchi.


Lin Ming era a mezz'aria. Puntò la lancia verso il Portatore di Morte ad un miglio di distanza.


"Sono anche io sicuro della mia velocità nonostante la mia rapidità sulla lunga distanza potrebbe non essere allo stesso livello delle tue ali nere."


<em>Bang!</em>


A decine di chilometri di distanza, il raggio nero rilasciato dalla grande tartaruga impattò sulla parete di una montagna, facendo crollare delle rocce.


Tutti i presenti si sentirono mancare il fiato guardando Lin Ming e il Portatore di Morte.


Questo era un confronto finale tra maestri del mandato del Cielo. Nonostante il continente Tianyan avesse oltre cento guerrieri al Mare Divino Realm, erano tutte esistenze riservate che non apparivano quasi mai in pubblico. La maggior parte di loro si nascondeva in isolamento per innumerevoli anni.


Dato che loro non erano presenti, i guerrieri del Mandato del Cielo la facevano da padrone!


"Leggi dello Spazio? Che piacevole sorpresa." Il Portatore di Morte rise sinistramente. Come aveva detto Lin Ming, quella velocità incredibile proveniva dal paio di ali sulla sua schiena. In termini di viaggi a lunga distanza, era ancora più rapido del giovane, ma sulle brevi distanze era più lento. Il Roc Dorato che Squarcia il Vuoto di Lin Ming poteva deformare lo spazio, con un solo passo, era molto simile ad un teletrasporto. Questa era la forza delle leggi. Per quanto riguarda le ali del Portatore di Morte, erano solo un mero tesoro di grado Heaven.


"Sei davvero un talento impareggiabile. Solo uccidere qualcuno come te può portarmi un dolce piacere! Jejejeje!"
                                


                                



