---
title: Capitolo 782 – []
pubDate: 2025-12-15T08:37:10.268Z
tags:
    - mw
---


<em><strong>CAPITOLO SPONSORIZZATO ringraziamo Nicolò!</strong>
0 Capitoli in coda, 0/5
-Schadenfreude</em>


"Che quel giovane sia stato tagliato in due dal Portatore di Morte?"


"Che idiota. Ha attaccato la marionetta del Portatore di Morte all'ultimo momento. È fulminato o cosa?" Chiese un praticante di arti marziali Xiantian con un sogghigno.


"Sta zitto!" Un vecchio vicino a lui sbuffò freddamente. "Credi che siano tutti stupidi come te? Quel giovane è uno dei grandi talenti del continente Tianyan! È impossibile che non sappia come affrontare un marionettista!"


Il praticante di arti marziali Xiantian mostrò un'espressione scontenta sentendo questo rimprovero. Comunque iniziò a mormorare tra sé e sé, ovviamente non era convinto.


"C'è qualcosa di strano. Il Portatore di Morte non è rimasto ferito, ma perché è ancora fermo lì? Che il giovane lo abbia attaccato in qualche modo e non ce ne siamo accorti?"


"Chi ha vinto? Cosa sta accadendo qui?"


A dieci chilometri di distanza, Xiaoxiao si portò la mano al petto piena di inquietudine. Lin Ming e il Portatore di Morte erano entrambi immobili, questo la rendeva incredibilmente nervosa.


Per lei, la vittoria o la sconfitta di Lin Ming avrebbe fatto una grandissima differenza.


"Nonna."


"Non ti preoccupare, quel Lin Lanjian sta bene. Ma il Portatore di Morte... Lin Lanjian ovviamente poteva attaccarlo all'ultimo momento, ma ha scelto di attaccare quella marionetta invece. Non capisco davvero cosa stia succedendo qui..."


Mentre parlava, accadde una scena che spiazzò tutti i praticanti di arti marziali. Il Portatore di Morte cadde all'improvviso dal cielo e si schiantò a terra!


Erano tutti scioccati. Cosa stava accadendo?!


Il volto di Lin Ming era pallido mentre sporgeva una mano e rilasciava un filo del suo spirito da battaglia. La lunga lancia rossa tornò da lui.


Poi tutti scoprirono che la punta dell'arma aveva infilzato una sostanza fatta di carne. Quella cosa si stava ancora contorcendo e dimenando.


Era un cervello umano!


Quando vide questo cervello bianco e luccicante, Lin Ming sospirò.


Era finita.


Un marionettista poteva trasformare qualsiasi parte del suo corpo eccetto il suo mare spirituale!


Il mare spirituale dipendeva dal cervello per esistere. Il corpo del Portatore di Morte era stato già modificato fino a diventare irriconoscibile. Solo il cervello era rimasto immutato.


<em>Zi zi zi!</em>


La massa sulla punta della lancia di Lin Ming si stava dimenando con forza. Inoltre stava rilasciando delle grida irritanti, oscillando come un gigantesco verme bianco.


Lin Ming poteva sentire delle parole fluire nel suo mare spirituale. "Non uccidermi! Ti darò le tecniche da marionettista; posso dirti tutti i segreti del Reame Divino Asura! Con il tuo talento e la mia conoscenza, potrai conquistare l'intero continente Tianyan e governare il mondo! È impossibile per te scoprire ciò che so, anche se non te lo dicessi di mia spontanea volontà. Non pensare di usare tecniche di ispezione dell'anima su di me; posso autodistruggere il mio mare spirituale!"


"Non ho bisogno che tu ti autodistrugga. Anzi, ti aiuterò!" Lin Ming sogghignò, non aveva intenzione di chiacchierare con questa cosa. Non desiderava apprendere tecniche così strane che trasformavano una persona in un mostro.


"No... no!!!"


<em>Puff!</em>


La vera essenza vibrante si scatenò dalle dita di Lin Ming e risalì per la lancia rossa come una vipera!


"Nooooo!"


Il Portatore di Morte rilasciò un ultimo grido miserabile. Con uno sciocco, il cervello scoppiò riducendosi a del denso liquido bianco simile a porridge di riso.


Il Portatore di Morte era stato ucciso.


Quando nonna Bai, Rong Lin e gli altri maestri della Distruzione lo videro, si resero conto di cos'era successo. Prima di quell'ultimo colpo finale, il Portatore di Morte aveva trasportato il suo cervello nel cranio della marionetta. Poi aveva controllato il suo corpo principale in modo che perisse insieme a Lin Ming.


Questa era una mossa spietata e insidiosa. Una volta che il giovane ne fosse stato ingannato, sarebbe rimasto gravemente ferito o forse sarebbe morto. Non avrebbe potuto affrontare il pipistrello del Portatore di Morte.


Lin Ming però si era reso conto di cos'era successo. Quindi aveva rinunciato ad attaccare il corpo principale del Portatore di Morte e aveva colpito il pipistrello!


Normalmente non sarebbe stato difficile scoprire dov'era andato il cervello del Portatore di Morte, ma durante questa intensa battaglia, durante quel momento critico, Lin Ming era riuscito a notarlo! Era davvero terrificante!


Lentamente, tutti i praticanti di arti marziali iniziarono a capire cos'era successo. Anche le persone confuse lo capirono dopo aver ricevuto spiegazioni.


Per un po' la città si ammutolì. Chi era questo giovane che era riuscito ad annientare il Portatore di Morte?


Alcuni notarono che Lin Ming indossava un'armatura nera come la pece. C'era una fessura circolare sul suo petto, come se non avesse il guardacuore.


Era stato grazie a questa armatura che Lin Ming non era stato tagliato a metà dalla Falce Crudele.


Che sorta di armatura era per essere capace di bloccare il colpo finale del Portatore di Morte?


<em>Hu!</em>


Lin Ming prese dei nuovi abiti dall'anello spaziale e li gettò sopra di sé, coprendo immediatamente l'armatura dell'Imperatore Demoniaco. Quando l'aveva indossata, Lin Ming l'aveva camuffata perché non voleva attirare l'attenzione, tuttavia, quel potente attacco del Portatore di Morte aveva rovinato completamente il suo occultamento.


Per un breve periodo di tempo, questa armatura avrebbe attirato l'attenzione di un po' di persone, ma Lin Ming non si preoccupò troppo. Erano già passati decine di migliaia di anni; era impossibile che gli altri riconoscessero l'armatura dell'Imperatore Demoniaco.


Lin Ming prese il pipistrello e le altre marionette, poi scese dal cielo.


Quando atterrò, tutti i praticanti di arti marziali attorno si allontanarono velocemente da lui per la paura. Nessuno osò rimanere vicino a questa anomalia, figuriamoci avvicinarsi. Perfino le guardie della città non potevano sognarsi di controllarlo. Se qualcuno fosse morto a causa sua, allora avrebbero potuto solo biasimare la sua sfortuna.


Lin Ming ignorò i praticanti di arti marziali attorno e prese il cadavere del Portatore di Morte e il suo anello spaziale. Poi mandò una trasmissione del suono a Xiaoxiao e volò verso di lei. In quel momento aveva bisogno di guarire le sue ferite. Durante lo scontro di prima aveva usato ogni tecnica che aveva a disposizione. Non solo aveva consumato un'enorme quantità di energia, ma era anche rimasto gravemente ferito.


"Ha vinto... il signor Lin ha davvero vinto..."


Quando Xiaoxiao vide Lin Ming volare verso di lei, le sue labbra tremarono lievemente. Perfino lei non osava credere che fosse vero.


Un maestro del Mandato del Cielo era stato davvero ucciso! E Lin Ming era solo negli stadi avanzati del del Nucleo.


Xiaoxiao non avrebbe mai immaginato che il giovane che aveva incontrato diversi giorni fa potesse davvero annientare un maestro del Mandato del Cielo!


Ogni persona elencata nel Mandato del Cielo era un'esistenza sconvolgente. anche se il Padiglione Tianji avesse offerto tutte le sue risorse, avrebbe avuto difficoltà a fare intervenire un combattente del genere.


"Ha davvero vinto. Signorina, lo spirito di tuo padre deve averci protetto visto che ha incontrato una persona così sbalorditiva!" Accanto a Xiaoxiao, nonna Bai iniziò a piangere. Negli ultimi giorni, la giovane aveva affrontato un'infinità quantità di pressione, ma così anche nonna Bai. Si era presa cura di Xiaoxiao e, dopo aver ricevuto la grazia di suo padre, aveva considerato Xiaoxiao come sua nipote.


Quando Lin Ming volò di fronte a loro, il viso di Xiaoxiao era già rigato dalle lacrime. Per un po' fu sopraffatta dall'emozione e non riuscì a dire una sola parola.


"Lin... Signor Lin, la ringrazio sinceramente..."


"Devo guarire prima."


Lin Ming non aveva intenzione di parlare troppo e volò direttamente al Padiglione Tianji. L'ambiente attuale non era sicuro e aveva bisogno di tornare al picco delle sue condizioni. Altrimenti, se avesse incontrato un nemico più potente, non sarebbe riuscito nemmeno a scappare.


Quando i praticanti di arti marziali di Wuxi videro Lin Ming volare verso il Padiglione Tianji con Xiaoxiao e nonna Bai, rimasero tutti sbigottiti.


"Così è qualcuno che è stato invitato dal Padiglione Tianji."


"Chi è? È impossibile che abbia solo vent'anni. Dovrebbe avere almeno qualche secolo, ma deve aver mantenuto un aspetto giovane."


Mormorò un giovane praticante di arti marziali. Era un genio di Wuxi, ma in confronto a Lin Ming non era nulla. Non poteva accettare che avessero un'età simile.


"Non essere stupido, non è nemmeno allo stadio della Distruzione. Solo quando un praticante di arti marziali arriva al primo stadio della Distruzione può bruciare un po' della sua coltivazione per ringiovanire il proprio aspetto. E questo vale solo per il proprio aspetto, non può allungare la durata della propria vita. Normalmente solo le coltivatrici che tengono al loro aspetto farebbero una cosa del genere, gli uomini solitamente no. Dopotutto, per ringiovanire il proprio aspetto è necessario sacrificare una grande quantità della propria coltivazione."


"Questa è una notizia incredibile. È così giovane, eppure ha ucciso un maestro del Mandato del Cielo. Il Mandato del Cielo cambierà di nuovo. Forse le quattro grandi rete di informazioni pubblicheranno presto una revisione del Mandato del Cielo."


Wuxi non poteva essere considerata una piccola città, quindi naturalmente le reti di informazioni si estendevano anche qui.


Le notizie di come Lin Ming aveva ucciso il Portatore di Morte arrivarono velocemente ad ogni grande organizzazione. E si informarono anche del nome di Lin Ming: Lin Lanjian.


.....


In quel momento, nella sala frontale del Padiglione Tianji, Xiaoxiao si inginocchiò di fronte a Lin Ming con rispetto reverenziale:"Signor Lin, non dimenticherò mai questa gratitudine finché vivrò!"


Anche nonna Bai si inchinò. Non aveva solo aiutato Xiaoxiao a diventare il capo della compagnia, ma le aveva salvato la vita. Mentre si inchinava di fronte a Lin Ming, provò odio per i due zii di Xiaoxiao. Li stava maledicendo per la loro crudeltà. Erano davvero andati a cercare una persona come il Portatore di Morte, era come spingere Xiaoxiao nelle profondità dell'inferno.


Dato che non si preoccupavano più della propria reputazione, non avrebbe più avuto scrupoli. Finché Lin Ming fosse stato qui, non avrebbe temuto uno scontro all'ultimo sangue.


"Signorina Tianji, non c'è bisogno di inchinarsi." Lin Ming fece un cenno. "Ci stiamo solo aiutando l'un l'altro in base al nostro accordo precedente. La signorina Tianji non deve dimenticarsi della mia erba di ossa di drago."


"Aiuterò sicuramente il signor Lin a trovarla non appena possibile. Questa è la Pillola Divina del Ghiaccio del mio Padiglione Tianji. Ha degli effetti guaritivi miracolosi e può nutrire i meridiani e il dantian. Signor Lin, la accetti per favore."


Xiaoxiao porse una scatola, presentandola rispettosamente a Lin Ming.


Questa era una cura miracolosa controllata dal Padiglione Tianji. Data l'autorità attuale di Xiaoxiao, non avrebbe avuto il permesso di darla senza l'approvazione del Concilio degli Anziani.


Ora che però la situazione era degenerata a questo punto ed era stata quasi uccisa dai suoi zii, Xiaoxiao non badò più al Concilio degli Anziani.


Era fondamentale che Lin Ming recuperasse le forze.


Il giovane diede un'occhiata alla pillola bianca nella scatola. In effetti conteneva un'energia Origin incredibilmente ricca. Perfino lui provò interesse nonostante avesse visto molte medicine miracolose in passato.


Non rifiutò. Prese la scatola e poi entrò nelle sue stanze per riprendersi.


La battaglia con il Portatore di Morte era stata estenuante per lui. Tuttavia aveva ottenuto un certo numero di ispirazioni e doveva cogliere questa occasione per rifletterci sopra.


Come si aspettavano tutti, dopo solo tre giorni dallo scontro tra Lin Ming e il Portatore di Morte, fu rilasciato un nuovo Mandato del Cielo.


Ogni tre anni, le quattro grandi reti di informazioni avrebbero radunato tutte le nuove informazioni riguardo la coltivazione, i progressi e le recenti battaglie di ogni guerriero della Distruzione. Poi avrebbero usato tutti questi dati per approssimare il loro livello. Dopo sarebbe stato pubblicato un nuovo Mandato del Cielo. Generalmente ci sarebbero stati molti cambiamenti ogni volta.


Se ci fosse stato uno scontro tra guerrieri del Mandato del Cielo o uno dei combattenti elencati fosse stato ucciso, causando un cambiamento nella classifica, allora sarebbe stata rilasciata una nuova edizione corretta del Mandato del Cielo.


E in quel momento la revisione era stata fatta a causa di Lin Ming.



