---
weight: 7850
title: Capitolo 785 – Fammi Vedere la Tua Armatura
pubDate: 2025-12-15T08:37:10.269Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


La Divina Montagna delle Nove Fornaci raggiungeva 100.000 piedi d'altezza. La cima era ricoperta di neve per tutto l'anno. Nella vasta distesa di neve e i ghiacciai color blu, si levavano innumerevoli torri di giada. Ogni torre era sostenuta da formazioni. La neve cadeva fuori, ma all'interno delle costruzioni sbocciavano in tutto il loro splendore rari fiori di ogni stagione, erano pieni di vitalità. Era davvero uno spettacolo.


Da una parte c'era neve e ghiaccio, dall'altra c'era un territorio costellato di piante spirituali lussureggianti. Un contrasto così netto sembrava un paradiso in terra.


Sulla cima della Divina Montagna delle Nove Fornaci c'era uno splendido lago che non si congelava mai, si chiamava Lago dei Nove Fiori. Era ricoperto da una densa foschia e al suo centro era stato costruito un padiglione fatto di giada.


In questo padiglione c'era un giovane che stava suonando un Guqin. La sua melodia era piacevole. Nel Lago dei Nove Fiori sbocciavano tutto l'anno dei loti nivei. Quando questo giovane di bell'aspetto suonava il suo Guqin, sembrava perfino più puro e nobile di una donna, come se fosse un immortale che era disceso dal cielo.


Quando vide Lin Ming e Xiaoxiao arrivare, sorrise lievemente:"Fratello Lin, onorabile ospite, benvenuto nel Reame Divino delle Nove Fornaci."


La voce del giovane aveva una cadenza stranamente piacevole, era molto confortevole da ascoltare.


"È il Principe Ereditario?"


Il Principe Ereditario delle Nove Fornaci di fronte a lui era completamente diverso da ciò che si era immaginato.


"Lin Lanjian porge i suoi rispetti a sua altezza il principe ereditario."


Lin Ming fece un saluto semplice unendo le mani. Dato che non proveniva dal Reame Divino, non c'era bisogno di essere troppo cortesi.


"Il Fratello Lin è troppo cortese." Yang Yun imitò il suo saluto. Questo era un rituale di scambio per persone della stessa generazione, non sottolineava in alcun modo la sua posizione. "Xun Long, guida il fratello Lin nella sala di ricevimento. Vi raggiungerò tra poco."


"Sì." Rispose rispettosamente Xun Long. Dalla stima che mostrava, Lin Ming poteva capire che il principe doveva essere una persona straordinaria. Altrimenti sarebbe stato impossibile convincere un maestro come Xun Long.


Anche il dantian del Principe Ereditario delle Nove Fornaci era coperto da una foschia densa; era impossibile vedere la sua coltivazione.


"Ho sentito che Yang Yun ha attraversato lo stadio della Distruzione a soli trent'anni. Ora sono passati dieci anni. Mi chiedo a che stadio sia arrivato ora..."


Lin Ming non dubitava che Yang Yun potesse affrontare guerrieri di livello superiore. La sua forza doveva essere terrificante.


Dopo che arrivarono nella sala di ricevimento, Yang Yun li raggiunse in solo metà di bastoncino di incenso di tempo. Si era cambiato e ora indossava un abito color oro e viola insieme ad una corona. Il vestito che indossava aveva dei ricami di un drago dorato dai cinque artigli. Che fosse conscio o meno, emanava un'aura di nobiltà che spingeva gli altri ad inginocchiarsi e a venerarlo.


Questa sorta di aura era definito il leggendario Respiro del Re. Era simile ad un campo di forza, la sola differenza stava nella sua minore intensità. Per un praticante di arti marziali al livello di Lin Ming questa sorta di aura era assolutamente inutile, ma per Xiaoxiao era diverso. Sentì una grande pressione solo stando di fronte a Yang Yun.


Quell'etereo e splendido Yang Yun ora si sovrapponeva all'attuale Yang Yun che rilasciava il Respiro del Re. Era impossibile distinguere quali dei due fosse il vero principe ereditario.


Yang Yun si rese conto che il colorito di Xiaoxiao era impallidito. Le sorrise gentilmente e poi trattenne la sua energia. Xiaoxiao sentì la pressione alleggerirsi e il suo viso si arrossò nuovamente.


"Mi scuso signorina Tianji. Cuicui, per favore prepara una tazza di tè di giada per la signorina Tianji."


Ordinò ad una domestica di palazzo. Xiaoxiao sorrise con gratitudine, lusingata che qualcuno come Yang Yun si preoccupasse per una persona così insignificante come lei. Per quanto riguardava il tè di giada, in quanto giovane capo della Compagnia Tianji, Xiaoxiao sapeva bene cos'era. Era un tè di attributo Yin estremamente prezioso. Si diceva che se una donna mortale ne avesse bevuto una tazza, sarebbe diventata un anno più giovane e se avesse bevuto un'intera teiera, sarebbe diventata dieci anni più giovane.


Non era un'esagerazione. Solo dopo che si iniziava a coltivare si sarebbe sviluppato il potenziale della propria vita, quindi era relativamente facile allungare la vita di un mortale...


La domestica di nome Cuicui servì rispettosamente il tè a tutti. Il suo aspetto era raffinato e, nonostante la sua giovane età, era nello stadio Xiantian. Che una ragazza così dotata fosse una domestica di palazzo, questo ovviamente era una prova dell'eredità del Reame Divino delle Nove Fornaci.


Versò del tè di giada nella tazza di Xiaoxiao e servì del tè di loto di ghiaccio a Lin Ming e al Principe Ereditario delle Nove Fornaci. Questa sorta di tè era ancora più prezioso di quello di giada. Era prodotto con i petali dei loti che crescevano attorno al Lago dei Nove Fiori. I suoi loti potevano essere definiti dei tesori celesti.


Il Principe Ereditario delle Nove Fornaci sorrise e disse:"Il fratello Lin è davvero una persona sbalorditiva. Ha appena più di vent'anni eppure è riuscito ad entrare nelle pagine del Mandato del Cielo con una coltivazione negli stadi avanzati del del Nucleo. Quando ero alla sua età ero ben diverso!"


Il Principe Ereditario delle Nove Fornaci sorrise con amarezza. Lin Ming non rispose, stava solo aspettando che Yang Yun dicesse il motivo per cui l'aveva invitato quaggiù.


Tuttavia il Principe Ereditario delle Nove Fornaci non aveva intenzione di farlo, lui e Lin Ming parlarono delle tradizioni e delle politiche dei quattro Reami Divini, gli raccontò anche dei vari grandi Sect ed organizzazioni del territorio e ogni altra strana informazione.


Yang Yun era una persona molto eloquente. Il suo portamento era carismatico, rendendo molto piacevole e disarmante parlargli. Perfino Xiaoxiao non poté evitare di avere un'impressione favorevole di lui.


Alla fine, dopo un'ora di conversazione, Lin Ming chiese:"Potrei chiedere il motivo per cui sua altezza ha richiesto la mia presenza qui?"


"Ahah, il fratello Lin non si deve preoccupare, desidero solo diventare amico degli eroi di questo mondo. Inoltre non c'è bisogno che sia così cortese. Per favore mi chiami Yang Yun."


Il suo discorso era stato eloquente e Lin Ming non disse altro. In realtà sapeva che "diventare amico degli eroi di questo mondo" e attirare il favore degli altri significava che stava reclutando dei guerrieri per i suoi scopi. L'astuzia di Yang Yun stava nel fatto che non aveva menzionato direttamente la questione, prima invece aveva cercato di entrare in rapporti amichevoli con lui. Prima amico, poi capo. Altrimenti sarebbe stato troppo facile che venisse rifiutato.


Anche se Lin Ming aveva capito le vere intenzioni di Yang Yun, non osava rifiutare comunque.


"Le abilità nelle belle arti e in campo militare del fratello Yang sono famose in tutto il mondo. In futuro diventerà un divino Imperatore Impareggiabile. Mi lusinga che il fratello Yang mi consideri così tanto."


"Ahah, il fratello Lin è troppo modesto. Mi chiedo da che organizzazione provenga il fratello Lin? Dato il suo talento, credo che diventerà il guerriero più potente del continente Tianyan in futuro. Quando arriverà quel momento, potrei dover contare sull'aiuto del fratello Lin."


I due giovani si complimentarono a vicenda. Lin Ming sorrise, ma non rispose alla domanda di Yang Yun. In risposta, il principe ereditario con tatto decise di non fare altre domande al riguardo.


"Fratello Lin, ho invitato anche altri sbalorditivi giovani membri d'élite del continente Tianyan per un banchetto al Lago dei Nove Fiori. Le piacerebbe unirsi a me e bere del vino insieme incontrando gli eroi di questo mondo?"


Dato che erano considerati talenti sbalorditivi da Yang Yun, dovevano essere i geni più incredibili dell'intero continente Tianyan. Non solo la loro forza e il loro talento sarebbe stato straordinario, ma sarebbero stati anche molto influenti. Ad esempio il successore di un grande Sect o forse un potentissimo principe di un Reame Divino.


Lin Ming non aveva ancora risposto quando arrivò una domestica a riferire delle notizie. "Sua altezza, la Principessa del Clan Bai è arrivata."


"Oh? Allora andrò immediatamente a riceverla. Fratello Lin, che ne dice di venire con me?"


"Mm, va bene." Lin Ming annuì.


Yang Yun aveva davvero invitato giovani membri d'élite. Queste persone avevano tutte dai venti ai cinquant'anni.


Per lo stadio Xiantian, un coltivatore di cinquant'anni sarebbe stato considerato un uomo di mezz'età, ma se avesse potuto avanzare allo stadio della Distruzioni a circa trent'anni, allora avrebbe mostrato una giovane età anche se avesse avuto cinquant'anni. Inoltre un guerriero della Distruzione di cinquant'anni poteva essere considerato un membro della giovane generazione.


La Principessa del Clan Bai, il Principe del Reame Divino della Raffinazione Sublime e il successore del principe di primo rango del Reame Divino delle Sette Stelle, erano tutti personaggi eminenti.


Ad esempio quella Principessa, il cosiddetto clan Bai era una famiglia che viveva ai confini del Reame Divino delle Nove Fornaci in un mondo nascosto. Questo clan aveva una stirpe davvero speciale, avevano un sigillo della stirpe, un'abilità speciale ereditata di generazione in generazione. Questa tecnica poteva essere ereditata solo da diretti discendenti.


Duemila anni fa un supremo esperto al Mare Divino Realm era nato nel clan Bai, per questo la famiglia era diventata una vera organizzazione al livello di una Terra Sacra. E ora il loro attuale capofamiglia aveva grandi possibilità di avanzare al Mare Divino Realm. Allora il loro clan Bai avrebbe avuto due supremi esperti a proteggerlo. Nonostante fossero ben lontani dal rivaleggiare con i quattro Reami Divini, era comunque un'organizzazione molto importante. La principessa del clan Bai era il successore del capofamiglia, quindi si poteva immaginare quanto fosse importante.


Non c'era molto da dire del Principe del Reame Divino della Raffinazione Sublime. Si era già guadagnato una reputazione simile a quella del Principe Ereditario delle Nove Fornaci molto tempo fa. Nel Reame Divino della Raffinazione Sublime, la carica di Principe Ereditario era una posizione vuota. Al momento c'erano diversi contendenti che puntavano a questa carica e questo principe era uno di loro. Al momento aveva 45 anni e rientrava anche lui nel Mandato del Cielo. Nonostante la forza combinata dei suoi sottoposti fosse più debole di quella di yang Yun, era comunque estremamente terrificante.


Per quanto riguardava il successore del principe di primo rango, la sua posizione era un po' più inferiore. Tuttavia suo nonno era tra i due più potenti guerrieri al Mare Divino Realm dell'intero Reame Divino delle Sette Stelle. Il prestigio di suo nonno era assolutamente spaventoso. Se qualunque altro esperto al Mare Divino Realm lo avesse incontrato, avrebbe dovuto salutarlo con rispetto come con un membro della generazione più anziana.


Questo gruppo comprendeva alcuni dei personaggi più illustri del continente Tianyan, principi tra i principi.


Visto che Xiaoxiao accompagnava Lin Ming, lo aveva seguito anche in questo banchetto. Mentre si trovava di fronte a questa folla di giovani al picco del continente, anche lei, che si sentiva esperta e navigata, rimase senza fiato.


In confronto alle persone davanti a lei, tutti coloro con cui era entrata in contatto non erano nulla.


In quanto padrone di casa, Yang Yun presentò tutti uno alla volta.


Ogni volta Xiaoxiao si sarebbe sbalordita sempre di più. Lin Ming invece tenne bene a mente l'aspetto e le origini di ognuno, valutando la loro forza. In futuro era inevitabile che incontrasse nuovamente questi individui.


Quando presentava Lin Ming, Yang Yun diceva solo poche semplici parole:"Il solo talento al del Nucleo che è entrato nel Mandato del Cielo nell'arco di mille anni: Lin Lanjian."


"Uh? È Lin Lanjian?!" Il principe del Reame Divino della Raffinazione Sublime guardò Lin Ming un po' sbalordito. Si era sempre chiesto chi fosse e perché fosse lì. Ora che sapeva che era Lin Lanjian, anche se aveva una posizione prominente, mostrò profondo rispetto di fronte a questa sorta di talento sconvolgente.


"Sei Lin Lanjian?" Nel padiglione, si alzò un giovane vestito di nero. Era un principe del Reame Divino Asura.


"Sì." Lin Ming porse i suoi saluti. Era un po' perplesso quando sentì lo sguardo ardente del giovane su di lui. Che problema aveva con lui? Riguardava il Portatore di Morte?


O era uno di quei folli che sfidavano ogni guerriero e ora voleva affrontarlo?


Tuttavia Lin Ming non si sarebbe mai immaginato che il giovane sarebbe avanzato e avrebbe indicato i suoi abiti:"Lin Lanjian, voglio dare un'occhiata all'armatura che sta indossando. Che ne dice?"


"Mm?" Lin Ming si accigliò. Chiedere a qualcuno di vedere il suo tesoro era estremamente scortese.


Non si aspettava nemmeno che avrebbe dato una spiegazione del genere:"Sospetto che la sua armatura sia la sacra reliquia del mio clan, l'armatura dell'Imperatore Demoniaco!"
                                


                                



