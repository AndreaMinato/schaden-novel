---
weight: 786
title: Capitolo 786 – Tirannico
pubDate: 2025-12-15T08:37:10.269Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


"Cosa?"


Le poche parole del principe scioccarono tutti i praticanti di arti marziali presenti. Praticamente aveva accusato Lin Ming di aver rubato l'Armatura dell'Imperatore Demoniaco del loro clan Asura.


Tutti i giovani d'élite presenti avevano sentito parlare chi più chi meno dell'equipaggiamento di Lin Ming. Quando il giovane e il Portatore di Morte avevano combattuto, nel momento in cui si erano attaccati l'un l'altro in modo suicida, Lin Ming aveva contato su quell'armatura nera per bloccare il colpo finale del nemico.


Altrimenti questo talento incredibile avrebbe rischiato di morire quel giorno.


Secondo questo principe Asura, quell'Armatura Demoniaca in origine apparteneva al suo Reame Divino.


Tutti puntarono gli occhi su Lin Ming.


Lo sguardo del giovane divenne gelido. L'Armatura dell'Imperatore Demoniaco era un tesoro che aveva preso dalla Fornace Universale del Sole, eppure questo giovane stava davvero dicendo che era una sacra reliquia perduta dal suo Reame Divino e che la rivoleva indietro. Come poteva Lin Ming non essere infuriato da un'accusa così falsa?


"Dice che la mia armatura appartiene al suo Reame Divino Asura? Che prove avrebbe?" Lin Ming si alzò lentamente, c'era un lieve tono gelido nella sua voce.


In effetti Lin Ming aveva già pensato che esistesse qualche connessione tra il Reame Divino Asura e il Sacro Continente dei Demoni. Il Reame Divino percorreva la via demoniaca e anche il demone gigante del Portatore di Morte proveniva da lì. Solo da questi fattori era evidente che il Reame Divino Asura doveva avere membri della razza dei demoni giganti che provenivano dal Sacro Continente dei Demoni.


Il giovane vestito di nero schernì Lin Ming:"Prove? Umpf! Crede che, in quanto nobile principe del Reame Divino Asura, la accuserei ingiustamente? Anche i comuni mortali sanno che il primo grande Imperatore Demoniaco è stato il nostro primo Re Sovrano. L'armatura nera che sta indossando è stata forgiata dall'Imperatore Demoniaco stesso!"


"Tutto qui? Queste sono le sue prove?" Lin Ming arricciò le labbra mostrando un sorriso di derisione:"L'Imperatore Demoniaco sarebbe il primo Re Sovrano del Reame Divino Asura?"


Dai suoi ricordi, Lin Ming sapeva che la setta che l'Imperatore Demoniaco aveva fondato nel continente Tianyan era il Palazzo Imperiale del Dio Demone del Mare del Sud. Tuttavia era stato distrutto e l'Imperatore Demoniaco era asceso al Regno Divino. Non aveva mai stabilito un'organizzazione come il Reame Divino Asura.


E il punto più vitale era che l'Imperatore Demoniaco era esistito 70.000-80.000 anni fa. Come poteva essere stato il primo Re Sovrano del Reame Divino Asura?


Mentre parlava, il principe aveva rilasciato un intenso intento omicida. La temperatura dell'intero padiglione si abbassò e soffiò un vento freddo.


Lin Ming rimase indifferente. In effetti c'erano molte persone che avrebbe dovuto trattare con cautela qui, specialmente quel Principe Ereditario, Yang Yun che poteva essere definito imperscrutabile.


Il principe Asura però non era incluso nel gruppo. Aveva solo circa trent'anni, non era nulla. "Quanti anni di storia ha il suo Reame Divino Asura? Sa quanto tempo fa è esistito l'Imperatore Demoniaco?"


Sentendo questa domanda, l'espressione del principe Asura mostrò orgoglio e sdegno. Nonostante stesse fissando Lin Ming, non lo considerava nemmeno, come se fosse aria. "L'Imperatore Demoniaco è vissuto 70.000 anni fa. Il mio Reame Divino Asura è stato fondato ufficialmente solo 12.000 anni fa, ma prima è stato un Sect nascosto per 70.000 anni! Siamo la setta più antico dell'intero continente Tianyan in assoluto!"


Quando il principe Asura disse quelle parole, Yang Yun rimase impassibile, ma il principe del Reame Divino della Raffinazione Sublime si accigliò, ovviamente non era disposto a riconoscerlo.


"Nonostante non ci siano alcune registrazioni della sua battaglia con il Portatore di Morte, il mio Reame Divino Asura è riuscito ad usare una tecnica speciale per indagare sui ricordi degli spettatori. La sua Armatura dell'Imperatore Demoniaco ha delle caratteristiche speciali descritte negli antichi testi del mio Reame Divino Asura, l'aspetto e la natura corrispondono pienamente alle descrizioni!
Solo per questo punto non sarei pienamente sicuro che l'armatura che sta indossando sia l'Armatura dell'Imperatore Demoniaco; dopotutto potrebbe essere una replica. Tuttavia la prova più importante che ho è che alla sua armatura manca il guardacuore e quel guardacuore è in possesso del mio Reame Divino Asura!"


Mentre parlava, il principe Asura tirò fuori un disco di metallo nero dal suo anello spaziale; era il guardacuore dell'Armatura dell'Imperatore Demoniaco.


"Questa è una replica del guardacuore dell'Armatura dell'Imperatore Demoniaco del mio Reame Divino Asura. Lin Lanjian, osa mostrare quell'armatura che sta indossando e farci vedere se le manca un guardacuore? Posso dirle che la forma del buco nell'armatura corrisponde esattamente a questa replica!"


Il tono del principe Asura era aggressivo. Tutti i giovani d'élite presenti guardarono Lin Ming. Molti di loro avevano sentito una descrizione approssimativa dell'armatura di Lin Ming; sembrava che le mancasse davvero un guardacuore.


Se questo era vero, le parole del principe Asura non sarebbero state infondate.


Di fronte a queste accuse, Lin Ming non si fece prendere dal panico, né rimase incredulo come tutti pensavano. Invece mostrò un'espressione fredda e decisa, come se tutto ciò che il principe Asura aveva detto non importasse affatto.


"Non mi ha sentito?!" Il principe Asura fece un passo avanti e tirò fuori una lunga lancia dal suo anello spaziale.


In quel momento Yang Yun si alzò. "Situ Chuan, tutti i presenti oggi sono ospiti che ho invitato personalmente. Questo Banchetto dei Nove Fiori è un raduno di giovani membri d'élite da tutto il mondo. Ha intenzione di causare disordini?"


Le parole di Yang Yun non erano animate, ma davano un'inspiegabile sensazione di timore. Anche il principe Asura provò un po' di paura.


In quel momento un altro praticante di arti marziali vestito di nero si alzò e disse:"Sua altezza il principe ereditario, non abbiamo intenzione di causare conflitti durante questo banchetto. Solo che l'Armatura dell'Imperatore Demoniaca del mio Reame Divino Asura è stata davvero persa 12.000 anni fa. Il mio Reame Divino Asura ha aperto il Mistico Regno lasciato dall'Imperatore Demoniaco per prendere i rari tesori che teneva lì.
Tuttavia, a causa delle spie infiltrate nel nostro Sect, qualche ladro ignobile è riuscito ad intrufolarsi lì e prendere parte delle nostre eredità e dei tesori. Sospetto che questa Armatura dell'Imperatore Demoniaca sia una di esse! È una sacra reliquia estremamente importante per il mio Reame Divino; dobbiamo recuperarla ad ogni costo."


Anche il praticante di arti marziali che aveva parlato proveniva dal Reame Divino Asura, era il successore di un principe di primo rango. Nonostante non avesse a disposizione le stesse risorse dei diretti discendenti, gli importava comunque molto dell'Armatura dell'Imperatore Demoniaco. Secondo le antiche note, l'equipaggiamento non solo poteva difendere dagli attacchi, ma aumentava la forza e la vera essenza di un praticante di arti marziali, giocando un effetto invisibile ed imprevedibile in battaglia.


Inoltre Lin Ming poteva avere anche dei metodi di coltivazione o altre eredità dell'Imperatore Demoniaco. Se avessero potuto recuperarli, allora avrebbero avuto l'opportunità di usarli.


Il praticante di arti marziali vestito di nero parlò a Yang Yun e poi si rivolse a Lin Ming:"Lin Lanjian, non indagheremo su come sia entrato in possesso di quell'Armatura dell'Imperatore Demoniaco finché ce la restituirà. Non solo non indagheremo sul suo passato, ma le daremo anche dei doni come segno di gratitudine. Crediamo che il giovane eroe Lin non sapesse davvero che era l'eredità principale del mio Reame Divino Asura."


Il successore del principe di primo rango pensava già di essere stato abbastanza accomodante. Se Lin Ming fosse stato conscio dei suoi limiti, allora adesso sarebbe dovuto cedere. Tuttavia la risposta di Lin Ming fece quasi esplodere i suoi polmoni dalla rabbia.


Lin Ming toccò il suo anello spaziale e sogghignò:"Non ho mai visto qualcuno di così spudorato prima d'ora. Sta dicendo che solo perché il guardacuore corrisponde alla mia Armatura dell'Imperatore Demoniaca allora appartiene al suo Reame Divino Asura? Ridicolo. Perché non dire che il vostro guardacuore è sempre appartenuto a me allora?"


"Lin Lanjian, vuole morire?!" Il praticante di arti marziali vestito di nero colpì il tavolo. Non aveva mai visto una persona così folle da osare insultare in questo modo il suo Reame Divino Asura.


Il principe Asura Situ Chuan mostrò un'espressione estremamente scontenta. Puntò la lancia dritta verso Lin Ming e disse con un tono pieno di intento omicida:"Fratello Yang, ha visto cos'è successo. Non sono io a mancarle di rispetto, ma a questo Lin Lanjian non importa minimamente del decoro. Abbiamo già deciso di non indagare su come i membri della vecchia generazione di Lin Lanjian si siano intrufolati nel mistico regno del mio Reame Divino Asura, ma quest'uomo osa davvero essere così spudorato da dire che tutti quei tesori rubati appartengono a lui! Fratello Yang, anche se cercherà di fermarmi, oggi bagnerò comunque la terra con il suo sangue!"


A questo punto, nel mare spirituale di Lin Ming, Moguang stava già ringhiando con rabbia. Solo lui poteva essere considerato il discendente più degno dell'Imperatore Demoniaco.


"Questo gruppo di fetenti mocciosi sono davvero spudorati; osano davvero atteggiarsi a discendenti dell'Imperatore Demoniaco! Sto per morire dalle risate! Devono aver trovato in qualche modo il mistico regno del padrone 12.000 anni fa. Poi, lo hanno saccheggiato e hanno ottenuto il guardacuore insieme a qualche raro manuale di coltivazione.
Le chiacchiere riguardo alle spie e ai ladri dovrebbero riferirsi ai contendenti che sono entrati nel mistico regno insieme a loro. È solo che questo cosiddetto Reame Divino Asura deve aver ottenuto la maggior parte dei tesori mentre tutti gli altri ne hanno ottenuti pochi."


"Allora quei maledetti devono essersi atteggiati come discendenti del padrone e poi hanno detto che tutte le eredità del padrone appartenevano a loro. Sono semplicemente degli stupidi storditi! Lin Ming! Uccidilo! Pittura le pareti con il suo sangue!"


Considerando ciò che sapeva, insieme ai suoi ricordi incompleti dell'Imperatore Demoniaco, anche Lin Ming era d'accordo con Moguang. Il Reame Divino Asura che si definiva doveva aver scoperto uno dei mistici regni dell'Imperatore demoniaco, uno che non era collegato al Palazzo Imperiale del Dio Demone. Il cosiddetto furto dell'Armatura dell'Imperatore Demoniaca nel mistico regno era solo un'assurdità.


Lin Ming disse:"I mistici regni lasciati dagli antenati sono tutti senza proprietario. Sono stati lasciati alle persone destinate ad ottenere i loro tesori. Il suo Reame Divino Asura è riuscito solo ad occupare uno dei molteplici mistici regni che l'Imperatore Demoniaco ha lasciato, eppure osa davvero affermare senza alcuna giustificazione che l'Imperatore Demoniaco è stato il primo Re Sovrano del suo Reame Divino Asura e dire che ogni oggetto nei suoi mistici regni appartiene a voi. Quanto siete apertamente spudorati!"


"Lin Lanjian! Ha osato insultare più volte il mio Reame Divino Asura! Se non la ucciderò oggi, non avrò mai pace!" Il principe Asura mostrò un intenso intento omicida. Dalla sua espressione sembrava che stesse fissando un morto che cammina.


Lin Ming sapeva che sarebbe stato inutile dire altro. Estrasse la lancia rossa dal suo anello spaziale e disse freddamente:"Se vuole combattere, allora combattiamo, non sprechi il mio tempo!"


"Bene! È davvero pazzo! Lin Lanjian, dato che vuole morire così tanto, allora lasci che la aiuti! Fratello Yang! Ha già sentito che Lin Lanjian è disposto a combattere! Così non può essere considerato una mancanza di rispetto nei confronti del suo Banchetto dei Nove Fiori!" Mentre parlava, Situ Chuan sorrise con ferocia. Aveva già deciso di uccidere Lin Ming e portare via l'Armatura dell'Imperatore Demoniaco. Questo sarebbe stato un grande merito per lui!


Se avesse usato una tecnica di sonda dell'anima avrebbe potuto perfino trovare tracce di altre eredità in Lin Ming. Questo poteva includere perfino gli strati più avanti e preziosi dell'Arte della Grande Alabarda Sanguigna! Situ Chuan non credeva nemmeno per un secondo che Lin Ming avrebbe potuto ottenere dei risultati così incredibili senza beneficiare di metodi di coltivazione di massimo livello. Finché avesse potuto rubare queste tecniche e studiarle, allora la sua forza sarebbe aumentata e il Reame Divino Asura ne sarebbe stato rafforzato.
                                


                                



