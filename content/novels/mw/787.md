---
weight: 7870
title: Capitolo 787 – Accordo di dieci Mosse
pubDate: 2025-12-15T08:37:10.269Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


La battaglia era inevitabile.


Yang Yun era al centro del padiglione del Lago dei Nove Fiori, i suoi abiti svolazzavano nel vento mentre diceva con un'espressione calma:"Dovete davvero combattere?"


"Umpf, Lin Lanjian ha umiliato l'eredità del mio Reame Divino. Devo ucciderlo!" Disse Situ Chuan, dal tono della sua voce non traspariva alcuna esitazione.


"In tal caso allora facciamo un accordo. La vittoria o la sconfitta saranno decisi in dieci mosse; dopo smetterete di lottare!"


Yang Yun aveva proposto questo numero perché stava cercando di impedire che qualcuno morisse durante questa battaglia. Se questi due avessero davvero lottato sul serio, non sarebbe stato strano che qualcuno ne rimanesse ucciso.


Se dei convitati al Banchetto dei Nove Fiori fossero morti, qualcuno avrebbe inevitabilmente criticato Yang Yun. Inoltre aveva intenzione di farsi amico Lin Ming, quindi non poteva permettere che venisse ucciso. D'altra parte però nemmeno la morte di Situ Chuan sarebbe stata un bene. Situ Chuan era un principe del Reame Divino Asura. Se Yang Yun avesse provato a proteggere Lin Ming, allora sarebbe stato come dare uno schiaffo all'intero Reame Divino Asura.


Nonostante ci fossero state sempre delle lotte interne e dello spionaggio tra i quattro Reami Divini, non si era mai scatenato un conflitto troppo vasto. Tutti sapevano che ci sarebbero state delle conseguenze terrificanti se avessero iniziato una guerra.


"Umpf, dieci mosse sono più che sufficienti per ucciderla! Non creda di essere invincibile solo perché è riuscito ad entrare nel fondo del Mandato del Cielo. Se non fosse per il fatto che i principi dei quattro Reami Divini non possono rientrare nel mandato senza permesso, ci sarei già entrato anche io!"


Per la successione al trono, a meno che non si fosse un erede assoluto come Yang Yun, ci saranno sempre conflitti sanguinosi nel regno. Allora la forza del principe sarebbe stata un argomento estremamente sensibile. Quindi, le quattro grandi reti di informazioni non avrebbero incluso facilmente un principe nel Mandato del Cielo. Questo valeva anche per Yang Yun. Naturalmente esistevano alcuni principi disposti a rientrare nel Mandato del Cielo per attirare supporto dalla loro parte. Ad esempio il principe del Reame Divino della Raffinazione Sublime era nel Mandato del Cielo.


Nonostante fosse sicuro di sé, in realtà Situ Chuan era in piena allerta ed era pronto a mostrare la sua potenza. Era ben consapevole di quanto poteva essere problematico Lin Ming. Il Portatore di Morte non era un idiota. Se era morto per mano di Lin Ming, allora il giovane doveva avere i suoi punti di forza.


Allora il successore del principe di primo rango del Reame Divino Asura, Situ Feng, disse:"Dieci mosse. Se Lin Lanjian perderà, allora dovrà consegnare l'Armatura dell'Imperatore Demoniaco."


Anche Situ Feng era il discendente di un supremo esperto al Mare Divino Realm ed era anche straordinariamente forte, altrimenti sarebbe stato impossibile per lui partecipare al Banchetto dei Nove Fiori. Tuttavia valeva anche per Situ Feng, Situ Chuan, Yang Yun e tutti gli altri; il loro dantian era avvolto da strati di densa foschia, così era impossibile capire quanto fosse alta la loro coltivazione. Questo tipo di tecnica era estremamente comune nei quattro Reami Divini.


Gli occhi di Situ Feng brillarono mentre lanciava uno sguardo truce verso Lin Ming.


Il giovane rimase in silenzio per un momento e poi disse con tono profondo:"Se perdo dovrei dare l'Armatura dell'Imperatore Demoniaco, ma se vincessi? Mi consegnerete il guardacuore dell'Armatura dell'Imperatore Demoniaco?"


"Se lo scordi!" Gridò con rabbia Situ Chuan. "L'Armatura dell'Imperatore Demoniaco è la sacra reliquia del mio Reame Divino Asura. I suoi antenati ce l'hanno rubata 12.000 anni fa e ora desidera anche il guardacuore. Non sa davvero quali siano i suoi limiti!"


"Eheh!" Lin Ming sorrise in modo contemplativo:"È lei a non sapere davvero quali siano i suoi limiti. Continua a dire assurdità su come l'Imperatore Demoniaco sia il suo antenato, ma non ha nessuna prova. Teme di scommettere il guardacuore perché sa di aver già perso?"


"Lei!" Situ Chuan stava per precipitarsi in avanti, ma Situ Feng lo trattenne.


"Senza considerare che sia inutile, le dirò anche che è impossibile darti il guardacuore. Non abbiamo autorità per farlo e non è nemmeno in nostro possesso. Se perderemo, allora le daremo 100.000 pietre di essenza spirituale!"


Nonostante questa promessa, Lin Ming non batté ciglio:"100.000 pietre di essenza spirituale per l'Armatura dell'Imperatore Demoniaca? Splendido piano!"


100.000 pietre di essenza spirituale non erano una piccola cifra, ma naturalmente era ben lontano dall'essere paragonabile al valore dell'equipaggiamento. Secondo Moguang, l'Armatura dell'Imperatore Demoniaco non era meno preziosa della Fornace Universale del Sole, un artefatto quasi di livello Saint.


Inoltre un artefatto difensivo di questo grado era estremamente raro. In termini di valore non sarebbe stato da meno rispetto ad un vero e proprio artefatto offensivo di livello Saint.


Un artefatto di livello Saint era estremamente prezioso perfino nel Regno Divino. Non era qualcosa che poteva essere acquistato con 100.000 mere pietre di essenza spirituale.


"Se perderete, allora mi darete 10 jin di giada di legno spirituale di un milione di anni e anche un jin di quintessenza di giada di legno spirituale!"


Gli occhi di Situ Feng si arrossarono. La giada di legno spirituale di un milione di anni era inestimabile. Non ce n'era molta nemmeno in tutte le tesorerie dei quattro Reami Divini combinate. Per quanto riguardava la quintessenza, era ancora più rara, richiedeva almeno una giada di legno spirituale di cinque milioni di anni!


Dopo innumerevoli anni, le componenti elementari della giada di legno spirituale si sarebbero infiltrate lentamente nelle rocce circostanti e le impurità delle pietre avrebbero anche permeato la giada di legno spirituale. Era impossibile che una giada di legno spirituale ordinaria esistesse per diversi milioni di anni, sarebbe diventata un fossile.


Per mantenere la sua purezza per cinque milioni di anni, avrebbe avuto bisogno di formarsi su un materiale celeste di massima qualità. Ad esempio su Radici Draconiche del Nirvana di 70.000-80.000 anni, nove erbe infernali, misteriosi frutti dorati e così via.


Questa sorta di piante spirituali era molto rara. La giada di legno spirituale di questo tipo era quasi estinta. Una volta formata, avrebbe inghiottito l'essenza naturale del sole e della luna, ottenendo una coscienza dopo un lungo periodo di tempo, a volte acquisiva una vita propria.


Era impossibile misurare il valore della quintessenza di giada di legno spirituale con delle pietre di essenza spirituale!


"Che razza di proposta folle vuoi fare!" Ruggì Situ Chuan.


"In confronto a 10 jin di giada di legno spirituale e un altro jin di quintessenza, l'Armatura dell'Imperatore Demoniaco vale ancora di più!" Disse freddamente Lin Ming.


Situ Chuan rise come un pazzo:"Credo che abbia frainteso la situazione. Non sei degno di discutere delle condizioni con noi. Se il mio Reame Divino Asura desiderasse distruggerti, allora possiamo schiacciarti come una formica!"


"Oh? Allora non c'è niente di cui discutere. Tornate a trovarmi quando avrete il coraggio di fare una scommessa." Lin Ming iniziò a mettere da parte la sua lancia.


Se Situ Chuan e Situ Feng non avessero osato fare una scommessa, allora non sarebbero riusciti a riprendere l'Armatura dell'Imperatore Demoniaco.


Come poteva l'orgoglioso e arrogante Situ Chuan sopportare un insulto del genere?


"Temo che allora morirà! Dieci jin di giada di legno spirituale di un milione di anni e un altro jin di quintessenza di giada di legno spirituale. La ucciderò entro dieci mosse!"


Situ Chuan balzò con impazienza. Puntò la sua lunga lancia verso Lin Ming e disse:"Userò il suo sangue come sacrificio per l'Armatura dell'Imperatore Demoniaco!"


<em>Woosh!</em>


Con un fruscio, centinaia di sigilli cremisi vorticarono sulla punta della lancia di Situ Chuan. Erano tutti Sigilli Bevitori di Sangue!


"L'Arte della Grande Alabarda Sanguigna?"


Lin Ming sussultò lievemente e poi ne fu sollevato. Quando era andato nel Palazzo Imperiale del Dio Demone non era riuscito a localizzare l'Arte della Grande Alabarda Sanguigna. Il metodo di coltivazione che conosceva era stato estratto dal frammento dell'anima dell'Imperatore Demoniaco. Ora sembrava che la tavoletta di giada che la conteneva fosse in un altro sito antico che doveva essere stato ottenuto dal Reame Divino Asura.


<em>Woosh! Woosh! Woosh!</em>


Con un forte fischio, diverse centinaia di sigilli cremisi ruotarono rapidamente attorno alla lunga lancia. Lin Ming era familiare con tutte queste mosse. In passato un tempo aveva provato a percorrere la via del massacro, tuttavia alla fine quella strada non si era rivelata adatta a lui. Sarebbe arrivato al picco di tutte le arti marziali percorrendo la sua strada.


Lin Ming aveva preso come fondamento l'Arte della Grande Alabarda Sanguigna insieme a molte altre tecniche diverse. Dopo aver compreso l'Arte della Grande Alabarda Sanguigna e averla fusa nei Concetti di Spazio, di Fulmine e di Fuoco, era riuscito a creare mosse come il Sole Inseguitore, il Fulmine Inseguitore, Arcobaleno Penetrante e Sepoltura del Cielo. Per Lin Ming il potere di queste abilità era di gran lunga superiore alla pura Arte della Grande Alabarda Sanguigna.


<em>'Fammi vedere la tua Arte della Grande Alabarda Sanguigna!'</em>


Gli occhi di Lin Ming brillarono pieni di spirito combattivo. Voleva vedere quanto sarebbero stati potenti le tecniche di combattimento del famoso Imperatore Demoniaco nelle mani di un praticante di arti marziali della via demoniaca!


Desiderava vedere come si sarebbe confrontata con le tecniche che aveva creato!


<em>Woosh!</em>


Con un grido, la lancia di Situ Chuan scattò in avanti. Il suo primo attacco era stato la Rotazione Assassina del Sigillo di Sangue! I sigilli cremisi rotearono rapidamente emettendo dei rumori irritanti mentre squarciavano lo spazio.


Durante questi dieci mosse, Situ Chuan ce l'avrebbe messa tutta. Avrebbe provato ad uccidere Lin Ming.


Lin Ming non aveva intenzione di andarci piano e non sottovalutò l'avversario. Con un colpo di lancia, i Concetti di Fulmine e Fuoco si fusero insieme, scontrandosi intentamente con la Rotazione Assassina del Sigillo di Sangue.


<em>Ca!</em>


I sigilli di sangue si schiantarono sulla lancia rossa di Lin Ming, cercando di farla rimbalzare via. Questo era l'effetto speciale dei sigilli, distorcere l'arma e trapassare direttamente il petto del nemico.


Lin Ming se lo aspettava. Riversò il suo spirito da battaglia nell'asta della sua lancia; il concetto di Thunderfire si scatenò.


<em>Bang!</em>


Il rumore riecheggiò nell'aria come un tuono celeste. Un'ondata d'aria terrificante si riversò in ogni direzione. Anche se il Padiglione del Lago dei Nove Fiori era protetto da una formazione nascosta, scricchiolò e tremò come una barchetta nel mare agitato.


Si alzarono delle onde nel calmo Lago dei Nove Fiori. Se i loti di ghiaccio non avessero avuto la protezione delle formazioni, allora probabilmente sarebbero stati già distrutti, causando perdite immense.


Lin Ming saltò dalla piattaforma di giada e volò verso le montagne nivee.


In quel momento Situ Chuan si era già infuriato, i suoi occhi erano rossi come quelli di un pazzo rabbioso. Non gli importava di questi loti di ghiaccio usati per fare il tè.


Pensò che Lin Ming fosse scappato via perché non poteva resistere alla Rotazione Assassina del Sigillo di Sangue. Con un sogghigno, gridò:"Moccioso senza spina dorsale! Dove stai scappando?! Colpo Primordiale della Lancia!"


Con un cenno, i Sigilli Bevitori di Sangue vorticarono creando una tempesta rossa che sembrò deformare lo spazio. Formò una potente forza risucchiante, come un buco nero che inghiottiva ogni cosa.


Le mosse dell'Arte della Grande Alabarda Sanguigna conteneva il Concetto di Spazio. Quando Lin Ming aveva iniziato a comprendere gli utilizzi offensivi del Concetto di Spazio, era tutto iniziato da questa tecnica di coltivazione!


Situ Chuan si rallegrò vedendo che la velocità di Lin Ming si era ridotta all'improvviso. Tutti i praticanti di arti marziali catturati dal suo Colpo Primordiale della Lancia sarebbero finiti come insetti in una ragnatela, era impossibile scappare.


L'intento omicida di Situ Chuan si fissò su Lin Ming. Il Concetto di Spazio si fuse nella sua lancia mentre l'uomo scagliava l'arma verso la fronte di Lin Ming!


Questo colpo sembrava lento, ma attraversò lo spazio in un batter d'occhio, apparendo all'improvviso di fronte a Lin Ming!


Uno stile così effimero e mistico aveva permesso a Situ Chuan di massacrare innumerevoli maestri. Questa era la mossa di cui era più orgoglioso!


Tuttavia, quando vide l'arma apparire di fronte a lui, l'espressione di Lin Ming non cambiò minimamente.


"Questo è il tuo Concetto di Spazio? Le tue abilità sono fin troppo scarse!"


<em>Ho!</em>


Anche Lin Ming attaccò. Questo colpo sembrava ancora più lento di quello di Situ Chuan!


Tuttavia, stranamente per qualche motivo, la luce della lancia del giovane raggiunse per prima il petto di Situ Chuan!


Cosa?!?!


Il principe ne fu incredibilmente scioccato e perse tutta la sua compostezza. Quella luce di lancia era apparsa all'improvviso di fronte ai suoi occhi, quasi lo aveva accecato!


<em>Peng!</em>


Situ Chuan volò all'indietro, tutta la sua vera essenza protettiva si spaccò. Il sangue nel suo corpo si agitò, ma lo trattenne. Mentre guardava giù, vide che era apparso un grosso buco nell'armatura di grado Heaven che indossava, stava colando una grande quantità di sangue dalla ferita.
                                


                                



