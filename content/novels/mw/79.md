---
weight: 790
title: Capitolo 79 - Drago del Fiume si Addentra nei Mari
pubDate: 2025-10-16T07:28:18.421Z
tags:
    - mw
---


Con un grido, l'aura di Zhang Cang aumentò improvvisamente. La vera essenza inondò la sciabola ricoprendola di un colore rosso scuro come sangue!


"È il 'Taglio del Tramonto'!"


"Questo Zhang Cang è davvero riuscito a coltivare una tecnica marziale di grado così alto!"


Il pubblico aveva spalancato gli occhi, pieno di soggezione. Questa incontro sarebbe dovuto essere una vittoria facile per Zhang Cang e invece era diventata una fiera battaglia. Ora perfino quando Zhang Cang aveva usato la sua tecnica, nessuno dei presenti pensava che Lin Ming avrebbe perso.


Zhang Cang sollevò la sciabola sottile sulla sua testa. Un'esplosione di luce rossa emerse dall'arma, i raggi brillanti convergerono insieme formando il bagliore di un tramonto. Questa immagine illusoria percorse il corpo di Zhang Cang.


Vedendo questo, Lin Ming brandì lentamente la lancia che portava sulla schiena. Aver appreso 'Forza Penetrante' della Trasformazione del Corpo gli aveva permesso di bloccare una lama con la mano, ma non avrebbe potuto fare la stessa cosa con una tecnica marziale.


Tenne la lancia con una mano, l'avambraccio parallelo all'asta e il gomito a contatto con l'estremità della lancia. Teneva Arcobaleno Penetrante orizzontalmente, immobile, come se fosse una statua. Questa era la posizione elementare delle 'Tecniche elementari per la lancia' - 'Ponte di Ferro blocca il Fiume'.


"Lin Ming ha tirato fuori la lancia!"


"Questa è la posizione di base delle 'Tecniche elementari per la lancia'! Oh cielo! È davvero 'Tecniche elementari per la lancia'!? Lin Ming vuole usarle per resistere al 'Taglio del Tramonto'? È proprio matto!"


Tutti spalancarono gli occhi per paura di perdersi anche un solo dettaglio. Se Lin Ming avesse usato una tecnica marziale di massimo livello non sarebbero stati così emozionati!


'Tecniche elementari per la lancia' contro il 'Taglio del Tramonto'! Quale sarà il risultato?


A questo punto nessuno osava sottovalutare più le 'Tecniche elementari per la lancia'.
A causa dell'aura imponente di Lin Ming, questo manuale di movimenti basilari diventavano profondi e imperscrutabili!


Le 'Tecniche elementari per la lancia' non erano un metodo di coltivazione misterioso, tra tutte le arti della lancia era il più basilare, ma combinato ai 4200 jin di forza di Lin Ming, alla vera essenza della 'Formula True Primal Chaos' e al concetto di 'Forza Penetrante', la sua potenza aveva raggiunto un livello spaventoso!


Zhang Cang strinse i denti. La sua espressione era così contorta da renderlo irriconoscibile. Riusciva a stento ad utilizzare la sua tecnica. Si stava sforzando oltre i suoi limiti.


"Lin Ming muori!"


Zhang Cang gridò e la sciabola nella sua mano rilasciò una nuvola rossa. L'aria attorno a lui iniziò a muoversi come se ci fosse una grande corrente che stava andando avanti e indietro. La nuvola rossa era così grossa che sembrava che stesse oscurando il sole. Alcuni dei discepoli della Sala Human dalla coltivazione debole impallidirono, non riuscivano a sopportare la pressione di questo colpo.


Troppo forte!


Questi discepoli non sarebbero mai riusciti a resistere a questa tecnica. Se fossero stati di fronte a questo attacco, solo la pressione e l'aura di questa nuvola rossa come una rosa li avrebbe distrutti!


L'energia turbolenta avanzò come un mare in tempesta. Al contrario il 'Ponte di Ferro blocca il Fiume' di Lin Ming era semplice e schietto, non era per niente vistoso!


Era forte come lui!


"Dato che vuoi vedere le mie 'Tecniche elementari per la lancia', va bene, ho allenato solo una mossa - '<a href="https://www.google.it/search?q=%E8%9B%9F%E9%BE%8D&amp;rlz=1C1AOHY_enIT708IT708&amp;source=lnms&amp;tbm=isch&amp;sa=X&amp;ved=0ahUKEwiMkpyx89fQAhWC6xQKHfB7DAYQ_AUICCgB#imgrc=-6fc_gPdq9WOUM%3A">Drago del fiume</a> si addentra nei mari'!"


Lin Ming gridò e spinse in avanti Arcobaleno Penetrante. Questo era il cosiddetto 'Drago del fiume si addentra nei mari', solo un semplice affondo dritto!


La lancia aveva molti stili. Poteva affettare, danzare, muoversi ad arco, spazzare e altre mosse ancora, ma la più basilare era l'affondo!


Questa mossa era l'anima della lancia!


Un solo affondo aveva il potenziale per poter spaccare una montagna. Una lancia di otto piedi che sfondava ogni resistenza!


L'aura di Lin Ming andò alle stelle. Apparvero fiumi di montagna accanto a lui, convergevano da tutte le direzioni. Si fusero insieme e fluirono nel corpo di Lin Ming.


Lin Ming si era esercitato in questa mossa meno di mille volte. Tuttavia l'aveva fatto sotto la cascata, allenandosi giorno dopo giorno finché la sua posizione non era diventata stabile.


La pressione di Zhang Cang era potente, ma non importa quanto fosse impetuosa la sua corrente, come poteva reggere il confronto ad una cascata creata di una formazione di un maestro Xiantian? Come poteva scuotere la lancia di Lin Ming?


Iniziarono a cadere fiocchi di neve dalle nuvole rosse, si stavano sciogliendo disperdendosi nel cielo. L'aura della lancia di Lin Ming le stava dissipando!


La sciabola contava sulla velocità per vincere, ma se avesse gareggiato in maniera diretta contro una lancia sarebbe stata sconfitta!


<em>Bang!</em>


Le nuvole si dissolsero completamente. Zhang Cang sputò una boccata di sangue e volò all'indietro. Si schiantò a terra con un botto.


Lin Ming ritirò la sua arma. Rimase al centro del palco. In quel momento era dritto come la sua lancia e sembrava irremovibile!


"Spaventoso, questo Lin Ming ha davvero vinto."


"Le 'Tecniche elementari per la lancia'... hanno così tanto potere? Ha davvero usato le 'Tecniche elementari per la lancia' prima? Voglio impararle anche io!"


"Vuoi impararle? Pensi davvero che le 'Tecniche elementari per la lancia' siano davvero così potenti? Lin Ming è troppo forte quindi qualsiasi cosa che fa sarà forte. La mossa che ha appena usato è 'Drago del fiume si addentra nei mari', ma è solo un affondo. Se vuoi puoi arruolarti nell'esercito. I soldati la allenano ogni giorno, ma non ho mai visto dei soldati usarla in un modo così grandioso. Questo affondo non è niente di fantasioso, ma se la usa Lin Ming, questa semplice mossa può rompere il 'Taglio del Tramonto'."


"Qualcuno appena entrato nella Fase delle Viscere contro una persona ad un passo dallo stadio dell'Alterazione dei Muscoli. Non è insolito battere qualcuno di un livello più forte, ma ciò che è spaventoso è che ha battuto Zhang Cang, anche lui può sconfiggere le persone di uno stadio più avanti. Fuori dal Palazzo Marziale Zhang Cang potrebbe battere tranquillamente qualcuno al Quarto Stadio della Trasformazione del Corpo."


"Avete notato che da quando Lin Ming è salito sul palco non si è mosso di un solo passo...?"


Non si sapeva chi avesse detto quelle parole, ma gli spettatori guardarono la posizione di Lin Ming. In effetti non si era mosso di un solo passo nonostante avesse usato un colpo di palmo, un pugno e un affondo!


Notandolo, perfino i discepoli della Dimora Celeste sentirono un brivido per la schiena. Nonostante la posizione in classifica di Lin Ming fosse ancora bassa, prima o poi sarebbe entrato nella Dimora Celeste, con un rivale del genere si sentirono nervosi e a disagio.


Liu Mingxiang guardò Lin Ming e deglutì. Era completamente impaurito ed era sollevato dal fatto che Zhu Yan avesse cercato Zhang Cang e non lui. Altrimenti sarebbe stato lui a giacere a terra senza muoversi.


Controllò il battito di Zhang Cang, scoprì che non era morto e che non era in pericolo di vita. Tuttavia il suo corpo era ricoperto di gravi ferite e fratture.
Anche con le migliori cure mediche sarebbe rimasto a letto per almeno due settimane!


Lin Ming non era un assassino.
Nel Palazzo delle Sette Arti era strettamente proibito uccidere i propri avversari. Per quanto riguarda le ferite dovute alla collisione, c'era qualche sospetto, ma Liu Mingxiang non osò indagare. Nel panico si mise Zhang Cang sulle spalle e si preparò ad andarsene. Ma in quel momento Lin Ming disse, "E le 20 pietre di vera essenza?"
                                


                                



