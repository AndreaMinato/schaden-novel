---
weight: 792
title: Capitolo 792 – Porta dello Stupore
pubDate: 2025-12-15T08:37:10.270Z
tags:
    - mw
---


<em><strong>CAPITOLO SPONSORIZZATO, ringraziamo Robis!</strong>
2 Capitoli in coda, 0/5
-Schadenfreude</em>


Il reagente principale era stato già preparato. Poi Lin Ming tirò fuori la quintessenza di giada di legno spirituale. Questo tesoro era molto più pesante dell'oro, nonostante fosse di dimensioni così piccole, pesava già un jin e tre liang.


Lin Ming mosse le dita e la quintessenza volò nella Fornace Universale del Sole.


La giada di legno spirituale era estremamente resistente ad alte temperature. Più era vecchia e più era difficile da raffinare. E la sua quintessenza poteva fare perfino esaurire le energie ad un guerriero al Mare Divino Realm.


Lin Ming attivò la Forza del Dio Blasfemo e le Otto Porte Nascoste.


<em>Bang!</em>


All'improvviso la Fiamma Brucia Stelle eruttò nella Fornace Universale del Sole. Con un'Essenza di Fuoco di grado Heaven come fonte di calore, la quintessenza della giada di legno spirituale iniziò a riscaldarsi lentamente.


"Concetto di Calore Ardente, Legge dell'Annientamento!"


La vera essenza circolò rapidamente in Lin Ming. Il marchio del totem nel Seme del Dio Blasfemo iniziò ad emanare il bagliore radioso delle leggi.


La Formazione Lucente degli Otto Draghi di Giada tremò con forza. L'energia Origin di tipo fuoco formò un vortice nella stanza e le pietre di vera essenza di massima qualità cominciarono a perdere la loro lucentezza per poi rompersi sotto il flusso intenso dell'energia.


Dato il calore terrificante, la quintessenza iniziò ad ammorbidirsi dopo un quarto d'ora. Poi si sciolse silenziosamente.


Una goccia di liquido dorato colò nel reagente principale. La fronte di Lin Ming era imperlata di sudore mentre raggiungeva la sua massima concentrazione.


Gettò un altro jin di giada di legno spirituale di legno di 500.000 anni nella Fornace Universale del Sole. Stavolta la giada si sciolse velocemente formando un liquido viscoso che avvolse tutti i materiali medicinali.


La giada di legno spirituale era un tampone ideale per l'alchimia. L'energia Origin ricca e pura poteva nutrire i materiali ed impedire che le fiamme scaldassero troppo e bruciassero i medicinali. Così avrebbe aumentato di molto le possibilità di successo nel creare una pillola.


I reagenti diretti avevano già preso forma. E con il liquido della giada di legno spirituale come tampone, Lin Ming gettò la Radice della Tempra del Vuoto e il Frutto dai Cinque Colori nella Fornace Universale del Sole, era pronto a farli sciogliere tra la giada di legno spirituale dalla temperatura stabile.


<em>Chi!</em>


I due ingredienti tremarono con forza. Lin Ming si inquietò. Anche se la sua forza dell'anima aveva vacillato solo un briciolo, questo aveva fatto quasi distruggere gli ingredienti. Fortunatamente l'energia in eccesso fu assorbita dalla quintessenza di giada di legno spirituale, altrimenti Lin Ming avrebbe fallito.


Usare un jin e tre liang di quintessenza per raffinare una Pillola del Vuoto Multicolore era uno spreco esagerato, ma ne era davvero valsa la pena.


Passarono tre quarti d'ora. Gli abiti di Lin Ming erano fradici di sudore.


Quando un alchimista raffinava pillole, richiedeva un altissimo grado di concentrazione spirituale, avrebbe dovuto percepire e controllare costantemente i materiali grezzi nella fornace. Durante il processo si consumava un'enorme quantità di forza dell'anima. Senza una forza spirituale sufficiente, ci si poteva scordare di diventare un alchimista.


La forza dell'anima e la determinazione di Lin Ming superava di gran lunga tutti gli altri praticanti di arti marziali al suo livello, tuttavia raffinare una pillola di così alto livello era comunque difficile.


Due ore...


Quattro ore...


Sei ore...


Vene blu sporgevano dalla fronte di Lin Ming come vermi. Visto che aveva consumato così tanta forza dell'anima, il suo viso era impallidito e le sue labbra stavano diventando blu.


Comunque, finché avesse persistito, esaurire la sua forza dell'anima sarebbe stato di grande beneficio per la sua crescita.


Ogni volta che esauriva completamente la sua forza spirituale e doveva portare alla luce il suo potenziale, la sua forza spirituale sarebbe aumentata. Questo era anche uno dei motivi per cui Moguang aveva spinto Lin Ming a studiare l'alchimia.


Dopo che passarono otto ore, ogni materiale era stato gettato nella fornace, fondendosi con gli altri. In quel momento gli occhi di Lin Ming erano iniettati di sangue, aveva esaurito la forza dell'anima.


Questo era l'ultimo passo nella formazione della pillola e anche la fase in cui era più facile fallire. Nonostante avesse la quintessenza come tampone, la Fiamma Brucia Stelle, la Formazione Lucente degli Otto Draghi di Giada e altre condizioni favorevoli, l'esperienza di Lin Ming era comunque troppo scarsa. Inoltre si era concentrato specificatamente ad allenarsi per raffinare la Pillola del Vuoto Multicolore, quindi le sue fondamenta erano troppo deboli. Non sapeva se avrebbe avuto successo.


Se avesse fallito, allora non avrebbe avuto i materiali per un secondo tentativo.


Dopo che trascorse un'altra ora, la Fornace Universale del Sole iniziò a girare lentamente emettendo degli stridii. Una fragranza medicinale iniziò a riempire l'aria.


La concentrazione di Lin Ming aveva raggiunto dei livelli senza precedenti. Formò in continuazione dei sigilli con la mano, usando il Seme del Dio Blasfemo per stabilizzare il più possibile la temperatura della Fiamma Brucia Stelle. Grazie alla sua percezione poteva vedere che il liquido medicinale nella fornace aveva iniziato a contrarsi su sé stesso e l'essenza della giada di legno spirituale si stava radunando per formare una Pillola del Vuoto Multicolore.


Lin Ming resistette al mal di testa causato dall'esaurimento della sua forza dell'anima. Tirò fuori una scatola color verde chiaro dal suo anello spaziale, il contenitore era ampio solo tre o quattro pollici ed era fatto di giada di legno spirituale.


Questa scatola era ricca di energia Origin di tipo legno. Poteva trattenere l'energia di una pillola per moltissimo tempo, anche mantenere le sue condizioni perfette per diversi anni non sarebbe stato un problema. Questo era il migliore contenitore per una pillola. Naturalmente era anche estremamente costoso ed era usato specificatamente per medicinali di alto livello.


<em>Peng!</em>


Il coperchio sobbalzò all'improvviso. Con un lieve ronzio, una sfera di luce delle dimensioni di un pugno uscì dalla fornace. Al centro di questo bagliore c'era una pillola multicolore delle dimensioni di un pollice, brillava come un sole splendente ed emetteva ondate di energia.


Dopo che la pillola apparì, non smise di sollevarsi di quota. Volò velocemente verso l'alto come se volesse spaccare le pareti di pietra e scappare.


Lin Ming lo aveva previsto e aveva disposto una formazione attorno alla Fornace Universale del Sole. Una pillola di alto livello aveva il suo senso spirituale. Dopo che il coperchio si fosse sollevato, avrebbe tentato di fuggire. Se avesse davvero permesso al frutto dei suoi sforzi di fuggire all'improvviso, allora sarebbe stato davvero ridicolo.


<em>Bang!</em>


La Pillola del Vuoto Multicolore picchiò contro le mura della formazione, facendola tremare. Tuttavia non riuscì a scappare.


Dopo che fallì il suo tentativo, la Pillola del Vuoto Multicolore brillò ancora più intensamente come se si stesse preparando ad attaccare di nuovo la formazione. Ma come poteva Lin Ming lasciarle fare come voleva? Attivò velocemente il Roc Dorato che Squarcia il Vuoto e la afferrò. Poi formò diverse decine di sigilli con l'altra mano e sigillò il medicinale nella scatola di giada di legno spirituale.


Dopo aver finito, Lin Ming cadde a terra come se avesse perso tutte le sue forze.


Con la mano tremante, Lin Ming prese una pillola per recuperare l'energia spirituale dal suo anello spaziale. Si sentì come se le sue palpebre fossero diventate di piombo. Poi si addormentò mentre la sua vista si offuscava.


.....


Dopo chissà quanto tempo, le dita di Lin Ming iniziarono a muoversi lievemente. Aprì gli occhi e vide solo la caverna oscura. C'erano ancora delle pietre di vera essenza di tipo legno disperse sul pavimento, emettevano un bagliore verde. Nell'oscurità sembravano incredibilmente belle.


"Per quanto tempo ho dormito?"


"Sette giorni!" La voce di Moguang risuonò nella mente di Lin Ming.


Sette giorni...


Lin Ming si tirò su a sedere con la testa pulsante. Mentre esaminava il suo mare spirituale, vide che la sua forza dell'anima era davvero cresciuta un po'. E lo spirito da battaglia color azzurro che fluttuava sopra il suo mare spirituale sembrava brillare con ancora più intensità, come se fosse diventato ancora più formidabile.


Quando era diventato un maestro di iscrizioni e aveva completato il suo primo simbolo, Lin Ming aveva riposato per diversi giorni. Anche allora aveva esaurito la sua forza dell'anima. Una volta completate l'iscrizione, si era rilassato e si era addormentato subito.


Ora, anche se la sua forza spirituale era aumentata, era capitato nella stessa situazione perché il livello della pillola che aveva raffinato era ancora superiore. Lin Ming sospirò con emozione.


Aveva ottenuto il Cubo Magico quando aveva appena 15 anni. Ora erano passati quasi sette anni. Durante questo periodo di tempo, la sua forza era cambiata in modo sconvolgente. Mentre ripensava alle prove e alle tribolazioni che aveva incontrato lungo la strada delle arti marziali, si abbandonò ai ricordi.


Lin Ming mise da parte la Fornace Universale del Sole e si sedette sul letto di pietra intagliato in modo grossolano. Poi usò l'intento marziale etereo e iniziò a meditare.


Mentre circolava la vera essenza nel suo corpo, scoprì che il nucleo cristallino nel suo dantian era cresciuto ulteriormente. Si stava avvicinando sempre di più al picco dello stadio avanzato del del Nucleo.


Arrivato a questo grado, la coltivazione di Lin Ming non era aumentata più rapidamente. In sei mesi non era ancora riuscito a giungere al picco del suo livello. Questo perché, dopo che aveva fatto dei progressi così veloci, aveva bisogno di cementare le sue fondamenta, accumulando forza così da prepararsi a superare la Distruzione.


Nonostante lo stadio della Distruzione fosse compresa nel del Nucleo, era comunque considerato un livello a sé. Superarlo non sarebbe stato affatto facile.


Passò due ore a recuperare il pieno delle sue facoltà mentali e ritornare al picco delle sue condizioni.


Poi Lin Ming tirò fuori la Pillola del Vuoto Multicolore raffinata recentemente.


"Hai intenzione di aprire la terza delle Otto Porte Nascoste ora?"


"Sì. Devo aumentare la mia forza il più presto possibile. Prima assorbirò questa pillola, più benefici porterà alla mia coltivazione e alle mie capacità di resistere ai miei nemici."


Aprì la scatola di giada di legno spirituale e sciolse i sigilli. Il medicinale multicolore delle dimensioni di un pollice cadde nella sua mano. Sembrava piccolo ma in realtà era estremamente pesante; arrivava a quasi due jin. Questo perché era formata parzialmente dalla quintessenza della giada di legno spirituale.


<em>Nota Traduzione: due jin sono un chilo.</em>


Lin Ming inghiottì il medicinale. Sentì una sensazione improvvisa di fresco nella sua gola che poi raggiunse il suo stomaco, diventando gradualmente un'ondata di calore bruciante.


In confronto alla Misteriosa Pillola Divina che aveva assunto in passato, gli effetti collaterali della Pillola del Vuoto Multicolore erano più temperati. Tuttavia, anche il periodo per processarla sarebbe stato molto più lungo. Lin Ming mise da parte la scatola di giada e chiuse gli occhi, usando l'intento marziale etereo e iniziando a circolare la 'Formula True Primal Chaos'.


Negli ultimi sette anni, grazie al suo allenamento diligente, la comprensione di Lin Ming della formula era aumentata costantemente. Ora era sicuro di poter replicare almeno la metà del mantra della Formula True Primal Chaos in una tavoletta di giada in modo da permettere agli altri di allenarsi con essa.


Nel Regno Divino non c'erano molti tipi di formule per la trasformazione del corpo. Questo perché c'erano sempre meno persone che allenavano questo sistema rispetto a quello di accumulo di essenza.


La 'Formula True Primal Chaos' era una formula di trasformazione del corpo di ottimo livello e uno dei suoi più grandi vantaggi era la facilità nell'allenarla.


In quel momento Lin Ming poté già vedere chiaramente tracce di energia multicolore fluire e mischiarsi nei suoi meridiani, penetrando anche negli arti e nelle sue ossa, si stava fondendo con il suo corpo. Questo era il suo preparativo finale per sbloccare la terza delle Otto Porte Nascoste.


La terza si chiamava Porta dello Stupore.


Dopo che uno aveva raggiunto il secondo stadio, si diventava più potenti ogni volta che si apriva una porta. Allo stesso tempo ad ogni porta corrispondeva un'abilità speciale.


Ad esempio, la prima, la Porta del Riposo, era localizzata tra le clavicole. Dopo averla aperta, insieme all'aumento di forza, ci sarebbero stati progressi in quanto a resistenza e capacità di recupero.


La seconda, la Porta della Chiusura, era nella spina dorsale: l'area che veniva chiamata osso di drago. Aprire questa porta avrebbe aumentato l'equilibrio e la forza che si poteva scatenare all'improvviso.


Per quanto riguardava la terza, la Porta dello Stupore, era localizzata nelle ginocchia. Aprirla avrebbe aumentato la propria forza e garantito un'abilità speciale che permetteva di accrescere di molto la velocità.
                                


                                



