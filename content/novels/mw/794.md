---
weight: 794
title: Capitolo 794 – Frazione del Reame Divino Asura
pubDate: 2025-12-15T08:37:10.270Z
tags:
    - mw
---


<em><strong>CAPITOLO SPONSORIZZATO, ringraziamo Robis!</strong>
1 Capitoli in coda, 0/5
-Schadenfreude</em>


La tentazione della ricompensa era semplicemente troppo grande. Molte persone desideravano setacciare ovunque per cercare Lin Ming e alcuni sognavano una vita lussuosa dopo aver ottenuto così tante pietre di essenza spirituale.


A questo punto nella sala del ristorante risuonò una risata improvvisa. La folla si voltò e vide che in un angolo della sala c'era un praticante di arti marziali che aveva un cappello a cono di bambù nero che si stava versando da bere. Aveva posato una spada lunga quattro piedi sul suo tavolo.


L'uomo non sembrava troppo vecchio, ma l'aura che stava emettendo era minacciosa.


Guardò l'uomo robusto che stava diffondendo le dicerie e disse:"Amico, hai detto che c'è una ricompensa di 300.000 pietre di essenza spirituale per catturare vivo Lin Lanjian, insieme ad una pillola di massimo livello e un tesoro di grado Heaven media qualità? Allora lascia che ti chieda, che tipo di pillola e tesoro sono?"


Le parole del praticante di arti marziali con il cappello a cono di bambù sbalordirono tutti. Sembrava che avesse davvero intenzione di catturare Lin Lanjian. Tutti i presenti speravano al massimo di trovare qualche indizio per trovarlo; nessuno osava nemmeno pensare di affrontarlo. Dopotutto Lin Lanjian era un maestro del Mandato del Cielo, poteva usare solo un dito per infilzarli a morte.


"È la Pillola della Trasformazione Divina!"


Il tipo robusto sembrava molto informato. Lin Ming sospettava perfino che fosse una delle spie incaricato dal Reame Divino Asura di diffondere queste notizie.


"La Pillola della Trasformazione divina?"


Quando sentirono questo nome, la maggior parte dei presenti mostrarono espressioni confuse, ovviamente non ne avevano mai sentito parlare prima. Tuttavia alcuni dei praticanti di arti marziali più esperti spalancarono gli occhi, sembravano scioccati.


"Una Pillola della Trasformazione Divina può aiutare un guerriero negli stadi avanzati della Distruzione a diventare un guerriero al Mare Divino Realm. Naturalmente si può anche usare durante gli stadi più bassi della Distruzione per solidificare la propria vera essenza e rafforzare le proprie fondamenta per avanzare al Mare Divino Realm in futuro. Ma questo secondo metodo è davvero uno spreco."


"Questa è una pillola per cui impazzirebbero perfino i primi cinquanta guerrieri del Mandato del Cielo. Si chiama Pillola della Trasformazione Divina perché inghiottirla aumenta di molto le possibilità di arrivare al Mare Divino Realm!"


Spiegò il tipo robusto usando dei gesti animati.


Questa spiegazione fece sussultare tutti i coltivatori nella sala. Questo oggetto poteva non essere di valore inferiore a 300.000 pietre di essenza spirituale. Anzi, il suo valore probabilmente era perfino superiore!


Lin Ming bevve un po' di vino e tirò giù la maschera per nascondere il suo sogghigno di scherno. Il Reame Divino Asura aveva davvero offerto un capitale incredibile. Perfino lui voleva denunciarsi.


Tuttavia anche questo era ragionevole. Sia l'eredità dell'Arte della Grande Alabarda Sanguigna che l'Armatura dell'Imperatore Demoniaca erano entrambi tesori importantissimi che avrebbero fatto impazzire la famiglia reale.


"La Pillola della Trasformazione Divina... se potrò ottenerla, potrebbe aumentare rapidamente la mia forza dopo che raggiungerò lo stadio della Distruzione."


"Così era la Pillola della Trasformazione Divina... bene, bene, bene!" Gridò il praticante di arti marziali con il cappello a cono di bambù, come se la Pillola della Trasformazione Divina fosse stata preparata apposta per lui. Questo provocò lo scontento di tutti gli altri praticanti di arti marziali. Non potevano nemmeno sognarsi di ottenere questa sorta di medicinale, eppure questo tipo sembrava convinto di poterselo procurare facilmente.


"Perché sei così contento? È come se pensassi che la pillola è già tua. Sei fin troppo arrogante. Anche se trovassi Lin Lanjian, credi di poterlo catturare vivo?"


Disse senza giri di parole un praticante di arti marziali. Dopotutto i praticanti di arti marziali del Mandato del Cielo non erano persone qualunque. Ce n'erano solo 360 nell'intero continente Tianyan. Inoltre, visto che gli altri non erano stati elencati per vari motivi, c'erano circa 500 individui a quel livello in totale.


Tutti questi guerrieri erano dispersi per il continente incredibilmente vasto. Tuttavia, la maggior parte di loro era concentrata nei quattro Reami Divini, le loro varie terre natie e i quartier generali dei grandi Sect. Non credeva che avrebbe incontrato casualmente un maestro del Mandato del Cielo in questo ristorante.


Questo avrebbe reso un maestro del Mandato del Cielo fin troppo comune.


"Lin Lanjian è riuscito ad entrare nel Mandato del Cielo ad un'età così giovane. Dopo diversi mesi la sua coltivazione aumenterà di nuovo."


"Sconfiggere un maestro è difficile, ucciderlo è ancora più arduo, figuriamoci catturarlo vivo. Se vuoi catturare Lin Lanjian allora devi rientrare tra i primi 270-280 posti nel Mandato del Cielo. Equivale ad un maestro al sesto stadio della Distruzione. Credi di essere così potente?"


Dopo l'intervento di quella persona, molti altri risposero in coro. Non avevano molta stima di questo praticante di arti marziali con il cappello a cono di bambù. Credeva di essere così formidabile?


Quando il guerriero con il cappello a cono di bambù notò tutti i sospetti e i dubbi degli altri, si limitò a sogghignare, non si disturbò a rispondere e alla fine si grattò pigramente il mento.


In quel momento l'uomo robusto spalancò gli occhi e chiese:"Potrei chiederle qual è il suo onorabile nome?"


"Yan Junxuan della setta del Flusso Nebbioso!" Il praticante di arti marziali con il cappello a cono di bambù si girò, così la folla riuscì a scorgere il suo volto. Era un individuo molto bello, il suo aspetto era rovinato solo da una cicatrice all'angolo di un occhio.


Per un praticante di arti marziali di alto livello rimuovere una cicatrice era facile. Se un guerriero avesse mantenuto una cicatrice sul viso, allora probabilmente l'aveva lasciata apposta. Questa cicatrice probabilmente gli ricordava di una sconfitta umiliante che aveva subito in passato. Questo dimostrava che era stato sconfitto poche volte. Forse solo una o due volte, altrimenti il suo viso e il suo corpo sarebbero stati ricoperti di cicatrici.


Questa sorta di persona doveva essere indubbiamente un giovane d'élite sbalorditivo.


"Capisco, quindi è Yan Junxuan della setta del Flusso Nebbioso. È un onore, un onore!" Il tipo robusto porse i suoi rispetti e si inchinò velocemente. Yan Junxuan aveva più di trent'anni ed era ben lontano dal poter rientrare nel Mandato del Cielo. Tuttavia rappresentava la setta del Flusso Nebbioso che aveva due maestri del Mandato del Cielo che rientravano tra i primi 300 posti e che proteggevano la setta. Per avere uno schieramento del genere, doveva essere già un'organizzazione di massimo livello, appena sotto il grado di una Terra Sacra.


Naturalmente questa sorta di persona poteva rientrare nel Mandato del Cielo, ma il loro livello non sarebbe stato troppo alto. Tutti i maestri del Mandato del Cielo appartenevano alle varie Terre Sacre o ai quattro Reami Divini.


Nonostante i due maestri del Mandato del Cielo della setta del Flusso Nebbioso non fossero in una posizione così alta, erano esperti nel creare formazioni. Una volta che qualcuno fosse stato catturato all'interno, sarebbe stato difficile uscirne anche dopo diversi mesi. Se avessero combinato le forze, allora molto probabilmente sarebbero riusciti a catturare vivo Lin Lanjian.


Mentre il tipo robusto ci rifletteva, disse:"Fratello Yan, tra le montagne Potuo al confine della frontiera del Reame Divino delle Nove Fornaci, c'è una frazione del mio Reame Divino Asura. Se il fratello Yan e i suoi maestri sono interessati, allora potete farci visita. Il mio Reame Divino ha anche tre Emissari Diabolici al comando di quell'area e visto che abbiamo mostrato la nostra sincerità potrete aiutarci a cercare quel meschino Lin Lanjian e recuperare l'eredità del Reame Divino Asura!"


Mentre parlava, l'identità del tipo robusto era diventata evidente. Ovviamente era una spia mandata dal Reame Divino Asura. Dopotutto questo era comunque il dominio del Reame Divino delle Nove Fornaci; sarebbe dovuto essere un po' discreto. Inoltre era impossibile per il Reame Divino Asura inviare i suoi praticanti di arti marziali a controllare i territori di un altro paese. Potevano solo affidarsi al sostegno delle organizzazioni locali.


"Oh? Tre Emissari Diabolici!" Nonostante fosse arrogante, Yan Junxuan sussultò comunque sentendo questi titoli. Se ad una persona fosse stato assegnato questo titolo, allora significava che rientrava tra i primi cento maestri del Mandato del Cielo!


Più si saliva di posizione, più grande era il divario di forza tra i praticanti di arti marziali. In particolare tra le grandi tappe intermedie al livello 300, 200, 100, 50 e 10, c'era un ampio divario in potenza.


Un maestro tra i primi cento posti del Mandato del Cielo era ad un livello completamente diverso da uno al trecentesimo.


"Eheh, se troveremo degli indizi riguardo a Lin Lanjian e gli Emissari Diabolici interverranno personalmente, allora lo cattureremo sicuramente." Disse il tipo robusto con un po' di orgoglio.


"Naturalmente." Yan Junxuan annuì. "Potrebbero perfino ucciderlo all'istante."


"Molto bene fratello Yan, la posizione della frazione del Reame Divino Asura è al confine est delle montagne Potuo, 30 chilometri a sud-ovest del lago Potuo. Spero che il fratello Yan e i suoi maestri potranno farci visita." Il tipo robusto non nascose l'esistenza della frazione del Reame Divino Asura visto che non ce n'era bisogno, non era un segreto. La Montagna Potuo non faceva parte del territorio del Reame Divino delle Nove Fornaci e la frazione aveva tre Emissari Diabolici di guarnigione, la sicurezza del posto era pienamente garantita.


"Ottimo!" Yan Junxuan accettò prontamente.


In un angolo della sala, Lin Ming lasciò una pietra di vera essenza di alta qualità sul tavolo per poi uscire dal ristorante.


Nessuno si immaginava che il giovane che se n'era appena andato avesse una taglia di 300.000 pietre di essenza spirituale, un tesoro di grado Heaven media qualità e una Pillola della Trasformazione Divina sulla propria testa.


<em>'Montagna Potuo, frazione del Reame Divino Asura, tre Emissari Diabolici... interessante... quel tipo robusto ha detto che il Reame Divino Asura ha mostrato abbastanza sincerità, mi chiedo cosa significhi?'</em>


La cosiddetta 'sincerità' molto probabilmente era la ricompensa. Stabilire direttamente la ricompensa avrebbe avuto un impatto maggiore. Se uno avesse solo promesso un premio, allora una persona si sarebbe preoccupata che l'altra parte non onorasse il suo impegno.


'<em>Uh, voglio andare ad unirmi al divertimento in questa Montagna Potuo della frazione del Reame Divino Asura.'</em>


Mentre ci pensava, Lin Ming volò velocemente via dalla città della Nuvola Blu.


La montagna Potuo era localizzata nella frontiera di confine del Reame Divino delle Nove Fornaci. Si estendeva per 4.000-5.000 piedi e il suo punto più alto svettava fino a 40.000-50.000 piedi d'altezza.


Qui, visto che era pieno di ricche vene spirituali, c'erano diversi piccoli clan di praticanti di arti marziali che occupavano i loro piccoli territori. Naturalmente le vene spirituali che occupavano erano di grado di molto inferiore rispetto alla divisione del Reame Divino Asura.


Lin Ming arrivò velocemente. Era su un picco nevoso alto 30.000 piedi e osservava la Frazione del Reame Divino Asura a poche centinaia di chilometri di distanza. "Una vena spirituale di quinto livello di grado superiore, che lusso!"


Una mera divisione occupava un territorio del genere, l'eredità del Reame Divino era qualcosa con cui un Sect come la Regione Demoniaca del Mare del Sud non avrebbe mai potuto competere. Bisognava dire che anche la città del Grande Imperatore Infernale possedeva una vena spirituale di massimo livello. Tuttavia, quando era stata distrutta, i supremi esperti al Mare Divino Realm avevano usato i loro poteri sovrannaturali per spostarla.


<em>'Le terre centrali del continente Tianyan erano ricche di risorse. Combinate ai saccheggi di decine di migliaia di anni delle terre circostanti, le aree esterne del continente Tianyan sembrano completamente diverse.</em>'


<em>'Forse il motivo per cui le terre centrali sono così ricche di risorse è a causa del Mare dei Miracoli?'</em>' Pensò all'improvviso Lin Ming. Questa era una possibilità. Altrimenti perché tutti i quattro Reami Divini avrebbero circondato il Mare dei Miracoli?


<em>'Mi chiedo quali tipi di segreti ci siano nel Mare dei Miracoli e nell'Antico Abisso Demoniaco.'</em>


Mentre era sul picco nevoso, Lin Ming vide diversi punti neri avvicinarsi rapidamente in lontananza. I punti neri si stavano espandendo, erano barche spirituali lunghe centinaia di piedi. Queste barche spirituali erano trainate da diverse bestie feroci volanti, tutti diretti verso la frazione del Reame Divino Asura.


E dietro queste barche spirituali, c'erano anche diversi raggi multicolori che sfrecciavano per l'orizzonte. Dei maestri al del Nucleo e allo stadio della Distruzione stavano volando in avanti.


<em>'Sembra che la frazione del Reame Divino Asura abbia invitato molte persone.</em>'


Lin Ming balzò dal picco della montagna e usò il Roc Dorato che Squarcia il Vuoto, camminando con tranquillità a mezz'aria verso il Reame Divino Asura.


<em>'Mi chiedo quale sorta di sincerità il Reame Divino Asura abbia mostrato. Sono a corto di soldi recentemente. Se potessi cogliere l'opportunità per prendere tutto quanto allora sarebbe perfetto.</em>'


Mentre ci pensava, accelerò.
                                


                                



