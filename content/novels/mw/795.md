---
weight: 795
title: Capitolo 795 - 300.000 pietre di essenza spirituale
pubDate: 2025-12-15T08:37:10.270Z
tags:
    - mw
---


<em><strong>CAPITOLO SPONSORIZZATO, ringraziamo Robis!</strong>
0 Capitoli in coda, 0/5
-Schadenfreude</em>


La frazione del Reame Divino Asura era localizzata sul retro della catena montuosa alta 30.000 piedi. La divisione iniziava a metà del versante della montagna e arrivava fino al suo picco. In questo posto c'era abbondanza di energia Origin Heaven Earth. Con il supporto delle formazioni, vari alberi e piante spirituali lussureggianti crescevano rigogliose, insieme a innumerevoli fiori ed erbe spirituali meravigliose. E nelle aree più alte i picchi erano ricoperti di ghiaccio bianco che non si era sciolto da decine di migliaia di anni. Questi due scenari completamente diversi messi insieme formavano uno spettacolo meraviglioso.


Lo stile d'architettura del Reame Divino era stato preso in prestito dai tempi antichi. Molte costruzioni qui erano costruite con pura ossidiana nera che dava una sensazione opprimente.


Lin Ming atterrò e avanzò verso l'entrata della frazione del Reame Divino Asura.


"Fermo! Identificati!"


Due guardie alte bloccarono il cammino di Lin Ming.


"Sono un praticante di arti marziali del Reame Divino delle Nove Fornaci. Ho sentito che state offrendo una generosa ricompensa per chiunque possa catturare il malvagio che ha rubato l'eredità del vostro Reame Divino. Sono venuto ad ottenere più informazioni riguardo alla situazione."


Le due guardie squadrarono Lin Ming. Nonostante la sua coltivazione negli stadi avanzati del del Nucleo non fosse troppo alta, era comunque discreta considerando la sua giovane età. Immaginarono che provenisse da un'organizzazione formidabile.


Se desiderava catturare Lin Ming nel Reame Divino delle Nove Fornaci,il Reame Divino Asuraavrebbe dovuto dipendere dai poteri locali dell'area. I praticanti di arti marziali come Lin Ming che sembravano appartenere a queste organizzazioni potevano essere considerati ospiti della frazione del Reame Divino.


"Tira giù la maschera!" Disse la guardia.


Lin Ming non esitò e si tolse la maschera di giada spirituale di legno mostrando un viso dall'aspetto ordinario. Era l'aspetto che aveva assunto dopo aver usato una tecnica per cambiare il proprio aspetto.


Nel Palazzo delle Sette Arti, il vice Bi Luo era stato un maestro nell'occultamento. Non solo poteva alterare le proprie fattezze, ma anche copiare la voce, il temperamento e perfino l'aura di una persona. Lin Ming era finito nella Landa Selvaggia del Sud proprio perché Bi Luo aveva assunto l'aspetto di Qin Ziya senza che Lin Ming se ne accorgesse.


Dopodiché, quando la grande invasione di bestie aveva travolto la provincia della Divina Fenice, Lin Ming si era precipitato a Qingsang per assisterli. Bi Luo era rimasto lì in agguato per assassinarlo, ma alla fine era stato ucciso dal giovane dopo essere stato bloccato dall'incantesimo del mondo dei sogni. Così la tecnica di Bi Luo era finita nelle mani di Lin Ming.


Non si sapeva da dove provenisse questa abilità, ma il suo livello era piuttosto discreto. Nonostante non potesse essere considerata troppo profonda per Lin Ming, era più che sufficiente per ingannare due guardie dalla coltivazione inferiore.


"Puoi entrare."


I due non sospettavano di lui. Se l'avessero esaminato davvero allora sarebbe stato facile scoprire che c'era qualcosa di strano nel suo aspetto. Il Reame Divino Asura aveva dei metodi per farlo. Tuttavia non si sarebbero mai immaginati che Lin Ming sarebbe entrato volontariamente nella loro frazione del Reame Divino Asura.


Per lui era come la tana della tigre. C'erano tre maestri tra i primi cento posti del Mandato del Cielo a sorvegliare quest'area insieme a diverse altre persone quasi allo stesso livello. Questi guerrieri provenivano dai Reami divini delle Nove Fornaci, della Raffinazione Sublime e perfino da quello delle Sette Stelle, erano tutti importanti membri d'élite che erano venuti per catturare Lin Ming.


Venire qui a causare guai era semplicemente un suicidio. Inoltre quest'area aveva il supporto del Reame Divino Asura. Chiunque fosse venuto qui prima avrebbe dovuto considerare bene se poteva permettersi di provocarli.


Dopo che superò l'entrata, Lin Ming indossò nuovamente la maschera di giada di legno spirituale. C'erano molti maestri presenti; non credeva che la sua rozza tecnica di trasformazione sarebbe riuscita ad ingannarli tutti.


Avanzava molto lentamente. Si guardò attorno e osservò le formazioni create dalla divisione del Reame Divino Asura. Erano tutte barriere difensive progettate per lo più per resistere agli attacchi nemici. Lin Ming continuò ad osservarle fino in fondo finché non vide il tempio principale e una formazione sigillante su vasta scala che poteva isolare tutte le persone all'interno dalle invasioni esterne.


Una volta che fosse stata attivata, sarebbe stato impegnativo superarla.


"Questa formazione sigillante usa molte tecniche del Regno Divino. È estremamente intelligente e la fondazione principale proviene dalle barriere lasciate dall'Imperatore Demoniaco, è simile alla Formazione Lucente degli Otto Draghi di Giada e a quella del giardino medicinale dell'Imperatore Demoniaco... il Reame Divino Asura ha davvero ereditato una parte degli insegnamenti dell'Imperatore Demoniaco."


Mormorò tra sé e sé Lin Ming. Se questa formazione fosse provenuta da una differente scuola di tecniche, allora sarebbe stato impegnativo uscirne, ma dato che conosceva questo tipo di formazioni e in particolare quelle dell'Imperatore Demoniaco, Lin Ming non ci mise molto a comprendere completamente questa barriera. Era sicuro di potersene andare una volta che fosse stata attivata.


<em>'Non dovrebbero esserci problemi a scappare.'</em>


Mentre ci pensava, Lin Ming entrò nella formazione sigillante. Poi, da lontano, iniziò gradualmente a sentire il rumore di persone che combattevano.


Dopo aver camminato per circa un bastoncino di incenso di tempo, alla fine arrivò di fronte ad un grande edificio nero a forma di pagoda. Davanti ad esso c'era una piazza aperta e molti praticanti di arti marziali si erano radunati qui.


La maggior parte di loro avevano una coltivazione al del Nucleo o ancora superiore. C'erano anche alcuni membri della giovane generazione allo stadio Xiantian che probabilmente avevano seguito i loro Anziani.


Questi praticanti di arti marziali erano divisi in diversi accampamenti. Ogni accampamento aveva un guerriero negli stadi avanzati della Distruzione a condurli. Chiaramente provenivano da altri Sect di quinto livello simili a quello del Flusso Nebbioso.


Nei confini dei quattro Reami Divini c'erano molti Sect di quinto livello. Erano tutti condotti dai loro Reami Divini, avevano un rapporto simile a quello che c'era tra la Valle dei Sette Misteri e l'Isola della Divina Fenice.


In quel momento, di fronte alla piazza, due giovani al del Nucleo stavano combattendo con ferocia. Raggi di energia impattarono sulla formazione difensiva, emanando costantemente della luce brillante. Considerando la loro età, era già un buon risultato.


Il rumore che Lin Ming aveva sentito proveniva da qui.


<em>'Perché stanno combattendo?'</em> Lin Ming era lievemente perplesso. Stava per chiederlo a qualcuno, quando notò che su una piattaforma rialzata non troppo lontana dal campo di combattimento c'era una scatola fatta da un metallo sconosciuto. Il contenitore era aperto ed era pieno di file di pietre di essenza spirituale.


Incredibilmente erano pietre di essenza spirituale superiori!


Le pietre di essenza spirituale erano divise in tre livelli: ordinario, superiore e di massimo livello!


Quelle di massimo livello erano la fonte delle miniere di pietre di essenza spirituale, erano quasi svanite completamente dal mondo. Era già considerato eccellente che una miniera ne producesse una. Questo era un tesoro per cui perfino gli Anziani al Mare Divino Realm avrebbero lottato.


Per quanto riguardava una pietra di essenza spirituale superiore, ognuna di esse ne valeva 300 ordinarie. Le pietre di essenza spirituale superiore avevano una ricchissima energia Origin, questi tipi di tesori avevano un effetto magnifico quando venivano usate per avanzare di livello.


Quando avrebbe deciso di superare la Distruzione, sarebbe stato più sicuro se Lin Ming fosse riuscito ad ottenerne qualcuna. Lo avrebbero aiutato ad assorbire più velocemente dell'energia e anche a stabilizzare la sua coltivazione.


<em>'Ci sono circa 1000 pietre di essenza spirituale superiori in quella scatola. Probabilmente è la ricompensa che il Reame Divino Asura ha promesso!'</em>


300.000 pietre di essenza spirituale ed erano state convertite in pietra di essenza spirituale superiore. Se avesse potuto prenderle, allora avrebbe ottenuto un'enorme ricchezza!


Lin Ming stava già pensando a come derubarli, quando scoprì che, non troppo lontano dalla piattaforma, c'era un uomo di mezz'età vestito di nero che stava meditando ad occhi chiusi. Guardando più attentamente vide che stava fluttuando ad un pollice da terra, era sospeso a mezz'aria.


<em>'Sesto stadio della Distruzione!'</em>


L'uomo di mezz'età vestito di nero non nascondeva la sua coltivazione, era chiaramente al sesto stadio della Distruzione. Combinato con la sua età, aveva un po' di possibilità di arrivare al Mare Divino Realm!


Senza dubbio era uno dei tre Emissari Diabolici del Reame Divino Asura, una persona che rientrava tra i primi cento del Mandato del Cielo!


E accanto a quest'uomo c'era una scatola di giada di legno spirituale ampia mezzo piede quadrato. Questo contenitore era circondato da strati di sigilli e su di esso era incisa l'immagine di un demone gigante. Nonostante non potesse vedere cosa c'era all'interno, Lin Ming poteva già capire cosa conteneva.


Doveva esserci la Pillola della Trasformazione Divina!


300.000 pietre di essenza spirituale e una Pillola della Trasformazione Divina!


Sfortunatamente quella Pillola della Trasformazione Divina era troppo vicina all'uomo di mezz'età vestito di nero. Era estremamente improbabile che Lin Ming potesse rubare quella scatola.


<em>'Questa frazione ha anche altri due Emissari Diabolici, ma non sono nelle vicinanze. Mandare un Emissario Diabolico per salutare questi ospiti è già un segno di rispetto più che sufficiente.'</em>


Mentre ci pensava, Lin Ming si girò verso un giovane di circa vent'anni e chiese con noncuranza:"Chi sono quei due che stanno combattendo sul palco?"


Il giovane prima stava guardando con entusiasmo la battaglia e non era molto contento di essere stato disturbato da Lin Ming. Stava per ignorarlo ma quando notò la coltivazione di Lin Ming spiegò con pazienza:"Stanno lottando per rientrare nella lista dei talenti. Se il Reame Divino Asura desidera usare la rete di informazioni di questi Sect di quinto livello e le loro connessioni per cercare Lin Lanjian, naturalmente devono procurare alcuni benefici. A parte la taglia, hanno anche promesso di cooperare con noi per coltivare alcuni talenti."


Il giovane indicò la piattaforma. Lin Ming vide che, a parte le 1.000 pietre di essenza spirituale, c'era anche una lista. Su di essa erano scritte tre parole, talento superiore, medio e ordinario.


C'era uno spazio vuoto tra ogni grado. A quanto pareva era pronto per essere riempito di nomi.


Quando lo vide, Lin Ming capì cosa stava succedendo. Anche l'Isola della Divina Fenice aveva fatto un piano del genere per la sua provincia, la setta più grande avrebbe aiutato quelli più piccoli a crescere i loro talenti. Non era troppo costoso per un Sect potente e quelli minori avrebbero avuto il vantaggio di potenziare i loro futuri talenti. In quel momento i giovani membri d'élite stavano competendo l'uno contro l'altro per ottenere il grado di talento superiore.


"Che competizione interessante." Lin Ming sorrise. Oggi era venuto per due motivi.


Il primo era per rubare e il secondo per mettere a soqquadro questo posto.


Non si preoccupava minimamente di provocare le ire del Reame Divino Asura. Era già nella loro lista nera. Se non fosse stato per la presenza di così tanti giovani membri d'élite, Lin Ming avrebbe ucciso Situ Chuan e Situ Feng al banchetto dei Nove Fiori.


In quel momento il combattimento era già finito. Aveva vinto un giovane dai capelli corti e che brandiva una sciabola. Rise fragorosamente e disse:"Io, Tu Yifeng, otterrò il titolo di talento superiore!"


Mentre parlava balzò sulla piattaforma e prese un pennello, pronto a scrivere il suo nome sulla lista.


In questo momento però qualcuno urlò:"Tu Yifeng, se vuoi essere il primo allora dovrai chiederlo alla mia spada."


Questo tono spudorata sembrava familiare. Lin Ming si guardò attorno e vide che il giovane con il cappello a cono di bambù, Yan Junxuan, era qui. Doveva essere stato lui a parlare.


Yun Junxuan aveva già messo via il cappello. La cicatrice all'angolo del suo occhio accentuava la sua espressione arrogante.


Accanto a lui c'era un vecchio dalle sopracciglia lunghe. Indossava abiti grigi e la sua coltivazione era al quinto stadio della Distruzione. Era ovvio che fosse l'onorabile maestro di cui aveva parlato Yan Junxuan nel ristorante.


<em>'La forza vitale di questo vecchio è debole; credo che abbia circa 2.000 anni. Dato che è al quinto stadio della Distruzione a 2.000 anni può essere solo negli ultimi posti del Mandato del Cielo. È impossibile che faccia altri progressi lungo la strada delle arti marziali. Dato che la setta del Flusso Nebbioso è coinvolto, deve avere l'intenzione di dare quella Pillola della Trasformazione Divina a Yan Junxuan. Eheh, non c'è da meravigliarsi che Yan Junxuan fosse così arrogante nel ristorante, come se la Pillola della Trasformazione Divina fosse stata preparata apposta per lui.'</em>
                                


                                



