---
weight: 796
title: Capitolo 796 – Lin Lanjian
pubDate: 2025-12-15T08:37:10.270Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


Lin Ming esaminò in silenzio la forza dei maestri del Mandato del Cielo. Alla fine concluse che, a parte i tre Emissari Divini, gli altri erano estremamente ordinari.


"La Pillola della Trasformazione Divina e le 300.000 pietre di essenza spirituale sono in due posti diversi. Al massimo potrò prenderne una. La Pillola della Trasformazione Divina è troppo vicina all'Emissario Divino, potrò solo prendere le pietre di essenza spirituale..."


Mentre guardava la scatola di pietre di essenza spirituale sulla piattaforma rialzata, Lin Ming scoprì che c'era una piccola formazione attorno. Sembrava ci fosse uno strato di vetro trasparente a coprire le pietre di essenza spirituale.


Tuttavia questa formazione era stata creata con noncuranza. Data la forza e la comprensione di Lin Ming, non sarebbe stata affatto difficile romperla .


Alla fine era stata posta lì per essere messa in mostra. Gli uomini della divisione del Reame Divino Asura non si sarebbero mai sognati che qualcuno li avrebbe derubati apertamente nel loro punto di raduno.


Il solo capace di farlo era un maestro del Mandato del Cielo di massimo livello, altrimenti rubare da qui sarebbe stato praticamente un suicidio, però quale guerriero del Mandato del Cielo avrebbe osato provocare le ire del Reame Divino Asura?


A Lin Ming non importava. Lui e il Reame Divino Asura erano già nemici mortali.


Anche se fosse stato disposto a consegnare l'Arte della Grande Alabarda Sanguigna e l'Armatura dell'Imperatore Demoniaco, il Reame Divino Asura l'avrebbe comunque inseguito affinché non rivelasse i suoi segreti a qualcun altro. Avrebbero anche usato una tecnica di sonda dell'anima per confermare se il metodo di coltivazione fosse autentico.


Inoltre il punto principale era che per Lin Ming era impossibile consegnare l'Arte della Grande Alabarda Sanguigna. Il Reame Divino Asura pensava che l'avesse appreso da qualche tavoletta di giada, ma in realtà Lin Ming aveva ottenuto i ricordi dell'Imperatore Demoniaco. Se avesse voluto creare un manuale di coltivazione, avrebbe dovuto padroneggiarlo completamente.


Altrimenti Lin Ming avrebbe già registrato una 'Forza del Dio Blasfemo' per Qin Xingxuan e Mu Qianyu.


A questo punto risuonò una forte esplosione nella piazza. Yan Junxuan aveva scagliato via il suo avversario, facendogli vomitare boccate di sangue.


Un vecchio accorse volando, prendendo al volo il giovane gravemente ferito e lanciando un'occhiataccia verso Yan Junxuan.


Yan Junxuan sembrava indifferente. Si limitò a dire:"Questo è un confronto di tecniche; spesso è inevitabile rimanere gravemente feriti."


"Umpf!" Il vecchio sbuffò freddamente e diede diverse pillole al giovane. Dato che il suo discepolo era più debole, non c'era nient'altro da dire.


"Questo Yan Junxuan è davvero all'altezza della sua fama. Dovrebbe essere il talento migliore della giovane generazione della provincia del Fiore Celeste!"


"Umpf, è solo il talento numero uno della provincia del Fiore Celeste. C'è ancora una differenza incommensurabile tra loro e i talenti della provincia centrale, figuriamoci un genio mostruoso come Lin Lanjian." Un praticante di arti marziali nella piazza iniziò a deriderlo perché non sopportava che Yan Junxuan si comportasse in modo così tirannico.


"Esatto, Lin Lanjian ha circa la stessa età di Yan Junxuan eppure è già nel Mandato del Cielo!"


Gridò un discepolo di un altro Sect.


"Lin Lanjian? Eheh..." Yan Junxuan sogghignò. "Lin Lanjian è solo un piccolo ostacolo sulla mia strada delle arti marziali. Che importa quanto è talentuoso? Una volta che sarà catturato dal mio Sect del Flusso Nebbioso, sarà semplicemente una Pillola della Trasformazione Divina che aumenterà la mia forza. Per quanto riguarda il Mandato del Cielo, una volta che otterrò la Pillola della Trasformazione Divina ci rientrerò inevitabilmente tra due anni!"


"Che sciocchezze. Credi che il tuo Sect del Flusso Nebbioso potrà mai catturare Lin Lanjian?"


"Umpf! Dato che la setta del mio Flusso Nebbioso osa dirlo, allora naturalmente abbiamo delle tecniche segrete per localizzare le persone! Anche se non direi che è assicurato al 90%, è comunque una possibilità del 60-70%! La storia ricorderà solo i vincitori. Quando avrò successo finirò negli annali della storia. Per quanto riguarda Lin Lanjian, non sarà nient'altro che una cometa apparsa brevemente, sarà dimenticato velocemente da tutti!"


Le parole di Yan Junxuan erano piene di sicurezza. Combinate con la sua aura che dimostrava di avere la forza di poter parlare, nessuno degli altri membri della giovane generazione se la sentirono di contrariarlo. Per quanto riguarda gli anziani, naturalmente non avrebbero danneggiato la loro reputazione intervenendo. Presto il punto di raduno fu messo sotto pressione da Yan Junxuan.


"C'è qualcun altro che non è d'accordo?!"


Gridò Yan Junxuan. Per un po' non ci fu nessuna risposta.


Yan Junxuan era molto soddisfatto dei suoi risultati. Avanzò verso la piattaforma rialzata dove c'era la lista dei talenti e si preparò a scrivere il suo nome. In quel momento però sentì il fruscio di un abito da dietro di lui. Un uomo vestito di blu con una maschera di legno di giada spirituale era volato sul palco.


Era Lin Ming.


Yan Junxuan si accigliò e posò il pennello. "C'è davvero qualcuno che non teme di morire qui."


Il suo sguardo indugiò sulla maschera di giada di legno spirituale. Si ricordò velocemente che Lin Ming era il praticante di arti marziali che era rimasto seduto in silenzio nell'angolo del ristorante.


Non era raro vedere un praticante di arti marziali che nascondeva il volto, ma c'erano differenze in ogni maschera. Quella di Lin Ming aveva dei segni neri sopra gli occhi. Questo aveva permesso a Yan Junxuan di riconoscerlo.


Yan Junxuan sbuffò lievemente, non considerava proprio Lin Ming. Secondo lui era solo un praticante di arti marziali che aveva sentito per caso della ricompensa. Questo tipo era semplicemente un gatto cieco che sperava di catturare un topo. Pensava di entrare nella divisione del Reame Divino con l'illusione di scoprire qualche indizio su Lin Ming. Allora, dopo aver visto il piano di allenamento dei talenti, gli era venuta voglia di combattere. Questo tipo di persona stava solo cercando di essere picchiata.


"Chi sei? Dì il tuo nome!"


"Clan Mushuang, Mushuang Jian." Lin Ming si inventò delle origini e un nome a caso. In un continente Tianyan così vasto, c'erano fin troppe famiglie e molte di esse erano nascoste nei loro regni mistici e territori. Era impossibile conoscere ogni clan.


Yan Junxuan squadrò Lin Ming. Nonostante non potesse vedere i lineamenti di questa persona, dal suo fisico e dalla sua voce doveva essere una persona relativamente giovane.


"Cos'è il clan Mushuang? Non ne ho mai sentito parlare!"


"Ci sono molti clan di cui non hai mai sentito parlare." Rispose con calma Lin Ming. Non era molto interessato a questo combattimento, sarebbe stato come dare uno schiaffo a dei bambinetti. Ormai lui era ad un livello completamente diverso dei giovani della sua generazione.


"Ahahahah! Interessante! Molto interessante! Un ragazzo di un piccolo clan sconosciuto osa essere così arrogante di fronte a me. Allora lascia che ti dia una lezione. Beccati il mio colpo di spada!"


<em>Woosh!</em>


Con uno stridio, la spada di Yan Junxuan puntò verso il viso di Lin Ming, che fece un passo indietro. Naturalmente non avrebbe usato mosse come Arcobaleno Penetrante o Sepoltura del Cielo di fronte ai guerrieri del Reame Divino Asura. Altrimenti avrebbero notato che le sue mosse condividevano dei punti in comune con l'Arte della Grande Alabarda Sanguigna.


A parte queste mosse, Lin Ming aveva anche le Divine Cronache Proibite dell'Uccello Vermiglio e il metodo di coltivazione della trasformazione del corpo: il 'Scritture del combattente del Caos Primordiale'. Nonostante il potere d'attacco fosse più debole, era più che sufficiente per affrontare un piccoletto come Yan Junxuan. Lin Ming non aveva nemmeno bisogno di usare uno stile speciale per sconfiggerlo facilmente.


Schivando a lato, Lin Ming abbassò il suo centro di gravità e poi avanzò.


Pugno Spacca Ossa!


La vera essenza si concentrò in filamenti. Lin Ming scagliò un pugno scatenando la sua energia!


<em>Peng!</em>


Dopo un'esplosione, l'energia di spada di Yan Junxuan si disperse nel nulla. Lo slancio del pugno di Lin Ming non diminuì e si precipitò direttamente verso Yan Junxuan.


"Cosa?!"


Yan Junxuan era scioccato. Attaccò nuovamente sperando di disperdere la forza del pugno dell'avversario. In effetti la velocità della spada di Yan Junxuan era piuttosto spettacolare. Poteva ancora sferrare un secondo attacco di fronte ad un nemico in arrivo.


Tuttavia, di fronte a questo divario assoluto di forza, piccoli vantaggi come questo erano insignificanti.


La vera essenza vibrante si scatenò. Per un po' fu come Yan Junxuan fosse una foglia travolta da una tempesta, non riusciva a resistere minimamente.


<em>Puff!</em>


Sputando una boccata di sangue, Yan Junxuan fu scagliato all'indietro dal pugno di Lin Ming. La vera essenza si scatenò, ferendo tutti i suoi organi e distruggendo i suoi meridiani!


Lin Ming continuò ad attaccare. Fece un passo avanti e scagliò un altro pugno. Si era trattenuto così da non uccidere Yan Junxuan, ma questo secondo pugno l'avrebbe usato per dimostrare quanto potesse essere spietato. Era per aprire gli occhi ai mocciosi attorno, così nessuno avrebbe osato sfidarlo.


"Fermo!"


Gridò il maestro di Yan Junxuan, ma non ebbe il tempo di bloccare l'attacco. Il secondo pugno impattò sulla schiena dell'avversario e, con un forte scricchiolio, tutte le ossa del giovane si fratturarono. Yan Junxuan vomitò un'enorme boccata di sangue e poi svenne sul posto.


Dopo questo colpo, anche se il maestro di Yan Junxuan avesse usato ogni sorta di tesoro per salvarlo, ci avrebbe comunque messo almeno sei mesi per riprendersi. Inoltre sarebbero rimasti comunque dei danni!


Questo stupido voleva catturarlo per ottenere una Pillola della Trasformazione Divina e avanzare di livello. Lin Ming non avrebbe avuto pietà di una persona del genere. Se non fosse per il fatto che ucciderlo avrebbe creato subbuglio, a Lin Ming non sarebbe importato di mandarlo all'inferno.


"Tu!!!"


Il maestro di Yan Junxuan si infuriò quando vide le condizioni del suo discepolo. Se non si fosse trovato nella divisione del Reame Divino Asura, allora avrebbe già fatto a pezzi Lin Ming.


"Ahah, capoclan Yan, non si arrabbi così tanto. Questo è un confronto di tecniche; spesso è inevitabile rimanere gravemente feriti!" Rimarcò con sarcasmo un Anziano di un altro Sect. Yan Junxuan aveva detto le stesse parole dopo aver ferito gravemente il suo ultimo avversario. E la persona che aveva battuto era il suo discepolo.


Poter intervenire e sfogare la sua frustrazione gli fece recuperare un po' di serenità.


"Bene! Bene! Molto bene!" Disse con un tono estremamente freddo il capo della setta del Flusso Nebbioso. Aveva già condannato a morte questo Mushuang Jian e il suo clan. Finché questa famiglia non fosse inferiore ad un Sect di quinto livello elementale, allora gliel'avrebbe fatta pagare.


"Qualcun altro vuole farsi avanti?"


Disse con indifferenza Lin Ming. La maschera di giada di legno spirituale nascondeva le sue espressioni. Quelle piccole tracce nere sembravano dei serpenti neri che rilasciavano un intento omicida, facendo tremare tutti coloro che li guardavano.


Nessuno osò rispondere. Questo giovane era semplicemente sadico e la sua forza era anormale. Se qualcuno fosse sceso in campo... beh, Yan Junxuan era già diventato un esempio!


Lin Ming si aspettava che sarebbe finita così. Iniziò a muoversi verso la piattaforma, avanzando verso le 300.000 pietre di essenza spirituale. Questo era il motivo per cui si era disturbato a distruggere Yan Junxuan. Era perché doveva avvicinarsi a quest'area prima.


Raccolse il pennello più robusto disponibile. Allo stesso tempo guardò con noncuranza la formazione che copriva le 300.000 pietre di essenza spirituale. In quell'istante, gli innumerevoli simboli complessi che creavano questa formazione si rifletterono nelle sue pupille mentre li analizzava punto per punto.


Tutti i presenti erano concentrati su Lin Ming.


L'Emissario Diabolico si accigliò lievemente. Aveva la sensazione che ci fosse qualcosa di strano, ma non riusciva a capire cosa.


Lin Ming intinse il pennello lungo due piedi nell'inchiostro. Poi lo mosse come il vento.


In un batter d'occhio tre parole piene di intento omicida apparirono in un lampo sulla lista dei talenti.


Lin Lanjian (林澜剑)!


Mentre finiva di scrivere 'jian' (剑) con un lungo tratto verticale, a causa dello spirito e della potenza contenuto in esso, il pennello sembrò diventare una vera e propria spada che spaccò a metà la lista dei talenti!
                                


                                



