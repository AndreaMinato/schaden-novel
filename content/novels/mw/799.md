---
weight: 799
title: Capitolo 799 - Improvvisa Rappresaglia
pubDate: 2025-12-15T08:37:10.271Z
tags:
    - mw
---


<em><strong>CAPITOLO SPONSORIZZATO ringraziamo Zangetsus'!</strong>
4 Capitoli in coda, 0/5
-Schadenfreude</em>


"L'intera montagna Potuo è stata bloccata e sigillata completamente dalla formazione qui. Quindi chiedo a tutti di aspettare pazientemente per favore... non cercate di andarvene. Una volta che i tre grandi Emissari Diabolici torneranno, potrete andarvene tutti."


Mentre parlava, il capo del dipartimento Situ sciolse silenziosamente la formazione che proteggeva la Pillola della Trasformazione divina. Poi ripose il medicinale e il tesoro di grado Heaven media qualità in mostra nel suo anello spaziale. Vedendo che nessuno dei praticanti di arti marziali attorno mostrava disappunto, annuì con soddisfazione.


Era normale bloccare l'area durante un'emergenza. Dato che questo luogo aveva la protezione della divisione della Montagna Potuo e la potenza del Reame Divino Asura, nessuno osò lamentarsi.


"Questi imprevisti devono avervi scioccato e fatto perdere tempo. Dopo che Lin Lanjian sarà catturato, il Reame Divino Asura si assicurerà di compensare tutti i presenti." Promise il capo del dipartimento Situ. Se avessero potuto prendere Lin Lanjian, per il Reame Divino Asura sarebbe stato un enorme colpo di fortuna. Naturalmente a nessuno sarebbe importato di qualche piccola compensazione come il piano di allenamento dei talenti.


"Ahah, il capo del dipartimento Situ è troppo gentile. Riceveremo con piacere la sua raccomandazione. Se ha bisogno di aiuto in futuro, il Reame Divino Asura dovrà soltanto dirlo e cercheremo di fare del nostro meglio!"


Tutti i famosi Anziani dei vari Sect adularono il capo del dipartimento Situ. Intanto il tempo scorreva. Così passarono presto quattro ore...


....


<em>'Sono passate quasi quattro ore, perché non sono ancora tornati?'</em> Il capo del dipartimento Situ alzò le sopracciglia. Era un po' nervoso.


<em>'Non importa quanto sia geniale Lin Lanjian, è solo un praticante di arti marziali tra i primi 300 posti del Mandato del Cielo. I tre Emissari Diabolici dovrebbero riuscire a catturarlo. A meno che non si sia preparato in anticipo creando formazioni protettive o di trasmissione per scappare...'</em>


<em>'Impossibile. Se Lin Lanjian avesse creato una formazione di trasmissione temporanea, allora non dovrebbe essere troppo lontana. Altrimenti sarebbe inutile. In tal caso dovrebbe essersene già andato o sarebbe stato già catturato. È impossibile che l'inseguimento duri così a lungo.'</em>


"Capo del dipartimento Situ, sono passate quattro ore e Lin Lanjian non è stato ancora catturato? Quando sarà disattivata la formazione sigillante della grande montagna?" Chiese un Anziano della setta. Quattro ore in effetti erano un periodo lungo.


Nonostante stesse imprecando internamente, il capo del dipartimento Situ mostrò un sorriso pieno di sicurezza:"Ahah, i tre Emissari Diabolici del mio Reame Divino Asura sono tutti maestri tra i primi cento posti del Mandato del Cielo. Se si coalizzano, non ci sarà sicuramente nessun problema! Presto la grande formazione verrà disattivata. Chiedo a tutti di avere pazienza per un altro po' per favore."


Una volta che la barriera fosse stata attivata, tutto il flusso di informazioni sarebbe stato isolato, anche quello del Reame Divino Asura. Inoltre, anche se potesse comunicare con loro, il capo del dipartimento Situ non avrebbe deciso imprudentemente di disturbarli. Chi sapeva se non stessero combattendo uno scontro brutale proprio in questo momento?


"Ha ragione. L'Anziano Su non dovrebbe preoccuparsi così tanto. Venga, si sieda a bere con noi."


Questo raduno di eroi aveva raggruppato gli Anziani e i giovani membri d'élite di vari grandi Sect. Naturalmente era stato preparato cibo e vini eccellenti per tutti loro. Si erano già seduti ai tavoli delle piazze del banchetto che nessuno aveva avuto il tempo di godersi finora.


"Giusto, bevete tutti a volontà!" Il capo del dipartimento Situ rise mostrando un sorriso radioso e sicuro. "Lin Lanjian ha rubato le sacre reliquie del mio Reame Divino Asura e anche le eredità della mia gente. Se potremo davvero recuperarli oggi, allora devo ringraziare tutti gli Anziani qui per il loro aiuto. Brindo a tutti i presenti!"


Mentre alzava la coppa di vino e stava per svuotarla, all'improvviso spuntarono delle increspature nella barriera sigillante.


La formazione si era aperta?


Il capo del dipartimento Situ si rallegrò. Dovevano essere tornati i tre Emissari Diabolici.


"Ahahah, i tre grandi Emissari Diabolici sono già tornati. Andrò ad incontrarli per poi tornare qui!"


Il suo volto era tutto sorrisi. I presenti gridarono le loro congratulazioni, mentre alcuni mostrarono delusione. Sarebbe stato meglio se i tre Emissari Diabolici non avessero catturato Lin Lanjian. La ricompensa della taglia sarebbe aumentata drasticamente e avrebbero ottenuto di più una volta che avessero unito le forze e fossero riusciti a catturare Lin Lanjian.


Il capo del dipartimento Situ fece appena alcuni passi che la formazione tremò di nuovo. La scala dell'energia ovviamente era aumentata di un altro livello, ma non ci fu ancora alcuna risposta. Seguì un'altra fragorosa esplosione che fece quasi cadere a terra la coppa di vino che aveva in mano.


Cosa stava succedendo?


Il capo del dipartimento Situ sussultò. Anche tutti i presenti sussultarono. I tre Emissari Diabolici stavano attaccando la formazione?


I praticanti di arti marziali pensarono che fosse un po' sospetto. Rilasciarono simultaneamente la loro percezione per scrutare tra le tende che circondavano la piazza e il tempio. Così videro finalmente cosa stava accadendo fuori.


Un giovane vestito di bianco che indossava una maschera di giada spirituale stava tenendo una lunga lancia rossa sferrando una raffica di attacchi verso la barriera!


Un colpo dopo l'altro impattò sulla formazione! Ogni attacco faceva tremare la montagna Potuo!


Questa scena scioccante era in netto contrasto con la calma apparente del giovane che stava attaccando la formazione. I marchi gemelli sulla sua maschera sembravano inquietanti. Emanava un'aria indifferente che conteneva uno sconfinato intento omicida!


"L-Lin Lanjian!"


"C-com'è possibile?! I tre Emissari Diabolici?!"


"Non può aver ucciso i tre Emissari Diabolici, vero?!"


"È impossibile! Sai quanto sono forti? Hanno perfino la possibilità di raggiungere il Mare Divino Realm! Lin Lanjian in effetti è un genio, ma quei tre Emissari Diabolici erano tutti talenti di livello Imperatore quando erano giovani! Ora sono maestri al sesto stadio della Distruzione mentre Lin Lanjian è solo un ragazzo negli stadi avanzati del del Nucleo. Anche se è un talento anormale, non dovrebbe poter rivaleggiare con gli Emissari Diabolici!"


Tutti i presenti impallidirono. In quel momento Lin Ming scagliò il suo famoso attacco, Arcobaleno Penetrante. La luce di lancia trapassò il vuoto, impattando sulla formazione e creando una fessura nella superficie traslucida della barriera!


Questa grande formazione derivava dall'eredità dell'Imperatore Demoniaco. La barriera che un tempo sigillava la Radice Draconica del Nirvana nel giardino medicinale condivideva le stesse fondamenta con questa protezione. Lin Ming aveva già capito come distruggerla.


Se avesse avuto il gettone per aprirla, sarebbe stato facile entrare, ma dato che non lo possedeva, aveva scelto di attaccare il punto debole della formazione. Dato il suo potere d'attacco combinato con il suo spirito da battaglia, avrebbe potuto creare una fessura delle dimensioni di un uomo in soli dieci respiri di tempo.


I praticanti di arti marziali impallidirono quando videro che Lin Ming aveva attaccato la formazione e che le fessure si stavano estendendo ulteriormente. Che tipo di potere d'attacco era questo?! Questa era una grande formazione sigillante! Anche se era solo una frazione del Reame Divino Asura, era comunque capace di resistere all'attacco di diverse centinaia di praticanti di arti marziali!


Come aveva fatto apparire delle fessure con qualche colpo?!


"Non fatevi prendere dal panico! Il solo motivo per cui può danneggiare la formazione è perché comprende la struttura della formazione! Il suo vero potere d'attacco non è forte come sembra! Anche un maestro tra i primi dieci posti del Mandato del Cielo non potrebbe squarciare la formazione in così poco tempo."


Le formazioni sigillanti tramandate dall'Imperatore Demoniaco naturalmente erano potenti. Era un'eredità di cui il Reame Divino Asura era molto orgoglioso. Ora però era diventato controproducente. Senza dubbio Lin Ming aveva una comprensione superiore alla loro in quanto a formazioni dell'Imperatore Demoniaco.


'<em>Questo moccioso deve avere un gran numero di lettere personali dell'Imperatore Demoniaco!'</em> Pensò il capo del dipartimento Situ quando sentì uno scricchiolio improvviso. La sezione di fronte a Lin Ming si ruppe nuovamente, alla fine cedette rivelando un'apertura ampia tre piedi.


"Si è rotta!!!! La formazione si è rotta!!"


Tutti i presenti ne furono terrorizzati e alcuni di loro stavano già pensando a ritirarsi. Anche se Lin Ming rientrava solo tra i primi trecento posti del Mandato del Cielo, la sua forza e le sue abilità li costernava.


Lin Ming volò lentamente oltre la piazza. Il motivo per cui era tornato all'improvviso era stato per dare una bella lezione a tutti i praticanti di arti marziali che desideravano catturarlo per ottenere la ricompensa. E sopratutto era venuto qui per rubare la Pillola della Trasformazione Divina.


Quel medicinale sarebbe stato di grande beneficio per attraversare la Distruzione.


Era stato un piano diversivo molto semplice. Il motivo per cui i tre Emissari Diabolici ci erano cascati era perché si erano infuriati e avevano perso la ragione. Avevano pensato solo ad ucciderlo per cancellare l'umiliazione che avevano subito. Tuttavia avevano sottovalutato di molto le sue capacità. Non si sarebbero mai immaginati che avrebbe potuto mantenere una velocità così incredibile per 8.000 chilometri e gli sarebbe rimasta la forza per tornare indietro ed attaccare la divisione della Montagna Potuo.


Quindi questa situazione era degenerata fino a questo punto. La frazione della Montagna Potuo, che aveva tre Emissari Diabolici di guardia, sarebbe stata saccheggiata due volte!


Dopo aver aperto la Porta dello Stupore, Lin Ming aveva ottenuto un vantaggio assoluto in quanto a velocità. Era molto più incredibile in confronto alle capacità di resistenza e recupero della Porta del Riposo e l'equilibrio e la forza esplosiva della Porta della Chiusura. Finché l'avesse usata, sarebbe riuscito a creare ogni sorta di effetto imprevedibile!


Il suo sguardo scorse l'area in cui era la Pillola della Trasformazione Divina. La formazione era stata già sciolta e il medicinale portato via.


Era prevedibile. Non potevano continuare a mettere in mostra la pillola.


Ciò di cui però Lin Ming era certo era che doveva avercela qualche praticanti di arti marziali del Reame Divino Asura. Quando aveva rubato le 300.000 pietre di essenza spirituale, era impossibile che i tre Emissari Diabolici avessero sciolto la formazione e avessero preso la Pillola della Trasformazione Divina in così poco tempo.


Quindi il medicinale doveva essere in questa piazza. Molto probabilmente era stata portata via dalla persona a capo della divisione della montagna Potuo.


Mentre scorgeva tutti con lo sguardo, alla fine fissò un vecchio vestito di nero. A parte quei tre Anziani del Mandato del Cielo che Lin Ming aveva già visto, questo vecchio era il più appariscente. Inoltre la sua coltivazione era arrivata al quinto stadio della Distruzione. Molto probabilmente era la persona a capo della divisione della Montagna Potuo.


Questo vecchio con l'abito nero era il capo del dipartimento Situ. L'uomo estrasse una lancia dal suo anello spaziale, la sua espressione era incredibilmente solenne e cupa. non sapeva come Lin Ming avesse ingannato i tre Emissari Diabolici, ma sapeva che dovevano aver fallito!


Questa era la prova e l'opportunità più importante di tutta la sua vita!


Se avesse catturato Lin Ming, allora avrebbe ottenuto un merito incredibile. Il Reame Divino Asura gli avrebbe concesso una ricompensa generosa! Mentre ci pensava, si tese e il suo sguardo si accese con una luce assetata di sangue ed eccitata.


"A tutti gli eroi presenti, chiunque mi aiuterà a catturare questo ladro, non solo gli darò 500.000 pietre di essenza spirituale e la Pillola della Trasformazione Divina, ma gli donerò una Pillola Celeste Prolungatrice di Vita!"


Durante questo momento critico, il capo del dipartimento Situ non poteva più farsi scrupoli. Doveva fare tutto ciò che poteva per catturare Lin Ming, anche promettendo una ricompensa che non poteva permettersi di dare.


La Pillola Celeste Prolungatrice di Vita!!!


Queste parole sorpresero gli Anziani di tutti i grandi Sect. Poi i loro sguardi si riempirono di fervore!





