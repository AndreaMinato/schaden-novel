---
weight: 801
title: Capitolo 801 – Inarrestabile
pubDate: 2025-12-15T08:37:10.271Z
tags:
    - mw
---


<em><strong>CAPITOLO SPONSORIZZATO ringraziamo Zangetsus'!</strong>
2 Capitoli in coda, 0/5
-Schadenfreude</em>


I tre praticanti di arti marziali morirono. Le frecce di vera essenza avevano ucciso i loro obiettivi anche ad una distanza di cento passi. Ogni guerriero che non era ad uno stadio avanzato della Distruzione poteva solo essere massacrato!


Un divario del genere fece rabbrividire tutti i presenti. Non era esagerato dire che finché Lin Lanjian avesse desiderato ucciderli, il loro sangue sarebbe schizzato per il versante della montagna!


Questa disperazione li faceva desiderare tutti di fuggire.


L'intera piazza era macchiata di sangue, i cadaveri erano sparsi per tutto il terreno. In pochi secondi erano morte oltre venti persone.


"Bastardo!" Il Grande Anziano della setta Cima Bianca era indignato. Poté solo fissare impotente mentre Lin Ming usava la Catena di Stelle per uccidere i suoi discepoli. Ogni allievo che aveva i requisiti per venire qui era un giovane membro d'élite della loro generazione, ma prima che potessero crescere, Lin Ming li aveva tagliati a metà come dei vegetali!


"Dato che osi uccidere i miei discepoli, allora io, Lian Shiyu, non ti permetterò mai di andartene vivo da qui!"


"Ahahah!" Lin Ming sogghignò. "E pensare che un altro idiota avrebbe detto parole così patetiche a questo punto. Se i tuoi discepoli non mi avessero preso di mira, perché li ucciderei?"


"Lin Lanjian, sei fin troppo spietato! Il motivo per cui ho portato questi giovani qui è stato solo per ampliare le loro vedute ed esplorare il mondo. Nessuno di loro ti ha minacciato o ti ha attaccato, eppure li hai uccisi anche se erano tutti innocenti!"


"Innocenti? Ridicolo! Se avessero ottenuto degli indizi riguardo a me non li avrebbero riferiti al Reame Divino Asura? Se fossero nel Mandato del Cielo non avrebbero provato a catturarmi per ottenere la ricompensa? Dato che sono qui oggi, sono stati già tentati dai premi del Reame Divino Asura e tutti loro si sarebbero dovuti preparare da tempo alla morte!"


"Bene! Bene! Allora oggi ti renderò un sacrificio per la mia spada!" Gridò Lian Shiyu, poi afferrò una sciabola spessa quattro piedi e menò un fendente verso Lin Ming.


"Mi unirò al fratello Lian!"


I tre famosi Anziani attaccarono insieme. In quel momento naturalmente non potevano badare a concetti come la correttezza. Uccidere Lin Ming e salvarsi la vita era la cosa più importante ora!


Di fronte agli attacchi a tutta forza dei tre maestri della Distruzione, Lin Ming aprì nuovamente le Otto Porte Nascoste. Nonostante la sua forza fosse aumentata drasticamente, era comunque impossibile per lui bloccare tutti gli attacchi da solo. Mosse la lancia e i suoi passi sembrarono diventare distorti. Il potere della Porta dello Stupore si scatenò!


Roc Dorato che Squarcia il Vuoto!


<em>Woosh!</em>


Lin Ming scomparì come un fantasma. L'attacco combinato dei tre Anziani puntò verso la posizione da cui si era spostato.


<em>Bang!</em>


L'energia impattò sulla barriera protettiva della grande sala facendo vibrare la formazione. Luce dorata sfrecciò nel cielo, ma Lin Ming era riuscito a contare sui suoi strani movimenti per schivare facilmente le onde d'urto dell'esplosione.


Poi apparì dietro il capo del dipartimento Situ come un fantasma!


In quel momento il vecchio si sentì rabbrividire. Non si guardò nemmeno indietro mentre scattava in avanti. Ma era già troppo tardi!


Lin Ming fece una spazzata con la lancia!


La luce della sua arma formò una luna crescente!


<em>Chi-la!</em>


La vera essenza protettiva del capo del dipartimento Situ fu squarciata dall'arma. La sua schiena rimase ferita e l'energia brutale del fuoco e del fulmine devastarono il suo corpo, attaccando selvaggiamente i suoi meridiani e facendogli vomitare una boccata di sangue.


Un maestro del Mandato del Cielo era stato ferito gravemente dalla lancia di Lin Ming!


"Ahhhh!" Il capo del dipartimento Situ ruggì come un pazzo. Sopportò il dolore nei suoi meridiani e corse in avanti cercando di entrare nel cerchio protettivo degli altri Anziani.


Ma come poteva Lin Ming dargli tregua? Usò nuovamente il Roc Dorato che Squarcia il Vuoto inseguendo il vecchio. Il fulmine e il fuoco ululavano nell'aria. La lancia del giovane si precipitò verso il nemico, dritta verso il collo del capo del dipartimento Situ!


Lin Ming fu troppo veloce. Il capo del dipartimento Situ non ebbe tempo di rispondere. Questa era una capacità combattiva accompagnata da un assoluto vantaggio in quanto a velocità!


Il capo del dipartimento Situ provò orrore pensando che sarebbe morto qui, ma il vecchio Yan apparve all'improvviso accanto a Lin Ming rilasciando un colpo fragoroso.


Spada che Divide il Cielo!


Una lama menò un fendente orizzontale, sembrava che lo spazio fosse stato diviso a metà. Se Lin Ming avesse continuato ad avanzare sarebbe stato colpito! Il vecchio Yan aveva attaccato Lin Ming per proteggere il capo del dipartimento Situ. In quel momento erano tutti sulla stessa barca. Una volta che fosse morto, la situazione sarebbe solo peggiorata.


Lin Ming tuttavia non considerò nemmeno questo attacco. Aveva contato sulla sua velocità anormale per creare questa apertura, se non avesse ferito gravemente il capo del dipartimento in un solo tentativo, allora avrebbe avuto molte più difficoltà ad ucciderlo. Finché i quattro Maestri del Mandato del Cielo si fossero protetti l'un l'altro, avrebbero potuto rovinare tutti i suoi attacchi.


Quindi Lin Ming non poteva rinunciare a questo colpo.


Resistette alla Spada che Divide il Cielo e inseguì il capo del dipartimento Situ effettuando un colpo di lancia fatale. Nel suo sguardo non c'era la minima esitazione mentre continuava a fare l'affondo!


"Cosa?!"


Il vecchio Yan poté solo fissare sconvolto Lin Ming che continuò ad avanzare ignorando il suo colpo!


<em>'Questo ragazzo è pazzo? O sottovaluta il mio attacco?</em>' Pensando a questo, il vecchio Yan si arrabbiò. Mostrò un'espressione feroce e la sua tecnica si potenziò ulteriormente. "Dato che vuoi morire, allora lascia che ti aiuti!"


<em>Puff!</em>


La lancia di Lin Ming infilzò la schiena del capo del dipartimento Situ. La luce azzurra del suo spirito da battaglia sfrecciò nel cielo blu come la spada di un immortale!


Il capo del dipartimento Situ fu trapassato facilmente dall'arma. Il sangue schizzò dal suo petto e il vecchio gridò pieno di dolore e orrore.


Allo stesso tempo la spada del vecchio Yan raggiunse la schiena di Lin Ming!


<em>Bang!</em>


Ondate di energia lo colpirono. Lin Ming ruggì in modo assordante mentre scatenava tutta l'energia del suo corpo e faceva circolare più che poteva la sua vera essenza protettiva. Dopotutto il vecchio Yan era un maestro del Mandato del Cielo; la sua lama squarciò facilmente la vera essenza protettiva del giovane e continuò ad avanzare.


<em>Kacha!</em>


La spada lunga quattro piedi fu bloccata dall'Armatura dell'Imperatore Demoniaco. Dopo che oltre metà dell'energia impetuosa fu dispersa dalla sua protezione, il resto si scatenò nei meridiani di Lin Ming.


Il corpo del giovane era stato già temprato dal divino frutto dorato e dalle Otto Porte Nascoste, era duro come un tesoro. Sopportò l'impatto della Spada che Divide il Cielo!


Il sangue ribollì nel suo corpo. Lin Ming strinse i denti sopprimendo l'energia caotica nel suo corpo. Poi si girò verso il vecchio Yan.


In quell'istante il suo sguardo era diventato freddo come i nove cerchi infernali. I due marchi neri sulla sua maschera sembravano pieni di sconfinato intento omicida!


Quando vide il suo sguardo, il vecchio Yan impallidì all'istante. Sembrava che stesse osservando un cadavere, non avevano la minima traccia di emozione. All'improvviso si sentì come se fosse tornato mortale e fosse stato gettato in una distesa sconfinata di ghiaccio percorsa da raffiche gelide. La sua anima quasi si congelò!


"Il tuo attacco è fin troppo debole!"


Una voce indemoniata riecheggiò nelle orecchie del vecchio Yan. Si sentì stordito come se il mondo fosse stato capovolto. Sentì uno scricchiolio provenire dal suo corpo; era apparsa una fessura nel suo cuore della spada!


Il suo cuore della spada non era affatto fragile, ma dopo aver subito un colpo del genere e ad aver affrontato questo Lin Lanjian che sembrava l'incarnazione di un diavolo, la sua sicurezza era crollata completamente!


"Stai attento!"


Risuonò il grido di Lian Shiyu. Il vecchio Yan ebbe una sensazione di crisi imminente. Senza pensarci attaccò.


Il vecchio rimase assordato e accecato da una forte esplosione. Sentì un forte impatto su di lui, come se il suo petto fosse stato investito da una montagna!


<em>Peng!</em>


La spada di grado Heaven si spezzò a metà. Il petto del vecchio Yan fu squarciato dalla luce di lancia e la sua vera essenza protettiva di ruppe. Le sue braccia tremavano mentre la sua luce di spada veniva distrutta; molte delle sue costole si erano spaccate. Il vecchio Yan sputò una boccata di sangue mentre veniva scagliato all'indietro come una bambola di pezza rotta!


In una collisione frontale la lancia era in vantaggio. Inoltre la forza di Lin Ming superava di gran lunga quella del vecchio Yan. Tuttavia normalmente non sarebbe stata sufficiente a rompere la spada di grado Heaven, ma il cuore della spada del vecchio era stato scosso e questo non gli aveva fatto mostrare nemmeno metà della sua forza.


"Capo Yan!"


Lian Shiyu si affrettò a prenderlo al volo. Il vecchio Yan era comunque riuscito a bloccare l'ultimo colpo di Lin Ming ed era stato solo colpito dalla luce di lancia, quindi aveva solo subito una grave ferita. Il capo del dipartimento Situ invece era in condizioni molto più miserabili. La lancia di Lin Ming lo aveva trafitto. Nonostante l'arma avesse evitato il cuore, aveva comunque rotto la maggior parte dei suoi meridiani e dei suoi organi.


In quel momento il capo del dipartimento Situ non poteva più combattere!


Durante un solo scontro e un po' di mosse, dei quattro maestri del Mandato del cielo uno era stato ferito gravemente e un altro stava per morire!


Come poteva essere così vasto il divario tra di loro?!?!


Quando i giovani videro questo, persero ogni coraggio rimasto. Avevano già sentito che Lin Lanjian era potente, ma anche se avevano riconosciuto questo fatto, nessuno di loro aveva capito questo. E vedendo Lin Ming oggi, avevano capito solo ora che questo tipo era un demone!


Era già in un piano completamente diverso dal loro. Anche i famosi Anziani dei vari Sect non potevano resistergli!


Questi giovani poterono solo maledirsi per essere stati attirati dalle potenziali ricompense e per aver deciso di venire nella divisione della montagna Potuo in questo maledetto raduno di eroi. Se non fossero stati tentati, allora non sarebbero capitati in questo inferno e non avrebbero dovuto affrontare questo dio della morte!


I quattro grandi capi tremarono. Se si fossero protetti l'un l'altro fin dall'inizio allora sarebbero riusciti a resistere, ma ora due di loro erano stati messi fuori combattimento, come potevano lottare ancora in questa situazione?


Il capo del dipartimento Situ continuò a sputare boccate di sangue. Aveva lo sguardo un po' vacuo. Dall'inizio alla fine non era riuscito nemmeno ad effettuare una sola mossa!


E la causa di tutto era stata la velocità terrificante di Lin Ming.


Aveva usato questo suo vantaggio per lanciare un attacco a sorpresa al Capo del Dipartimento Situ e poi aveva contato sulla sua difesa anormale per resistere all'attacco del Vecchio Yan. Così aveva fatto vacillare il cuore della spada del nemico e lo aveva ferito gravemente.


Poteva sembrare che Lin Ming avesse vinto facilmente, ma in realtà era dipeso tutto dalla sua risoluzione e dalla sua capacità di sfruttare al massimo i suoi vantaggi. Altrimenti, se avesse davvero combattuto direttamente tutti e quattro i maestri del Mandato del Cielo, allora non avrebbe potuto vincere nemmeno aprendo la terza delle Otto Porte Nascoste.


"Situ, apri la formazione, altrimenti moriremo tutti qui!" Disse Lian Shiyu con una trasmissione di vera essenza. Il tono della sua voce era già pieno di panico isterico. In quel momento non osava attirare l'attenzione di Lin Ming.


Il capo del dipartimento Situ lottò per rialzarsi. Non riusciva a capire dove fossero andati i tre Emissari Diabolici. Cosa avevano fatto dopo aver volato per quattro ore? Perché era tornato solo Lin Lanjian?


Non sapeva che i tre stavano ancora volando indietro. Avevano deciso di usare una barca spirituale per recuperare la loro vera essenza.


La velocità della barca spirituale non poteva essere paragonata alla loro.


"Diavolo Due, l'energia di Lin Lanjian è scomparsa completamente. Credi che possa essere tornato prima di noi e abbia deciso di lanciare un attacco a sorpresa alla divisione della montagna Potuo?" Chiese preoccupato il terzo Emissario Diabolico. Aveva un cattivo presentimento.


"Diavolo tre, ti preoccupi troppo. Nonostante Lin Lanjian ci abbia seminato deve aver consumato un'enorme quantità di vera essenza, dove avrebbe la forza di attaccare la montagna Potuo? E anche se fosse così ci sono innumerevoli maestri nella montagna Potuo. Anche se fosse al picco delle sue condizioni, Lin Lanjian non avrebbe la vittoria sicura."
                                


                                



