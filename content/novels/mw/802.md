---
weight: 802
title: Capitolo 802 – Uccidere Situ
pubDate: 2025-12-15T08:37:10.271Z
tags:
    - mw
---


<em><strong>CAPITOLO SPONSORIZZATO ringraziamo Zangetsus'!</strong>
1 Capitoli in coda, 0/5
-Schadenfreude</em>


La piazza della montagna Potuo era cosparsa di arti mutilati e carne. L'odore del sangue sopraffaceva i sensi!


Lin Ming strinse la sua lunga lancia e iniziò a fare un passo dopo l'altro verso i maestri del Mandato del Cielo. I quattro sapevano bene che la velocità del giovane era anormale e che sarebbero stati attaccati a sorpresa se si fossero separati. Era semplicemente troppo difficile scappare al loro livello.


"Lin Lanjian! Hai osato massacrare la divisione del mio Reame Divino Asura?! Il mio Reame Divino Asura non avrà tregua finché non morirai! Il mio Reame Divino ha tre grandi Precettori Imperiali, sei Emissari Diabolici e più di dieci guerrieri di livello Imperatore. Finché uno di loro muoverà anche solo un dito, verrai ridotto in polvere!"


Il capo del dipartimento Situ era pieno di paura e disperazione. In quel momento poteva solo provare ad intimorire Lin Ming nella speranza di farlo esitare.


"Massacrare la divisione del tuo Reame Divino Asura?" Lin Ming sogghignò. "Se il tuo Reame Divino pensa di potermi attaccare impunemente, allora non potrei difendermi? Ridicolo! Da quando ha adocchiato l'eredità dell'Imperatore Demoniaco che possiedo, il Reame Divino Asura ha deciso di non darsi pace finché non mi avrà catturato! In tal caso naturalmente vi farò pagare un caro prezzo per le vostre colpe!"


"Prendetevi cura del guarda cuore dell'Imperatore Demoniaco per me, un giorno andrò a prenderlo. Per quanto riguarda i tre grandi Precettori Imperiali, i sei Emissari Diabolici e tutti quei guerrieri di livello Imperatore, una volta che sarò abbastanza forte li ucciderò uno alla volta!"


Disse con veemenza Lin Ming, il suo sguardo acceso era fisso sui quattro di fronte a lui. Lian Shiyu e l'altro vecchio di cognome Sun che rientrava nel Mandato nel Cielo sudarono copiosamente sentendo questa minaccia.


Il doppio campo di forza di Lin Ming creava una pressione fin troppo forte. Quella maschera di giada di legno spirituale e le tracce nere sopra gli occhi lo facevano sembrare un diavolo, il terrore li soffocava e li faceva ansimare.


"Combattiamo!"


Lian Shiyu alla fine non riuscì a sopportare la pressione e prese l'iniziativa di attaccare.


Il vecchio Sun si fece coraggio e lo seguì. In quel momento erano tutti sulla stessa barca. Se Lian Shiyu avesse attaccato da solo sarebbe stato sconfitto sicuramente e dopo sarebbe stata la fine per lui.


Nessuno dei due osò trattenersi minimamente. Entrambi effettuarono immediatamente le loro mosse finali.


Sciabola Fendi Montagne!


Fiamma Rossa del Fuoco Celeste!


Lian Shiyu strinse la sua sciabola lunga quattro piedi e menò un fendente, l'energia impetuosa era simile a valanghe e a tsunami.


Il vecchio Sun sputò essenza di sangue e poi creò un inferno di fiamme. Poi le lingue di fuoco ricoprirono tutto il suo corpo. Ondeggiando la sua spada, il fuoco brillò offuscando la luce del cielo. Sembrava che fosse diventato un sole torrido. Il terreno sotto i suoi piedi si era già sciolto diventando lava colante.


Dopotutto erano comunque maestri del Mandato del Cielo! Sotto la soppressione dei due campi di forza di Lin Ming potevano ancora sfoderare una forza terrificante!


Lin Ming non arretrò. Di fronte all'attacco combinato di tre persone, sapeva di non poter resistere, ma ora voleva provare ad affrontarli visto che ce n'erano due.


Lin Ming fece circolare fino al limite l'energia della Forza del Dio Blasfemo e aprì la terza delle Otto Porte Nascoste. Fece un affondo. La Fiamma Brucia Stelle ululò e la sua lancia divenne rosso brillante, come se all'interno dell'asta una fenice stesse spiegando le sue ali!


Sepoltura del Cielo!


<em>Ka ka ka!</em>


Lo spazio collassò. Il suo potere si precipitò fuori da una fessura spaziale come un'onda anomala, formando una tempesta spaziale tirannica e violenta. Il vento fece ardere con sempre più intensità le fiamme. Poi la tempesta spaziale si fuse nella Fiamma Brucia Stelle aumentando al massimo il suo calore!


La luce incandescente era accecante. Metteva completamente in ombra l'attacco infuocato del vecchio Sun!


Tutte e tre le ondate di energia impattarono l'una contro l'altra. Il suono sembrò essere stato inghiottito. La conflagrazione spazzò via tutte le nuvole nel cielo, avvolgendo tutto il picco della montagna!


Le onde d'urto si diffusero in ogni direzione. Si sentirono ovunque grida agonizzanti di molti giovani discepoli provenienti dai vari Sect e dalla frazione del Reame Divino Asura che venivano inceneriti! Non potevano sperare di resistere a questo livello di energia!


Lian Shiyu e il vecchio Sun furono scagliati via dall'energia incontrollabile. Lian Shiyu era in condizioni migliori; il sangue ribollì nel suo corpo e colò dagli angoli della sua bocca.


Il vecchio Sun era stato colpito dal contrattacco infuocato dal Seme del Dio Blasfemo. I meridiani della mano destra con cui brandiva la spada erano stati bruciati, ne rimaneva solo il 30%!


Anche se il corpo di un maestro della Distruzione era stato trasformato diverse volte dall'energia, un danno ai meridiani non era comunque una ferita da cui ci si poteva riprendere in breve tempo.


Il vecchio Sun passò la spada nella sua mano sinistra e si concentrò sugli strati di foschia fiammeggiante. Vide che Lin Ming si era ritirato solo di diverse decine di passi, non sembrava ferito.


Uno contro due e non aveva subito alcuna ferita? O forse aveva sostenuto qualche danno interno a causa della pressione?


Il vecchio Sun tremò. Se il nemico fosse rimasto ferito un po', anche se fosse stata una lesione minore che non avrebbe influenzato le sue capacità combattive, sarebbe stato sufficiente a fargli recuperare un po' della sua sicurezza.


L'attacco di Lin Ming era stato semplicemente troppo potente! Se poteva entrare in vantaggio anche in questa situazione, allora se uno di loro lo avesse affrontato da solo, sarebbe stato ferito gravemente nel giro di tre mosse e sarebbe stato ucciso facilmente dopo cinque attacchi!


Come poteva essere possibile? Un mese fa era stato appena più forte del Portatore di Morte. Dopo un periodo di tempo così breve la sua coltivazione era ancora negli stadi avanzati del del Nucleo e non sembrava essere aumentata di molto. Come poteva essere diventato così formidabile?


I palmi del vecchio Sun erano fradici di sudore.


Lin Ming strinse la lancia e la puntò verso il terreno. Un momento fa, nonostante avesse avuto la meglio, in realtà un po' dell'energia violenta era affondata nel suo corpo. Solo che le difese del suo fisico superavano perfino quelle di un Anziano al Mare Divino Realm, contando anche il Seme del Dio Blasfemo che proteggeva il suo corpo e i suoi meridiani incredibilmente robusti, era riuscito a sopprimere forzatamente l'energia, per questo sembrava che non avesse subìto alcuna ferita.


In quel momento risuonò un rimbombo nella piazza. La grande formazione sigillante iniziò a tremare e la barriera traslucida divenne sempre più pallida; sembrava stesse per svanire da un momento all'altro.


Il capo del dipartimento Situ si era approfittato dello scontro e aveva iniziato ad aprire la barriera. Disattivarla era semplice finché avesse usato il gettone della formazione per isolarla dalla fonte della sua energia.


"Scappiamo!"


Meno della metà dei giovani praticanti di arti marziali era sopravvissuta. Quando videro che la formazione stava per aprirsi, tutti usarono freneticamente le loro tecniche di movimento per scappare. In quel momento stavano rimpiangendo di non potersi fare crescere altre gambe per fuggire più velocemente da questo inferno.


"Presto, chiedete rinforzi!"


"Informate i tre Emissari Diabolici!"


"Sono sicuramente vicini!"


Molti dei praticanti di arti marziali stavano pensando a questo. La grande formazione sigillava ogni flusso di informazione, inclusi i talismani di trasmissione del suono. Ora che però era svanita potevano mandare messaggi e chiedere soccorso!


I guerrieri del Reame Divino Asura in particolare si affrettarono a mandare messaggi ai tre Emissari Diabolici. Speravano già che i tre Emissari Diabolici tornassero presto. Si immaginavano che fossero vicini alla montagna Potuo, ma non avevano idea del perché non fossero ancora tornati indietro.


Una volta tornati, Lin Lanjian non avrebbe più potuto comportarsi così sfrenatamente!


Per quanto riguardava i praticanti di arti marziali degli altri tre grandi Sect, iniziarono tutti ad informare i loro quartier generali di cos'era accaduto. Alcune organizzazioni avevano più di un maestro del Mandato del Cielo. Ad esempio la setta del Flusso Nebbioso aveva perfino un Grande Anziano di sorveglianza.


Per un po' la luce dei talismani di trasmissione del suono brillarono per tutto il territorio. Mentre guardava queste fiamme, gli occhi di Lin Ming rivelarono un gelido intento omicida. Girò la lancia nelle sue mani e l'energia si scatenò!


Legge dell'Annientamento, Catena di Stelle!


Il potere dello spazio si condensò in frammenti, mischiandosi al potere travolgente delle fiamme. Queste schegge stellari si precipitarono su tutti i praticanti di arti marziali che stavano mandando dei messaggi con i talismani!


I frammenti contenevano filamenti di spirito da battaglia: non erano meno letali di un tesoro di grado Heaven.


Con un fischio, fiori di sangue schizzarono per la piazza. Alcuni frammenti trafissero tre o quattro praticanti di arti marziali senza fermarsi!


Lin Ming era diventato un cupo mietitore, stava mietendo le vite di ogni persona attorno a lui.


Grida miserabili riecheggiarono nell'aria. I giovani praticante di arti marziali desideravano sempre più disperatamente di scappare.


"Approfittatevi di questa occasione e scappate in direzioni diverse!"


Mentre Lin Ming stava uccidendo gli altri, Lian Shiyu inviò una trasmissione del suono agli altri tre maestri del Mandato del Cielo.


Allo stesso tempo attivò un tesoro per accelerare la sua velocità di volo e iniziò a scappare! La risposta del vecchio Sun fu solo mezzo secondo più lenta. Fuggì velocemente nella direzione opposta!


Potevano solo approfittarsi del momento di distrazione di Lin Ming per fuggire. Se non fossero scappati ora non avrebbero avuto più un'altra occasione.


Lian Shiyu e il vecchio Sun erano rimasti solo lievemente feriti, la loro velocità di volo non ne sarebbe stata influenzata. In un batter d'occhio si erano allontanati già per un chilometriio di piedi di distanza. Il vecchio Yan e il capo del dipartimento Situ però erano in una situazione molto più patetica.


Specialmente il capo del dipartimento Situ. Aveva un grosso buco nel petto che lo trapassava. La maggior parte dei suoi meridiani e dei suoi organi erano stati distrutti dalla vera essenza di Lin Ming. Ora la sua velocità di fuga era inferiore perfino a quella dei discepoli più giovani!


Quando vide quanto stavano scappando velocemente Lan Shiyu e il vecchio Sun, li maledisse incupito. Poteva solo fare del suo meglio per fuggire anche lui.


L'energia di Lin Ming era già concentrata sui quattro maestri del Mandato del Cielo. Anche lui si mosse. Non aveva intenzione di lasciarseli scappare visto che avevano cercato di approfittarsi di lui, inoltre portavano anche una grande quantità di ricchezze con loro.


La Porta dello Stupore si aprì. La sua velocità arrivò rapidamente al limite e i suoi piedi calpestarono il vuoto.


Roc Dorato che Squarcia il Vuoto!


In un batter d'occhio era arrivato dal capo del dipartimento Situ.


Il vecchio era angosciato. Dei quattro era il più debole ed era stato anche gravemente ferito, quasi sull'orlo della morte. La sua forza combattiva non era nemmeno al 10% delle sue condizioni ottimali. Se Lin Ming l'avesse raggiunto, sarebbe morto.


"Ahhh!"


Il capo del dipartimento Situ gridò come un pazzo e si girò per affrontare il nemico


<em>Bang!</em>


Un flusso turbolento di energia trapassò il corpo del capo del dipartimento Situ, scagliandolo via. Poté solo guardare impotente mentre la lunga lancia di Lin Ming si trasformava in un raggio azzurro che trafisse la sua gola. Allo stesso tempo sentì gelo nella mano destra, era stata tagliata da Lin Ming, era stata portata via insieme al suo anello spaziale.


<em>Peng!</em>


Il capo del dipartimento Situ rimbalzò a terra come una palla di gomma e ruzzolò per diverse centinaia di piedi per poi accasciarsi a terra. Il suo sguardo era rivolto verso il cielo, era strabuzzante e pieno di disperazione. Era morto pieno di un senso di ingiustizia.


E Lin Ming non lo guardò nemmeno. Aveva solo rimosso l'anello spaziale del vecchio e poi gettato via la mano. In un batter d'occhio era sfrecciato in avanti per diverse chilometri!


Il motivo per cui aveva ucciso prima il capo del dipartimento Situ era perché Lin Ming aveva intuito che la Pillola della Trasformazione Divina fosse con lui e voleva impedire che la nascondesse o rovinasse la pillola per la disperazione. Poi decise di inseguire il più veloce, il vecchio di cognome Lian.


Lian Shiyu aveva un tesoro di tipo volo eccellente. Aveva detto a tutti di scappare con una trasmissione di vera essenza. Si aspettava che Lin Ming avrebbe ucciso prima i più lenti, dandogli la possibilità di riprendere fiato ed uscirne vivo.


Lian Shiyu riversò tutta la sua vera essenza nel suo tesoro di tipo volo. In tutta la sua vita non aveva mai volato così velocemente!
                                


                                



