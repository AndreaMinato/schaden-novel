---
weight: 8030
title: Capitolo 803 – Uccidere gli Anziani
pubDate: 2025-12-15T08:37:10.271Z
tags:
    - mw
---


<em><strong>CAPITOLO SPONSORIZZATO ringraziamo Zangetsus'!</strong>
0 Capitoli in coda, 0/5
-Schadenfreude</em>


Lian Shiyu non avrebbe pensato certamente di essere più rapido di Lin Ming, ma relativamente parlando inseguirlo sarebbe stata più estenuante. Al posto del giovane, avrebbe prima ucciso gli altri tre, altrimenti avrebbe sprecato troppo tempo e avrebbe dato loro l'occasione di scappare.


Finché Lin Ming non avesse deciso di inseguirlo, allora dopo un po' di tempo i tre Emissari Diabolici sarebbero arrivati sicuramente e si sarebbe salvato.


Questa era la sua sola possibilità di salvezza.


Mentre ci pensava, Lian Shiyu usò tutte le sue forze per scappare. In quel momento però sentì all'improvviso il fischio della vera essenza da dietro di lui.


Un intento omicida soverchiante piombò su di lui.


"Noo!"


Lian Shiyu si disperò. Non avrebbe mai pensato che la velocità di cui era così fiero sarebbe stata sovrastata in soli cinque secondi da Lin Ming!


Di fronte a questo giovane, la sua fuga era solo ridicola!


Lin Ming aveva inseguito lui, il più rapido dei quattro. Doveva aver deciso di annientarli tutti e quattro!


Pieno di disperazione, sull'orlo della morte, quando la propria vita diventava come la luce sfarfallante di una candela, spesso una persona avrebbe mostrato il suo più grande potenziale.


Quando l'intento omicida lo ricoprì, Lian Shiyu si girò all'improvviso. Sputò essenza di sangue sulla sua sciabola, tingendola di rosso scuro. Raffiche di vento ulularono nell'aria mentre la vera essenza emetteva un boato. Lian Shiyu urlò come un pazzo menando un fendente verso Lin Ming.


Sciabola del Massacro dello Spirito!


Usando la sua essenza di sangue, aveva reso questa mossa non solo un attacco materiale, ma anche un colpo che poteva estinguere l'anima di una persona.


Questo era un metodo di coltivazione che feriva sé stessi per danneggiare il nemico. Anche se fosse riuscito ad uccidere Lin Ming, avrebbe comunque ferito gravemente la sua anima, non si sarebbe potuto riprendere per molto tempo. Il motivo per cui Lian Shiyu aveva usato questa tecnica era perché era stato costretto. Aveva scoperto che il potere difensivo di Lin Ming era semplicemente troppo anormale.


Con la sua vera essenza protettiva, l'Armatura dell'Imperatore Demoniaco e il suo fisico robusto, tutti gli attacchi materiali sarebbero stati inutili. Anche la Spada che Divide il Cielo del vecchio Yan aveva solo ferito lievemente Lin Ming.


Dato che gli attacchi materiali non funzionavano, Lian Shiyu poteva solo usare la Sciabola del Massacro dell'Anima.


Questo colpo non lasciava la minima difesa. Lin Shiyu sapeva che se avesse combattuto contro Lin Ming sarebbe stato sconfitto. Poteva solo usare questo metodo suicida per mostrare al nemico che sarebbe stato un osso duro, costringendolo ad arrendersi e ad inseguire gli altri tre.


Di fronte a questa mossa minacciosa, Lin Ming si agitò. Un attacco spirituale?


Poteva sentire la forza dietro questa sciabola. Era impossibile schivare, poteva solo bloccarlo.


Una volta parato però, la sua velocità sarebbe rallentata per un po' e Lian Shiyu avrebbe usato la forza del contraccolpo per distanziarsi da lui.


Allora inseguirlo avrebbe richiesto altri secondi.


In quel momento era a corto di tempo. Se avesse voluto finire velocemente questi scontri, allora non poteva tirarsi indietro. Se avesse perso troppo tempo, allora sarebbe stato molto più difficile uccidere gli altri. Dopotutto questo era comunque territorio nemico. Una volta che i rinforzi fossero arrivati, la situazione sarebbe diventata sempre più problematica.


Lin Ming affrontò direttamente la Sciabola del Massacro Spirituale con la sua lunga lancia. Sull'asta, i Concetti di Fuoco e Spazio si intrecciarono. Riversò il suo spirito da battaglia in essa.


Sepoltura del Cielo!


Una lancia puntò all'indifeso Lian Shiyu, ignorando completamente l'attacco.


"Cosa?!"


Lian Shiyu ne fu scioccato. Non si sarebbe mai immaginato che Lin Ming non avrebbe badato alla sua mossa suicida e avrebbe continuato a colpirlo come prima!


Quando i praticanti di arti marziali combattevano, temevano in particolare gli individui spietati a cui non importava della propria incolumità. Specialmente quando erano mostri anormali!


Era già troppo tardi per ritirare il suo attacco. Lian Shiyu gridò e radunò tutta la sua energia nella punta della sciabola. I suoi occhi brillavano con una folle luce rossa. "Moriamo insieme!"


Era sicuro del suo attacco spirituale. 500 anni fa, quando era al terzo stadio della Distruzione, aveva contato su questo colpo per uccidere un maestro di uno stadio superiore al suo.


La lancia e la Sciabola del Massacro Spirituale si incrociarono. La lancia di Lin Ming infilzò il petto di Lian Shiyu e la Sciabola del Massacro Spirituale si avventò sulla vita di Lin Ming, come se volesse tagliarlo a metà!


<em>Peng!</em>


<em>Peng!</em>


La vera essenza protettiva esplose. Lian Shiyu fu trafitto facilmente da Lin Ming, il sangue pioveva sul terreno.


Anche se Lian Shiyu era riuscito ad evitare che il suo cuore venisse trapassato all'ultimo momento, la vera essenza si scatenò comunque nel suo corpo, distruggendo violentemente le sue interiora e i suoi meridiani. Le sue ferite non erano più lievi di quelle del capo del dipartimento Situ!


Lin Ming sentì un'ondata di dolore alla vita e una grande energia lo investì. Tremò e quasi sputò una boccata di sangue. Allo stesso tempo il violento flusso di energia si trasformò in una sciabola rosso sangue che voleva tagliare a metà il mare spirituale di Lin Ming!


Lian Shiyu era un maestro del Mandato del Cielo. Aveva danneggiato il suo spirito e bruciato la sua essenza di sangue per scagliare questo attacco terrificante. Inoltre Lin Ming aveva ricevuto questo colpo senza schivare minimamente.


Gli occhi di Lin Ming emanarono una luce feroce.


L'intento marziale Samsara si attivò!


Un enorme vortice nero iniziò a vorticare sul suo mare spirituale. Si unì insieme allo spirito da battaglia e sfrecciò verso la sciabola rosso sangue.


<em>Ka ka ka ka!</em>


Il vortice nero e la sciabola si scontrarono. Le loro energie impetuose si sciolsero l'una contro l'altra.


<em>'Questo moccioso ha deciso davvero di ricevere la mia Sciabola del Massacro Spirituale?!'</em>


Quando vide Lin Ming irrigidirsi, il viso sfigurato dal dolore del vecchio mostrò un sorriso feroce. Anche se era rimasto gravemente ferito, pensava che la situazione del suo nemico fosse ancora peggiore. Sapeva quanto era potente la sua tecnica. Anche se Lin Ming avesse resistito all'attacco fisico della Sciabola del Massacro Spirituale, non sarebbe riuscito a bloccare il colpo spirituale.


Quando i maestri si scambiavano delle mosse, un momento di distrazione spesso poteva avere conseguenze fatali!


Doveva ucciderlo mentre si era fermato!


Lian Shiyu sopportò il dolore straziante al petto e ignorò i suoi meridiani danneggiati facendo circolare la sua vera essenza. Si preparò ad effettuare un secondo attacco che avrebbe tagliato il collo di Lin Ming!


Anche se il giovane stava indossando l'Armatura dell'Imperatore Demoniaco, il suo collo non era protetto. Dato che la mente di Lin Ming era caduta in un'illusione, la sua vera essenza protettiva doveva essere molto fragile. Finché avesse colpito, sarebbe riuscito sicuramente a decapitarlo.


"Ho vinto!!!"


La luce di sciabola si alzò. Lian Shiyu sollevò l'arma sopra di lui, era pronto a tagliare ma in quel momento un bagliore freddo apparì nello sguardo di Lin Ming, come un fulmine nel cielo notturno!


<em>C-cosa?!</em>


Quando incontrò questo sguardo, Lian Shiyu si sentì come se il tempo fosse rallentato. Perse tutte le sue forze.


Una luce azzurra brillò. La lancia di Lin Ming scattò come una vipera, trapassando il petto di Lian Shiyu.


<em>Puff!</em>


La vera essenza protettiva si squarciò come carta bagnata. Il suo cuore si ruppe e schizzarono fiotti di sangue.


La lancia di Lin Ming aveva fatto a pezzi il suo cuore!


In quel momento la sciabola di Lian Shiyu era sospesa a mezz'aria, non poteva più fermarsi.


Il vecchio vomitò una boccata di sangue. Ora sentiva un vuoto al petto dolorante. La lancia di Lin Ming uscì dalla sua schiena creando un enorme buco. Insieme alla ferita precedente, la vista di Lian Shiyu iniziò ad offuscarsi lentamente.


Lian Shiyu non poteva credere che non avesse potuto danneggiare il nemico nonostante l'avesse colpito con la Sciabola del Massacro dell'Anima.


"Come... può... essere..." Lian Shiyu osservò con sguardo vacuo Lin Ming. Gradualmente la luce nel suo sguardo si attenuò.


"Mi spiace, ma sono allo stesso modo sicuro delle mie difese spirituali..."


Queste furono le ultime parole che Lian Shiyu sentì. Un momento dopo la sua testa sfrecciò nell'aria e il suo corpo si schiantò a terra come un cane morto.


Lian Shiyu era stato ucciso!


Lin Ming prese il suo anello spaziale e usò subito il Roc Dorato che Squarcia il Vuoto, inseguendo direttamente il vecchio Sun.


In quel momento il coltivatore aveva già volato per centinaia di chilometri. Era entusiasta del fatto che Lin Ming non avesse scelto di inseguirlo. Finché non fosse stato preso di mira, era sicuro di poter salvarsi. Ora, dopo aver percorso una distanza così lunga, era molto più calmo rispetto a prima.


<em>'Volerò un po' più di decine di chilometri e cambierò direzione. Poi mi nasconderò nelle montagne trattenendo tutta la mia energia. È impossibile che mi trovi allora.'</em>


Pensò il vecchio Sun, ma all'improvviso sentì il fischio intenso delle correnti d'aria dietro di lui. Questo rumore stava diventando sempre più forte.


"Cosa?!"


Il vecchio Sun si girò e vide Lin Ming, fradicio di sangue dalla testa ai piedi, teneva una lancia rossa e sfrecciava verso di lui con una rapidità doppia rispetto alla sua!


"Come può essere così rapido?! Ha già ucciso il capo del dipartimento Situ e Lian Shiyu?!"


Il vecchio Sun quasi si spaventò a morte. Erano passati solo poche decine di secondi! Anche i quattro maestri del Mandato del Cielo che erano nella divisione del Reame Divino Asura erano a livelli diversi. Il più forte era Lian Shiyu, seguito dal vecchio Yan. Il capo del dipartimento Situ e lui erano i più deboli!


Il vecchio Sun sapeva molto bene che se Lin Ming avesse ucciso Lian Shiyu in poco tempo, allora annientare lui sarebbe stato facile come strappare della carta.


Lian Shiyu rinunciò a fuggire quando vide quanto era veloce Lin Ming. Ora, dato che i meridiani della sua mano destra erano stati bruciati, poteva usare solo la sinistra. Con solo il 60-70% della sua forza combattiva, le possibilità di sconfiggere Lin Ming erano meno di zero.


"Lin Lanjian, non uccidermi. Posso darti il 70% delle ricchezze che ho accumulato nel mio Sect!"


"Muori."


Lin Ming non perse tempo con le assurdità del vecchio Sun. Sferrò un colpo verso la gola del nemico.


Il vecchio Sun gridò miserabilmente e menò un fendente disperato verso Lin Ming. Tuttavia poteva usare solo la mano sinistra, come poteva contendere con la lancia del nemico?


<em>Bang!</em>


Il vecchio Sun fu scagliato all'indietro con un esplosione. Lin Ming continuò ad inseguirlo.


Arcobaleno Penetrante!


<em>Chi-la!</em>


Il vecchio Sun fece cadere la sua spada. Il suo braccio era ricoperto di sangue!


Con una torsione della lancia, Lin Ming trapassò la vera essenza protettiva dell'uomo e puntò dritto verso il dantian!


La vera essenza si scatenò. Il suo spirito da battaglia aveva devastato il cristallo del Nucleo Vorticante del vecchio Sun. Lin Ming afferrò il suo anello spaziale e si diresse verso l'ultimo maestro del Mandato del Cielo.


Lin Ming aveva già lasciato dei marchi di spiriti da battaglia su tutti. Normalmente un praticante di arti marziali avrebbe solo compreso il suo spirito da battaglia nel Mare Divino Realm. Nonostante questi quattro vecchi fossero tutti maestri del Mandato del Cielo, il loro potenziale non era troppo grande e nessuno di loro era riuscito a formare uno spirito da battaglia. Quindi era impossibile per loro togliere il marchio.


Dopo solo qualche decina di respiri di tempo, Lin Ming tornò nella divisione della montagna Potuo. In quel momento l'area era nel caos e tutti i praticanti di arti marziali di basso livello erano fuggiti più lontano che potevano.


<em>Bang!</em>


Lin Ming spazzò con la lancia di fronte al grande palazzo. Le mura collassarono rivelando un uomo dal viso pallido e lo sguardo vacuo, il vecchio Yan. Lin Ming stava per ucciderlo, quando ebbe un presentimento improvviso e allarmante. Scattò all'indietro con un riflesso condizionato.


<em>Puff!</em>


Uno sbuffo di luce di lancia si precipitò sul posto in cui era il giovane. Le rocce si spaccarono come vetro, si era formato un buco molto profondo nel suolo.


"Chi va là?!"


Lin Ming mosse la lancia, era in piena allerta.
                                


                                



