---
weight: 8040
title: Capitolo 804 – Lo zio dell'Imperatore del Reame Divino Asura
pubDate: 2025-12-15T08:37:10.271Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


A 3500 chilometri dalla divisione Potuo, una barca spirituale nera di grado Heaven stava volando rapidamente. Tre uomini di mezz'età erano seduti nella barca a meditare.


Erano i tre Emissari Diabolici del Reame Divino Asura.


Solo un po' di tempo fa avevano inseguito Lin Ming a piena velocità per oltre 8.000 chilometri consumando un'enorme quantità di energia. Ora, dopo che era passata un'ora, i tre si erano già ripresi completamente.


In quel momento il terzo Emissario Diabolico aprì gli occhi all'improvviso, una luce tagliente brillò nel suo sguardo:"Mi sono già ripreso più o meno e questo vale anche per voi. Siamo a meno di 4.000 chilometri, quindi suggerirei di mettere via la barca spirituale e tornare a piena velocità per evitare problemi."


"Sì... Diavolo Tre ha ragione. È meglio essere prudenti. Avanti, andiamo." Il secondo Emissario Diabolico si alzò, c'era una luce inflessibile nei suoi occhi. Piccoli fulmini sembravano attraversare le sue pupille oscure. Il secondo Emissario Diabolico al picco delle sue forze era un'esistenza estremamente terrificante.


Questa era la potenza di un maestro entro i primi cento posti del Mandato del Cielo.


"Il nostro fallimento durante questa missione è la nostra vergogna più grande! Non abbiamo solo umiliato noi stessi, ma anche la gloria del Reame Divino Asura! Quando torneremo verremo sicuramente puniti e tutto questo a causa di quel maledetto Lin Lanjian!" Mentre parlava con amarezza, il secondo Emissario Diabolico strinse così tanto i pugni da farli scrocchiare. Desiderava poter spellare vivo Lin Ming e farlo soffrire anche dopo la morte!


"Diavolo due ha ragione ma... nonostante non abbiamo ottenuto nulla, almeno siamo riusciti ad usare la tecnica segreta del Reame Divino Asura per recuperare i segni distintivi della sua aura. La prossima volta che lo incontreremo lo riconosceremo sicuramente! Inoltre abbiamo anche visto che l'asso nella manica di Lin Lanjian è quella sua velocità anormale. In termini di rapidità arriva almeno ai primi 70 posti del Mandato del Cielo!"


"Umpf! Questo Lin Lanjian deve aver contato su qualche tesoro di tipo volo o qualche antica tecnica di movimento per poter essere così arrogante. Prima o poi cadrà nelle nostre mani. Non importa quanto è rapido, visto che abbiamo individuato i segni distintivi della sua aura, potremo disporre una formazione in anticipo e aspettare che cada nella nostra trappola."


"Esatto! Quando torneremo stavolta, chiederemo pietà al Divino Imperatore e ci redimeremo con i nostri futuri meriti. Ci sbarazzeremo di questa disgrazia!"


I tre Emissari Diabolici parlavano con un tono calmo e arrabbiato. Più discutevano, più gelide le loro voci diventavano, emanando ancora più intento omicida dai loro corpi. In quel momento tra la luce fioca nella barca, tre fiamme si accesero all'improvviso di fronte a loro, esplodendo rapidamente come dei fuochi artificiali. Erano le luci di talismani di trasmissione del suono.


I tre Emissari Diabolici sussultarono e chiusero gli occhi per ricevere con compostezza i messaggi. Pensavano che la notizia di come Lin Ming aveva rubato 300.000 pietre di essenza spirituale potesse aver raggiunto il quartier generale e che il Divino Imperatore avesse deciso di esprimere il suo scontento. Tuttavia la luce del talismano dell'imperatore sarebbe dovuta essere color oro viola, non gialla. Inoltre era irragionevole passare tre messaggi alla volta e la voce trasmessa non sembrerebbe così frenetica.


Qual era il messaggio?


Mentre ascoltavano, le espressioni prima calme degli Emissari Diabolici si incupirono incredibilmente. Gli occhi di Diavolo Due divennero rosso sangue. Strinse i pugni e le vene delle sue braccia sporsero come dei vermi!


Il contenuto del messaggio era:"Lin Lanjian si è fatto strada uccidendo nella Divisione del Reame Divino Asura, spargendo sangue ovunque! Il capo del dipartimento Situ è morto in battaglia, la Pillola della Trasformazione Divina è stata rubata, oltre metà dei nostri discepoli sono morti e anche i tre grandi Anziani sono morti! Perfino i tre grandi Sect hanno subìto innumerevoli perdite!"


"Ahhh!"


Il secondo Emissario Diabolico strinse la fiamma del talismano nelle sue mani e guardò verso l'alto per poi ruggire!


Bang!


Tutti i tavoli e le sedie nella barca spirituale si frantumarono come vetro colpito da un martello!


"Si è fatto strada nella divisione del Reame Divino Asura, uccidendo il capo del dipartimento Situ e i tre grandi Anziani, com'è possibile?!?!" Diavolo Tre era così arrabbiato che i suoi occhi strabuzzavano. Era impossibile che questa notizia fosse falsa.


"Lin Lanjian, giuro che non avrò pace finché non ti ucciderò personalmente!" Diavolo Due si sentiva stringere il cuore. Lin Lanjian l'aveva fatto girare in tondo come uno sciocco. Dopodiché era tornato indietro e aveva fatto uno spargimento di sangue nell'intera divisione della montagna Potuo, rubando anche la Pillola della Trasformazione Divina.


Quindi la taglia che avrebbero presentato a chiunque avrebbe potuto catturarlo, era caduta nelle mani di Lin Lanjian! Che sorta di scherzo era questo?!


Inoltre solo un quarto d'ora fa aveva detto a Diavolo Tre che Lin Lanjian non avrebbe avuto abbastanza energia per tornare nella montagna Potuo e lanciare un attacco a sorpresa. Anche se l'avesse avuta, non sarebbe stata comunque sufficiente.


Ora sembrava che fosse stato preso in giro. Questa era l'umiliazione più grande di tutta la sua vita!


Se non avesse rimediato a questa vergogna uccidendo Lin Lanjian, allora questa disgrazia sarebbe diventata un demone del cuore. Era un grande maestro che aveva la possibilità di raggiungere il Mare Divino Realm in futuro. Tuttavia se avesse tentato di avanzare di stadio, allora questo demone del cuore avrebbe causato disordine nei suoi pensieri, rischiando di farlo fallire!


<em>Peng!</em>


Diavolo Due sfrecciò fuori dalla barca spirituale e si lanciò accanitamente verso la divisione della montagna Potuo!


.....


In quel momento nel grande edificio della divisione della montagna Potuo, Lin Ming era sopra una pila di mattoni e tegole rotte. Di fronte a lui il vecchio Yan era in piedi con uno sguardo vacuo, come se avesse perso il suo spirito.


Il sangue si accumulava sotto di lui, che sembrava aver perso il suo mare spirituale. Lin Ming lo guardò e poi osservò il profondo buco causato dall'attacco a sorpresa. Era sicuro che non fosse un attacco mandato dal vecchio Yan.


"Esci fuori!"


Lin Ming puntò la lancia verso un punto nel vuoto.


All'improvviso una voce insidiosa e vecchia risuonò da ogni direzione. Era roca e orribile, come se fosse uno strano mischio di gemiti di spettri.


"Sei Lin Lanjian! Bene! Molto bene!"


Di fronte al vecchio Yan si era radunata una lieve luce nera, accompagnata da una foschia cupa. Questa nebbia si condensò rivelando un vecchio vestito di nero che fluttuava a mezz'aria. Il suo viso era rinsecchito come della corteccia e quasi tutti i suoi capelli erano caduti. Questa persona emanava una densa energia di morte, come se fosse appena uscito da una bara.


Nonostante questo vecchio sembrasse la fiamma sfarfallante di una candela al vento e che non avesse molti anni da vivere, Lin Ming ne fu scioccato. Il corpo del vecchio sembrava stare per morire, ma il suo sguardo era profondo come una sconfinata notte celeste. Solo guardarli dava la sensazione che potessero risucchiarti.


Questo era un grandissimo maestro!


Senza contare il periodo che aveva trascorso nella città dell'Antica Fenice per la prova del re, questo vecchio era assolutamente il guerriero più potente che Lin Ming avesse mai visto!


Questo era...


Un maestro al Mare Divino Realm?!?!


Lin Ming rabbrividì. Stava per voltarsi e scappare più velocemente che poteva, ma proprio quando mosse i piedi sentì all'improvviso che c'era qualcosa di strano.


Nonostante il corpo di questo vecchio sembrasse solido, dopo averlo sondato con la sua percezione, aveva scoperto che era intangibile come uno spirito. Inoltre stava emanando la maestosità di uno spirito da battaglia.


Questo non era il vero corpo del vecchio vestito di nero, ma un filo del suo spirito da battaglia.


Era molto probabile che questo vecchio avesse lasciato qualche sorta di oggetto speciale nella divisione Potuo. Questo oggetto probabilmente aveva un filo del suo spirito da battaglia legato ad esso e questo gli aveva permesso di creare una sua proiezione qui.


Il vecchio guardò Lin Ming e sorrise, mostrando i suoi denti gialli e crudeli.


Mentre provava disgusto e repulsione alla vista di quest'uomo quasi pelato, rimase vigile. Questa persona probabilmente era uno dei vecchi mostri del Reame Divino Asura. Questo significava che la notizia di come aveva fatto uno spargimento di sangue per tutta la divisione Potuo era già arrivata alle orecchie degli individui di alto livello del Reame Divino Asura.


Era plausibile. Nonostante Lin Ming avesse usato la Catena di Stelle per uccidere la maggior parte dei praticanti di arti marziali che stavano tentando di mandare messaggi, alcuni di loro erano riusciti a sfuggirgli, continuando a mandare messaggi.


"Chi sei?" Lin Ming puntò la sua lancia verso gli occhi del fantasma del vecchio morente. Dopo essersi reso conto che non era nient'altro che un filo di spirito da battaglia, si era calmato.


Tra le organizzazioni che erano venute nella Frazione del Reame Divino, grandi Sect come quello del Flusso Nebbioso, del Picco Nebbioso e degli altri erano tutti di quinto livello. Nonostante potessero avere maestri del Mandato del Cielo, sarebbe stato impossibile che tra i loro ranghi ci fosse anche un guerriero al Mare Divino Realm.


Normalmente un coltivatore al Mare Divino Realm avrebbe avuto più di 5.000 anni di vita. Un guerriero negli stadi avanzati del Mare Divino Realm poteva arrivare perfino a 10.000 anni. Dato che questo vecchio aveva un aspetto così rivoltante, forse era vissuto già per 5.000-6.000 anni?


"Jejeje, sono Situ Bonan, lo zio dell'imperatore del Reame Divino Asura! Lin Lanjian, mi hai davvero sorpreso! Nonostante non abbia idea di che metodo hai usato per attirare via quei tre imbecilli per poi fare uno spargimento di sangue in questa divisione della montagna Potuo, morirai qui! Sei stato fin troppo arrogante! Un albero che lascia la foresta sarà distrutto dal vento! Se fossi scappato prima allora non saresti mai caduto nelle mie mani!"


Situ Bonan, lo zio dell'imperatore del Reame Divino Asura!


Lin Ming sussultò. L'attuale imperatore era già un supremo esperto al Mare Divino Realm. Perciò se questo Situ Bonan era suo zio, doveva provenire dalla generazione precedente! Era indubbiamente un vero maestro del Mare Divino Realm!


Non c'era da meravigliarsi che sembrasse così vecchio!


Generalmente, una volta che un praticante di arti marziali fosse arrivato nel mezzo della sua vita, il suo fuoco vitale avrebbe iniziato ad indebolirsi lentamente e il suo corpo avrebbe iniziato a deteriorarsi. Sull'orlo della morte, la sua forza non sarebbe stata nemmeno la metà di ciò che era in passato. Anche così Lin Ming non osò mostrare il minimo disprezzo per questo Situ Bonan. Questo perché un supremo esperto era in queste condizioni perché aveva fallito ripetutamente nel fare progressi nella sua coltivazione e la sua personalità sarebbe diventata spesso più strana, crudele e imprevedibile


"Lin Lanjian, non ho idea di dove tu abbia ottenuto l'eredità dell'Imperatore Demoniaco e la sua armatura. Sembra che la tua eredità provenga da una vena diversa del mio Reame Divino Asura... tuttavia nel mio Reame Divino Asura ci sono solo discendenti dell'Imperatore Demoniaco e tutte le sue eredità appartengono a noi! Non importa in quale angolo del continente Tianyan è stata scoperta, appartiene tutta al mio Reame Divino Asura!"


"Se fossi stato disposto a consegnare l'eredità e l'armatura dell'Imperatore Demoniaco, avresti potuto scegliere se permetterci di cancellare i tuoi ricordi dell'eredità dell'Imperatore Demoniaco o unirti al nostro Reame Divino dopo aver posto su di te un incantesimo spirituale, allora non mi sarebbe importato di concederti alcuni benefici. Ora invece cancellerò la tua stessa esistenza!"


"Cancellare i miei ricordi o porre un incantesimo spirituale?" Lin Ming rise con rabbia. Anche un maestro della forza dell'anima avrebbe danneggiato lo spirito di un praticante di arti marziali se avesse provato a togliere una porzione dei suoi ricordi. "Situ Bonan, un tempo ho sentito dire dagli altri che gli umani più più bassi sono invincibili. Oggi ho capito che non sei nient'altro che patetico!"


Dopo essere stato deriso da Lin Ming, Situ Bonan sorrise con ferocia:"Non ricordo da quanto tempo qualcuno ha osato parlarmi in quel modo. È divertente che un mero praticante di arti marziali al del Nucleo come te lo faccia. Anche se sei un talento incredibile, non sei nient'altro che una lucciola di fronte alla luna brillante che è il mio Reame Divino! Non sei nemmeno degno di essere menzionato! Ucciderti per me non sarà diverso che massacrare un cane rabbioso!" Mentre parlava, il corpo di Situ Bonan si distorse riducendosi in fumo nero che sprofondò nel corpo del vecchio Yan.
                                


                                



