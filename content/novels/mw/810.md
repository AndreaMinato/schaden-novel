---
weight: 810
title: Capitolo 810 – Crisi
pubDate: 2025-12-15T08:37:10.272Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
8 Capitoli in coda, 0/5
-Schadenfreude</em>


La città Imperiale Ovest era il terzo centro più grande del Reame Divino delle Nove Fornaci e anche una delle dieci città più vaste della regione centrale del continente Tianyan. Lì vivevano tre potenti famiglie aristocratiche e anche un'organizzazione particolare di nome Destino.


I mortali avevano un detto: a testa alta a 30 anni, confuso a 40, capisce il suo destino a 50. Questo proverbio sottintendeva che ormai la vita di un mortale a 50 anni era decisa e ormai avrebbe saputo quale sarebbe stato il suo destino.


Il nome dell'organizzazione era ispirato anche a questo detto.


Era la rete di informazioni più estesa di tutto il continente Tianyan. Era stato Destino ad aver iniziato a pubblicare il Mandato del Cielo lavorando insieme ad altre associazioni per compilare la lista.


Mille anni fa Destino era stato al quarto o quinto posto tra le varie reti di informazioni. Poi aveva usato un'enorme quantità di energia e risorse per creare il Mandato del Cielo e assicurarsi che la lista fosse essenzialmente corretta. Dopo così tanti anni, la fama e la gloria del Mandato del Cielo aveva continuato ad aumentare il suo prestigio fino ad arrivare al suo stato attuale.


La costruzione dell'organizzazione Destino avevano un aspetto ordinato e comune. Al primo piano c'erano un po' di persone sedute a bere tè mentre discutevano, sembrava una comunissima sala da tè, ma se uno avesse indagato con cautela avrebbe scoperto che questo edificio era coperto da potentissimi incantesimi. Perfino un maestro del Mandato del Cielo sarebbe rimasto gravemente ferito se fosse stato intrappolato da queste formazioni.


"Sono loro a compilare il Mandato del Cielo..." Lin Ming guardò la costruzione e vide il nome dell'organizzazione su un'insegna (天命). Poi entrò.


"Che livello di informazione desidera? Ordinaria? Segreta?" Chiese un uomo di mezz'età vestito di grigio dietro il bancone. Iniziò a squadrare Lin Ming.


Il giovane stava indossando una maschera di giada di legno spirituale come prima, ma l'aveva scambiata con una diversa. Questa era stata scolpita personalmente da lui.


Nel Reame Divino delle Nove Fornaci, quando un praticante di arti marziali partecipava ad un'asta o si recava in un mercato segreto avrebbe spesso indossato una maschera di legno spirituale per sicurezza. Molti avrebbero scelto di fare lo stesso quando andavano a raccogliere informazioni in organizzazioni del genere. Quindi era comune vedere un praticante di arti marziali con l'aspetto di Lin Ming nell'edificio.


"Quanto costa?"


"Una pietra di essenza spirituale per una notizia ordinaria. Per quanto riguarda quelle segrete, dipende dal valore della notizia stessa. Inizia da 50 pietre di essenza spirituale e non c'è limite a quanto può aumentare. Puoi anche chiedere informazioni su qualcosa di particolare, ma ci sarà un costo aggiuntivo secondo la domanda."


C'erano molti praticanti di arti marziali che si recavano a Destino per chiedere certe informazioni. Ad esempio cercavano un oggetto particolare o certe persone. Il costo nel fare domande del genere era spesso piuttosto alto. A seconda di quanto era preziosa l'informazione, sarebbe costata diverse migliaia o anche decine di migliaia di pietre di essenza spirituale.


"Notizie ordinarie. Riguardo ai quattro Reami Divini, alle opportunità fortunate e ai Regni Mistici. Ne prenderò 20."


Disse con noncuranza Lin Ming. Le notizie ordinarie non erano necessariamente inutili. Solo che erano già diffuse e non bisognava andare da Destino per scoprirle, per questo il loro prezzo era basso.


Lin Ming però era stato in isolamento negli ultimi tre mesi. Non sapeva nulla degli attuali movimenti dei quattro Reami Divini, specialmente quelli del Reame Divino Asura. Era meglio capirlo in modo da non essere colto alla sprovvista dopo.


L'uomo di mezz'età vestito di grigio tirò fuori venti schede e le diede a Lin Ming. Dieci di esse avevano informazioni sui quattro Reami Divini e le altre dieci elencavano le opportunità fortunate e i Regni Mistici.


Lin Ming le lesse.


<em>'Il principe ereditario Yang Yun del Reame delle Nove Fornaci aveva già deciso di attaccare le grandi associazioni commerciali... se questa è una notizia ordinaria, sembra che quasi tutti lo sappiano già.'</em>


Lin Ming guardò la seconda scheda. Si diceva che Yang Yun avesse già bloccato due delle tre grandi compagnie commerciali, lasciando indenne la Compagnia Tianji per ora. Le prove erano state presentate e tutte le loro proprietà erano state confiscate.


<em>'Il Reame Divino Asura è proprio deciso a catturarmi... la ricompensa per la mia cattura è di 800.000 pietre di essenza spirituale, due Pillole della Trasformazione Divina e anche una Pillola Celeste Prolungatrice di Vita. Hanno davvero offerto un capitale stavolta.'</em>


Lin Ming sorrise lievemente senza preoccuparsi troppo. Non avrebbe potuto riuscire a derubarli una seconda volta, altrimenti il Reame Divino Asura sarebbe perito molto tempo fa.


<em>'Il Grande Emissario Diabolico e il Precettore Imperiale stanno conducendo un'operazione per catturarmi. Sembra che il secondo, il terzo e il quarto Emissario Diabolico desiderino espiare le loro colpe. Quel Grande Emissario Diabolico dev'essere quel tipo che ho visto quel giorno...'</em>


Lin Ming ricordò il maestro del Mandato del Cielo che aveva percepito da lontano mentre stava fuggendo dalla divisione della Montagna Potuo. La sua energia era terrificante. Se l'avesse davvero incontrato allora probabilmente sarebbe stato difficile scappare.


Lin Ming mise da parte il resto delle tessere che riguardava i Reami Divini e poi osservò quelle che descrivevano Regni Mistici, opportunità fortunate e luoghi del genere. Nonostante non avesse troppe speranze, c'erano un po' di possibilità di avere qualche colpo di fortuna.


<em>'Uh? Il Grande Deserto a Nord-ovest ha radunato tutte le chiavi di giada e può aprire il mistico regno lasciato dall'antico Saggio? E hanno invitato gli eroi del mondo ad unirsi a loro nell'esplorazione finché potranno pagare un prezzo che può soddisfarli?'</em>


Quando vide questa notizia, Lin Ming si riempì di interesse. Dopo aver ucciso Xuan Wuji aveva scoperto una di queste chiavi di giada nel suo anello spaziale. A causa di quella chiave di giada era entrato in conflitto con Wang Yichan del Grande Deserto a Nord-ovest. I due si erano scontrati nel giorno del suo banchetto di matrimonio.


Dopodiché Lin Ming aveva scambiato la chiave per quella misteriosa giovane di nome 'Jue'. Proveniva dal Clan Abbandonato da Dio e aveva qualche rapporto con la dea dormiente nell'Antico Abisso Demoniaco.


Non si aspettava che il Grande Deserto a Nord-ovest avesse radunato tutte le chiavi e si stesse preparando ad aprire le antiche rovine di questo Saggio.


"Eheh, invitare gli eroi del mondo finché potranno pagare un prezzo che potrà soddisfarli? Suona bene, ma questo Grande Deserto a Nord-ovest probabilmente sta cercando qualche ricognitore gratuito per precederli e fare scattare tutte le trappole di fronte a loro." La voce di Moguang risuonò nel mare spirituale di Lin Ming. "Scommetto che non inviteranno i praticanti di arti marziali troppo potenti e che provengono dai quattro Reami Divini. Probabilmente porteranno solo praticanti di arti marziali che non hanno origini importanti."


"Sembra sia così. Nonostante questo ci saranno ancora persone che ci andranno e che cercheranno di incontrare qualche grande opportunità fortunata."


"Uh? Vuoi andarci?" Moguang sapeva che Lin Ming era venuto qui per lo più per cercare opportunità fortunate nella speranza di trovare un modo per avanzare al primo stadio della Distruzione. Questo Regno Mistico di questo Saggio era davvero una buona opportunità.


Probabilmente c'erano tesori celesti estremamente preziosi all'interno. O se avesse dovuto affrontare pericoli mortali, avrebbe potuto arrivare al primo stadio della Distruzione.


Lin Ming esitò per un momento, senza rispondere immediatamente. Se fosse andato in questo Mistico Regno sarebbe stato davvero pericoloso. Inoltre non poteva rivelare la sua identità. Provare a nasconderla di fronte ad un gruppo di maestri era più facile a dirsi che a farsi.


Inoltre non sapeva nulla di questo Mistico Regno. Una volta entrato non avrebbe avuto il minimo vantaggio, non avrebbe potuto opporsi ad un'organizzazione al livello di una Terra Sacra come il Grande Deserto a Nord-ovest.


Una volta che la sua identità fosse stata scoperta, Lin Ming sapeva che Wang Yichan, che era ostile nei suoi confronti, avrebbe tentato di catturarlo vivo e scambiarlo per le ricompense del Reame Divino Asura.


Se fosse entrato in questo Mistico Regno, allora sarebbe quasi un suicidio. C'erano nove possibilità su dieci di morire!


Nonostante non temesse il pericolo, Lin Ming non avrebbe iniziato questo tipo di avventura pericolosa che non aveva possibilità di controllare.


E anche se ci fosse andato, non significava che sarebbe riuscito ad arrivare al primo livello della Distruzione dopo.


La data dell'apertura del mistico regno era a soli due mesi di distanza. Aveva ancora un mese per decidere prima di andarsene.


Lin Ming non decise immediatamente. Non rimase per troppo tempo in città. Durante la notte se ne andò dalla Città Imperiale Ovest e si inoltrò nelle lande selvagge di notte.


La sua identità era estremamente sensibile al momento. Anche se indossava una maschera di giada di legno spirituale, inevitabilmente qualcuno l'avrebbe notato. Dopotutto era facile formare un'associazione dato che era un praticante di arti marziali negli stadi avanzati del del Nucleo che indossava una maschera di giada di legno spirituale.


Lin Ming scelse una caverna a caso e creò diversi incantesimi difensivi e di avvertimento nelle vicinanze. Nascose con cautela tutte le tracce che aveva lasciato e poi iniziò a meditare.


Per motivi di sicurezza, aveva già deciso di cambiare posizione ogni notte finché fosse stato nei confini dei quattro Reami Divini.


Così passarono diverse ore. La luna brillava tra le nuvole.


All'improvviso, mentre meditava, Lin Ming spalancò gli occhi ed entrò in allerta.


Poteva sentire un'aura pericolosa avvicinarsi, eppure i suoi incantesimi non erano stati attivati. Era chiaro che l'altra parte li avesse evitati apposta. Non dovevano essere persone ordinarie!


<em>'Provengono dal Reame Divino Asura? Come mi hanno trovato? Nella regione centrale del continente Tianyan, anche se non ci sono 10.000 praticanti di arti marziali al del Nucleo che indossano una maschera di giada di legno spirituale, dovrebbero essercene almeno 8.000.'</em>


<em>'Inoltre questo è ancora il Reame Divino delle Nove Fornaci. È impossibile che il Reame Divino Asura posizioni troppe spie qui. Come mi hanno trovato così velocemente? Che stiano inseguendo ogni singolo praticante di arti marziali negli stadi avanzati del del Nucleo che indossa una maschera di giada di legno spirituale?'</em>


<em>'O hanno qualche metodo speciale per vedere oltre la maschera?'</em> Pensò Lin Ming ma poi lo escluse. Altrimenti l'avrebbero già individuato fin dall'inizio.


In quel momento gli intrusi entrarono nel raggio della formazione di sorveglianza che aveva posto fuori. Lin Ming vide le immagini delle persone dal disco di formazione nella caverna.


Sussultò immediatamente.


Il secondo, il terzo e il quarto Emissario Diabolico erano tutti qui. Inoltre stavano seguendo rispettosamente altri tre uomini. Ovviamente questi guerrieri avevano una posizione di molto superiore alla loro!


I tre erano un uomo di mezz'età, una vecchia con un bastone da passeggio e un ragazzino dall'aspetto delicato.


Questo ragazzino sembrava molto carino e adorabile, ma Lin Ming poteva percepire la sua energia terrificante. Sembrava che ci fosse un demone nel suo corpo. E quella vecchia era avvolta da un'energia demoniaca e malvagia. I suoi capelli sembravano un gruppo di pitoni. Pareva una strega.


Dei tre, il più normale sembrava l'uomo di mezz'età vestito di nero. Era alto, aveva le spalle ampie e il suo sguardo era profondo come le stelle di notte. Emanava un'atmosfera davvero familiare.


<em>'Grande Emissario Diabolico?'</em>


Lin Ming riconobbe quest'uomo di mezz'età. Senza dubbio era il Grande Emissario Diabolico che Lin Ming aveva individuato nella Divisione Potuo! Anche se era nella barca spirituale allora, la sua aura aveva sbalordito Lin Ming! Gli altri due probabilmente erano i Precettori Imperiali del Reame Divino Asura.


<em>'Devo scappare!</em>


Questo fu il primo pensiero che venne in mente a Lin Ming.


Figuriamoci quelle tre persone terrificanti di fronte, anche gli altri Emissari Diabolici erano guerrieri contro cui non poteva contendere!


Ed era ovvio che lo avessero individuato. Era impossibile fuggire da qui senza che se ne accorgessero.


Poteva davvero rivaleggiare con loro in velocità?


Lin Ming non aveva la minima sicurezza. Dato che sapevano della sua velocità, era impossibile che non si fossero preparati in anticipo. Data l'eredità del Reame Divino Asura, come potevano non avere delle tecniche che aumentavano la propria rapidità?


Questo era un gruppo di assassini formato apposta per lui!
                                


                                



