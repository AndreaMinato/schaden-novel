---
weight: 8110
title: Capitolo 811 – Assassini
pubDate: 2025-12-15T08:37:10.272Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
7 Capitoli in coda, 0/5
-Schadenfreude</em>


"Dovrebbe essere vicino. Circondate e setacciate quest'area! Dobbiamo trovare quel dannato moccioso!" Disse con odio il secondo Emissario Diabolico. La battaglia nella Montagna Potuo era stata la sua più grande umiliazione. Se non avesse potuto catturarlo allora sarebbe stato quasi impossibile eliminare questa ossessione e sarebbe diventata un impedimento quando avrebbe cercato di avanzare al Mare Divino Realm.


"Diavolo Due, ne sei sicuro?" Disse all'improvviso la vecchia vestita di nero con la sua voce roca quanto due pezzi di carta vetrata che venivano sfregati.


"Almeno al 70%!" Il secondo Emissario Diabolico prese un paio di tavolette di giada dal suo anello spaziale e le confrontò stringendo i denti.


"Spero che non farai di nuovo lo stesso errore!" Disse con tono gelido la vecchia vestita di nero.


"Onorabile Precettore Imperiale, ho già giurato che mi taglierò le mani se non potrò trovare Lin Lanjian entro un anno!" Disse il secondo Emissario Diabolico. Premette la tavoletta di giada sulla sua fronte e mostrò un'espressione sofferente. Un'energia nera fluì tra le sue sopracciglia per poi essere assorbita completamente da quella tavoletta di giada, che poi iniziò a brillare illuminando l'altra tavoletta nelle sue mani come se fossero connesse.


Questa era una tecnica segreta di ricerca unica nella via demoniaca utilizzata dal Reame Divino Asura. Usava un metodo speciale per cercare un'anima, registrando tutti i ricordi riguardo l'aspetto, la corporatura, l'energia e l'aura di qualcuno.


Dopodiché queste tavolette di giada venivano copiate e distribuite in tutte le frazioni del Reame Divino Asura. Poi i loro discepoli avrebbero memorizzato le informazioni delle tavolette. Quando incontravano qualcuno che corrispondeva alle informazioni, allora i discepoli avrebbero informato il Grande Emissario Diabolico e i precettori Imperiali del Reame Divino Asura, facendoli accorrere.


Una maschera di giada di legno spirituale poteva nascondere l'aspetto, ma non il segno della propria energia.


Naturalmente c'era un enorme difetto in questa tecnica, cioè la sua scarsa precisione. Durante questi mesi, molti discepoli avevano indicato praticanti di arti marziali che ritenevano fosse Lin Ming, ma si erano sbagliati tutti.


Tuttavia gli Emissari Diabolici e i Precettori Imperiali non ignorarono nessuna possibilità. Quando qualcuno li avesse avvisati, si sarebbero precipitati subito a confermare che fosse vero o falso.


Durante questo periodo nel Reame Divino delle Nove Fornaci non avevano fatto nient'altro se non cercare Lin Ming!


Vedendo che la distribuzione di luce nera delle due tavolette di giada era simile, il secondo Emissario Diabolico divenne ancora più determinato:"Onorabile Precettore Imperiale, ho almeno il 90% della sicurezza di aver ragione!"


"Bene! Posa la formazione e circonda l'area. Sta attento! La comprensione in formazioni di questo ragazzo supera di gran lunga la nostra, ma non importa. Finché la barriera potrà trattenerlo anche solo per un po', allora potremo catturarlo!" Disse il ragazzino dall'aspetto delicato. Stava indossando degli abiti rossi e la sua voce sembrava estremamente infantile, ma il suo sguardo era pieno di intento omicida agghiacciante.


Il Grande Emissario Diabolico tirò fuori delle bandiere di formazione dal suo anello spaziale e stava per posarle, quando all'improvviso ci fu un'esplosione. Metà della montagna era scoppiata!


Sotto le tende scure della notte, una fiamma schizzò verso il cielo. Un profilo indistinto si precipitò fuori dal caos, brillando all'orizzonte come un fantasma e scomparendo all'istante!


Questa velocità era indescrivibile.


Quando il ragazzino vestito di rosso vide che Lin Ming stava fuggendo, non si fece prendere dal panico. Ridacchiò e disse freddamente:"È davvero qui! Inseguiamolo!" 


La vecchia con il bastone da passeggio tirò fuori una barca spirituale dal suo anello spaziale che brillava di luce dorata. La lanciò e la barca aumentò rapidamente di dimensione. Tutti e sei vi balzarono sopra.


"Moccioso, ormai sei spacciato. Questa è la Barca Velocità Divina del mio Reame Divino Asura. È stata portata qui apposta per catturarti! Voglio vedere come scapperai ora!"


Mentre parlava, la vecchia mosse il disco di controllo di pietra al centro della barca. L'energia si radunò e il disco brillò.


In un istante la barca spirituale si trasformò in un raggio blu che si precipitò nel cielo!


Era perfino più veloce di Lin Ming!


Lin Ming solcò il vuoto, ogni passo che faceva avanzava di cinque o sei chilometri. Inoltre ci metteva solo pochi respiri di tempo per volare oltre 100 chilometri grazie alla Porta dello Stupore.


Guardandosi indietro, Lin Ming vide che i sei uomini del Reame Divino Asura avevano tirato fuori una barca spirituale e lo stavano inseguendo. E la loro rapidità era tale che stavano accorciando le distanze tra loro!


Lin Ming poteva sentire un marchio su di sé. Era stato mandato dalla barca spirituale. Così l'avrebbero ancora individuato da mille o anche decine di migliaia di chilometri!


Lin Ming ne fu scosso. Non sapeva quale metodo avessero usato per trovarlo, ma sapeva che non poteva ostacolarlo in alcun modo.


Aumentò ulteriormente la sua velocità. Mentre sfrecciava tra le nuvole, usò anche le ali di pipistrello del Portatore di Morte, in quel momento la sua rapidità arrivò al massimo!


Più si avvicinava al limite della sua velocità, più vera essenza avrebbe consumato. Anche se Lin Ming aveva le capacità di recupero della Porta del Riposo, anche lui non sarebbe riuscito a resistere troppo a lungo.


I suoi nemici invece erano su una barca spirituale. La maggior parte dell'energia che fornivano al tesoro proveniva dalle pietre di essenza spirituale. Naturalmente sarebbe durata più a lungo di lui!


Se avesse continuato così, sarebbe stata solo questione di tempo prima che venisse raggiunto.


In quel momento la trasmissione di vera essenza del secondo Emissario Diabolico risuonò nelle orecchie di Lin Ming. La sua voce sembrava aver assunto una sfumatura gioiosa e vendicativa:"Ahah, scappa, scappa! Voglio vedere dove potrai scappare! Questa è una caccia e tu sei la preda! Devi scappare più velocemente altrimenti non sarà affatto divertente! Oh, dovrei menzionare che l'antenato Situ Bonan ci sta raggiungendo. Dovresti sentirti onorato che abbia lasciato il suo isolamento per ucciderti."


Situ Bonan!


Lin Ming sussultò. Situ Bonan stava per morire. Trascorreva la maggior parte del tempo in isolamento cercando di ridurre il ritmo con cui la sua forza vitale scompariva. A meno che non accadesse un evento importante, normalmente non sarebbe uscito allo scoperto.


Nonostante stessero tutti cercando Lin Ming, visto che c'erano informazioni così inaccurate, era semplicemente impossibile per Situ Bonan seguire e confermare l'identità di ogni persona sospetta. Quindi aveva affidato il compito al Grande Emissario Diabolico e ai due Precettori Imperiali. Ora che aveva determinato che Lin Ming era stato davvero scoperto, Situ Bonan sarebbe intervenuto personalmente!


L'ultima volta Lin Ming aveva fatto uno spargimento di sangue nella montagna Potuo, era stato un evento davvero sconvolgente. Non solo aveva ucciso i discepoli del Reame Divino Asura, aveva anche ferito gravemente Situ Bonan, umiliandoli!


Questo era uno dei motivi per cui il Reame Divino Asura era disposto ad inviare tre maestri per catturare Lin Ming e aveva anche inviato un supremo esperto al Mare Divino Realm!


Lin Ming non pensava di avere la minima possibilità di sfuggire da Situ Bonan una volta che fosse arrivato. Quando aveva distrutto la proiezione del vecchio, era stato tutto grazie al suo spirito da battaglia al gran successo.


Una proiezione di uno spirito da battaglia non aveva la possibilità di attaccare materialmente. Poteva solo legarsi ad un altro oggetto per uccidere. Quindi Lin Ming era riuscito a distruggerlo facilmente. Se Situ Bonan si fosse presentato di persona, allora Lin Ming temeva che gli sarebbero bastate due dita per ucciderlo!


Mentre si rendeva conto di trovarsi in una situazione critica, non si fece comunque prendere dal panico. Durante tutti questi anni in cui aveva percorso la strada delle arti marziali, aveva rischiato la vita molte volte.


Nella Landa Selvaggia del Sud aveva affrontato Huo Gong. Nella Montagna Thundercrash aveva trovato il Drago dei Fiumi Viola. Nel Palazzo Imperiale del Dio Demone aveva fronteggiato supremi esperti della Distruzione. Nella Gabbia del Re aveva resistito alla grande formazione spaziale. E nella Pagoda del Cielo avevano cercato di imprimergli il sigillo dello schiavo... queste erano solo alcune delle situazioni catastrofiche in cui era capitato. Ogni volta era riuscito a mantenere la calma.


Quando si voltò e guardò la barca spirituale, Lin Ming rinsaldò la sua risoluzione e decise di rischiare!


Cambiò direzione e andò verso il Mare dei Miracoli!


Il Mare dei Miracoli era estremamente simile all'Antico Abisso Demoniaco. Era conosciuto come il Mare del Non Ritorno e l'Oceano delle Infinite Tempeste. L'intero mare era nero come la pece e chiunque vi entrasse sarebbe morto. Nemmeno un guerriero Imperatore avrebbe osato attraversarlo!


Anche se non era riuscito ad avanzare al primo stadio della Distruzione, non avrebbe tentato di entrare nel Mare dei Miracoli così facilmente. Quest'area era riconosciuta come la zona più pericolosa del continente Tianyan. Aveva inghiottito molti supremi esperti al Mare Divino Realm in passato ed era piena di orrori. Nonostante avesse un grande destino, Lin Ming non avrebbe rischiato la vita in una zona così pericolosa.


In passato era riuscito ad uscire dalla zona proibita di 1000 chilometri dell'Antico Abisso Demoniaco perché aveva ereditato i ricordi dell'Imperatore Demoniaco, che un tempo era rimasto lì per quasi venti anni.


Ma l'Imperatore Demoniaco non era mai andato nel Mare dei Miracoli!


Lin Ming non poteva contare sul fatto che le regioni centrali del Mare dei Miracoli sarebbero state simili all'Antico Abisso Demoniaco. Non sarebbe riuscito ad utilizzare l'esperienza dell'Imperatore Demoniaco per viaggiare.


Adesso però era inseguito da sei potenti guerrieri e non aveva idea di quando Situ Bonan l'avrebbe raggiunto. In tal caso poteva solo rischiare la vita!


Se si fosse avventurato nel Mare dei Miracoli, avrebbe avuto un po' di speranze di sopravvivere, ma se fosse stato catturato da Situ Bonan e da quei sei maestri, allora sarebbe morto sicuramente.


"Questo moccioso riesce davvero a persistere per così tanto tempo!"


Quando l'Emissario Diabolico guardò Lin Ming che era a cento chilometri di distanza, si riempì di incredulità. Questa velocità era quasi del 50% superiore rispetto a quella che aveva mostrato in precedenza!


Questo significava che Lin Ming si era trattenuto durante l'inseguimento nella Montagna Potuo.


E pensare che un mero praticante di arti marziali negli stadi avanzati del del Nucleo aveva solo usato il 70% della sua rapidità per prenderlo in giro, il secondo Emissario Diabolico provò una profonda vergogna!


"Devo catturare questo moccioso, estrarre la sua anima e raffinare il suo midollo!" Il secondo Emissario Diabolico strinse i pugni.


La barca spirituale aveva raggiunto il limite. In confronto a Lin Ming era un po' più rapida.


"Sembra diretto... verso il Mare dei Miracoli?"


Disse all'improvviso la vecchia con il bastone da passeggio. Tra altre 20.000 chilometri sarebbero arrivati al confine del Mare dei Miracoli, la zona più pericolosa del continente Tianyan.


"Vuole volare nel Mare dei Miracoli per suicidarsi? Umpf, se lo può scordare! Mancano 20.000 chilometri! È impossibile che voli fino a lì. Possiamo superarlo prima."


Il ragazzino vestito di rosso strinse i denti. Avevano già percorso 10.000 chilometri eppure Lin Ming stava mantenendo una velocità costante. Normalmente se avesse volato così velocemente per una distanza così lunga avrebbe dovuto consumare la maggior parte della sua vera essenza.


Tuttavia il ragazzino vestito di rosso non si aspettava che sarebbero passate altre due ore e 10.000 chilometri senza poter avvicinarsi a Lin Ming più di 20 chilometri!


Ogni tanto sembrava che si avvicinassero, ma Lin Ming avrebbe accelerato per un breve momento, distanziandosi nuovamente da loro.


Il limite di velocità di una barca spirituale era definito, non poteva accelerare più di così, ma un praticante di arti marziali poteva spingersi al massimo delle sue capacità o usare altri metodi per aumentare temporaneamente la sua velocità.


Gli strani movimenti di Lin Ming erano simili ad un teletrasporto. Ogni passo che faceva lo distanziavano di cinque o sei chilometri e ne attraversava 100 nell'arco di qualche decina di respiri di tempo!


"Come può essere?! Questo ragazzo è un mostro o cosa? Non sa cosa significa esaurire le forze?!"


"Una resistenza del genere è davvero spaventosa. Dobbiamo catturarlo ora altrimenti il Reame Divino Asura non avrà più pace!"


"Ci stiamo avvicinando al Mare dei Miracoli. Se voleremo più avanti allora avremo raggiunto la Palude Nera di 8000 chilometri. Per noi è come una zona proibita!"


La Palude Nera di 8000 chilometri in realtà equivaleva alle rive del Mare dei Miracoli. Nonostante fosse leggermente meno rischiosa del Mare dei Miracoli, era comunque una trappola mortale per ogni praticante di arti marziali della Distruzione! E perfino i maestri al Mare Divino Realm sfortunati potevano perire lì!
                                


                                



