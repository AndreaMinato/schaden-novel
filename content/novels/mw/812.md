---
weight: 812
title: Capitolo 812 – Palude della Morte
pubDate: 2025-12-15T08:37:10.273Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
6 Capitoli in coda, 0/5
-Schadenfreude</em>


La resistenza di Lin Ming era davvero straordinaria, ma non era infinita. Volare al massimo della velocità consumava un'enorme quantità di vera essenza. Se un praticante di arti marziali avesse volato impegnandosi la metà del suo limite, avrebbe potuto volare facilmente, ma se avesse dovuto mantenere la sua massima velocità non sarebbe passato molto tempo prima che crollasse per la stanchezza.


Anche se aveva il sostegno della Porta del Riposo, Lin Ming aveva comunque dovuto inghiottire pillole e assorbire energia da pietre di essenza spirituale.


Fortunatamente, quando aveva massacrato la Divisione della Montagna Potuo, aveva ottenuto un'enorme quantità di pietre di essenza spirituale di medio livello. Con il loro sostegno era riuscito a resistere ulteriormente.


Inoltre ora aveva un secondo Nucleo Vorticante nel suo dantian. Nonostante non potesse controllarlo liberamente come poteva fare con l'altro, non era un problema usarlo come energia di riserva.


Lin Ming si avvicinò sempre di più al Mare dei Miracoli. La sua inquietudine crebbe. Non sapeva se Situ Bonan l'avrebbe raggiunto. Nonostante il Reame Divino Asura fosse molto lontano, la maggior parte del viaggio poteva essere fatto attraversando formazioni di trasmissione.


2.000 chilometri...


1.500 chilometri...


1.000 chilometri...


500 chilometri...


300 chilometri...


Lin Ming poteva già vedere la Palude Nera di 8.000 chilometri. Era una sconfinata spiaggia fangosa e sopra di essa c'erano delle nuvole cupe che brillavano debolmente a causa dei fulmini.


"Lin Lanjian, davanti a te c'è la Palude Nera di 8.000 chilometri. Chiunque entri al di sotto del Mare Divino Realm morirà. Anche un guerriero al Mare Divino Realm rischierà la morte se sarà sfortunato. Non hai più un posto dove scappare!"


La voce del Grande Emissario Diabolico risuonò dalla barca spirituale raggiungendo le orecchie di Lin Ming attraverso una trasmissione di vera essenza.


Lin Ming ignorò il messaggio. Accelerò ancora una volta sfrecciando verso la Palude Nera di 8.000 chilometri.


Quando lo vide, la vecchia appoggiata al bastone da passeggio si accigliò. Se avessero perso Lin Ming nel Mare dei Miracoli, allora sarebbe stato incredibilmente difficile trovare il suo cadavere. Se fosse accaduto, l'Armatura dell'Imperatore Demoniaco e la sua eredità sarebbero state perse per sempre.


"Lin Lanjian, se entrerai nel Mare dei Miracoli morirai, ma se tornerai con me, consegnerai l'eredità dell'Imperatore Demoniaco e ci permetterai di porre un incantesimo su di te, posso garantire che sopravviverai!"


Lin Ming sogghignò quando lo sentì:"Vecchia strega, credi davvero che sia un bambino di tre anni o cosa? Entrerò nel Mare dei Miracoli e vedremo se oserai seguirmi o no!"


Mentre parlava era già volato nella regione paludosa.


Quando ci entrò sentì un'energia infinitamente antica e fredda soffiare su di lui, riempiendolo di timore reverenziale e apprensione. C'era un mare nero sconfinato sotto i suoi piedi e delle nuvole cupe nel cielo; era uno spettacolo assolutamente tetro e disarmante.


Se non avesse usato la sua percezione per sondare la strada, allora non sarebbe riuscito nemmeno a vedere la sua mano anche l'avesse tenuta di fronte a sé.


Cosa c'era in questo Mare dei Miracoli? E che rapporto aveva con l'Antico Abisso Demoniaco?


"Quel moccioso è davvero entrato!"


Il ragazzino vestito di rosso fu colto dall'ansia. Inavvertitamente anche la barca spirituale rallentò. Non osò precipitarsi imprudentemente in avanti. Anche un maestro nei primi posti del Mandato del Cielo probabilmente sarebbe morto se fosse entrato nella Palude Nera delle 8.000 chilometri.


Cosa avrebbero dovuto fare?


Le notizie riguardo Lin Ming avevano già raggiunto Situ Bonan; sarebbe arrivato tra un'altra ora circa. Se avesse scoperto che avevano perso di vista Lin Ming perché temevano la palude, allora il loro fato sarebbe stato davvero miserabile. Questo perché Situ Bonan stava diventando sempre più paranoico e imprevedibile visto che la sua vita si stava avvicinando al suo termine. Non sarebbe stato strano se li avesse puniti tutti severamente.


Avevano lasciato un marchio di vera essenza su Lin Ming, ma non era uno sciocco. Dopo un po' di tempo sarebbe riuscito sicuramente a rimuoverlo da solo.


"Onorabile Precettore Imperiale, Grande Emissario Diabolico, sono disposto ad entrare!" Chiese di sua iniziativa il secondo Emissario Diabolico. Lin Ming era stato la causa del suo demone del cuore, se non fosse riuscito a catturarlo non sarebbe mai riuscito a superarlo.


Il Grande Emissario Diabolico non rispose. Rifletté per un momento e poi accese un talismano di trasmissione del suono per dare ordini.


Dopo diversi respiri di tempo un talismano viola si accese di fronte a lui. La risposta di Situ Bonan fu:"Bi Ruyu, secondo, terzo e quarto Emissario Diabolico, andate tutti insieme. Per quanto riguarda tutti gli altri, rimanete fermi e aspettate ulteriori ordini.."


Bi Ruyu era la vecchia con il bastone. Impallidì sentendo questo ordine. Nonostante fosse un Precettore Imperiale, non le rimaneva molto da vivere e le sue speranze di avanzare al Mare Divino Realm erano praticamente nulle. Il suo valore per il Reame Divino Asura era di gran lunga inferiore rispetto al Grande Emissario Diabolico e al ragazzino vestito di rosso.


Quindi questa missione quasi suicida era ricaduta su di lei.


Se fosse stato possibile, Bi Ruyu non avrebbe voluto inoltrarsi troppo nel Mare dei Miracoli, ma sapeva quale sarebbe stato il suo fato se avesse disubbidito agli ordini. Sarebbe andata incontro ad un fato ancora peggiore alla morte.


Riversò tutto il suo odio e il suo risentimento su Lin Ming. Strinse i denti e guardò la direzione in cui Lin Ming era fuggito. "Piccolo bastardo, una volta che non varrai più nulla, ti trasformerò in una statua di cera così potrai soffrire giorno e notte!"


Il Grande Emissario Diabolico e il ragazzino vestito di rosso rimasero indietro. La barca spirituale di fronte a loro continuò ad avanzare, trasformandosi in un raggio di luce che svanì nella sconfinata palude nera.


"Stanno continuando ad inseguirmi?"


Lin Ming guardò velocemente dietro. Stava usando il 30-40% della sua velocità massima per cercare di recuperare le forze. Anche Bi Ruyu ridusse la rapidità della barca spirituale. Volare ad alta velocità nella Palude Nera delle 8000 chilometri sarebbe stato un suicidio.


Le nuvole nere emanavano bagliori, ma non c'erano fulmini.


Il Mare dei Miracoli era anche conosciuto come l'Oceano delle Infinite Tempeste. Era sempre coperto da nuvole cupe e brillavano perennemente a causa dei fulmini.


Grazie al supporto del Seme del Dio Blasfemo, Lin Ming non temeva il potere del fulmine. Anzi sperava perfino che le tempeste diventassero ancora più violente.


Tuttavia il Mare dei Miracoli non aveva solo fulmini, conteneva anche creature terrificanti e orribili che dimoravano qui. Quelli erano i veri pericoli!


"Sta arrivando della nebbia!"


All'improvviso la palude fu ricoperta da una densa foschia. La nebbia era arrivata da ogni direzione. Da quando Lin Ming l'aveva notata, erano passati solo diversi respiri di tempo prima che si addensasse. Sembrava un liquido nero sciropposo, poteva essere tagliato con una sciabola.


Vedendo una scena del genere, anche se era composto, non poté trattenersi dal provare inquietudine.


"Questa nebbia può bloccare la percezione della vera essenza e del senso divino."


Lo scoprì velocemente. Ovviamente non era un tipo di nebbia comune. In questa foschia la sua percezione di 100 piedi si era ridotta a soli tre piedi di distanza. Se avesse volato in questa foschia avrebbe perso completamente il senso dell'orientamento.


<em>Chi chi chi!</em>


Sentì la sua vera essenza protettiva lacerarsi rapidamente. Vide che la foschia attorno sembrava aver preso vita, infiltrandosi costantemente nella sua vera essenza protettiva. Il potere dell'Armatura dell'Imperatore Demoniaco che era fuso con la sua vera essenza si stava sciogliendo rapidamente come metallo corroso da un acido.


"Cos'è questo?!"


Lin Ming ne fu inorridito. Non osò più avanzare, invece stimolò tutta la sua energia per controbilanciare la nebbia corrosiva attorno a lui. Tuttavia, anche in questo caso, la velocità con cui ripristinava la sua vera essenza era inferiore rispetto al ritmo con cui veniva corrosa. Dopo un bastoncino di incenso di tempo sentì uno sfrigolio mentre il paio di ali di pipistrello sulla sua schiena furono inghiottite dalla foschia.


Quello era un tesoro di grado Heaven creato dal Portatore di Morte. Tuttavia si deteriorò finché non rimasero le ossa, che poi si sciolsero. Sembrava che innumerevoli anni di decomposizione fossero stati compressi in diversi respiri di tempo.


Era una scena davvero spaventosa. Se un normale tesoro di grado Heaven non fosse stato infuso con vera essenza, si sarebbe sciolto in questa nebbia nera!


Non c'era bisogno di immaginare cosa sarebbe successo ad un corpo umano.


Se avesse continuato così, Lin Ming non sarebbe riuscito a resistere per molto. Durante questo momento critico, gli venne un'idea.


Esatto; aveva comunque la Fornace Universale del Sole!


Mormorando un po' di parole, la fornace dorata volò fuori dal suo dantian. Vorticò fino a crescere fino a 30 piedi di altezza. Poi Lin Ming ci entrò. Nonostante un tesoro di grado Heaven sarebbe stato corroso, un artefatto di grado Saint forse sarebbe rimasto intero!


.....


Nel frattempo Bi Ruyu e i tre Emissari Diabolici non erano in condizioni migliori. Anche loro erano intrappolati nella nebbia nera. La Barca Velocità Divina tremò violentemente come se stesse per crollare.


Bi Ruyu cambiò espressione. Se avessero continuato così, la Barca Velocità Divina sarebbe stata distrutta.


"Uscite dalla barca. La metteremo da parte e rafforzeremo la nostra protezione di vera essenza!"


Bi Ruyu e i tre Emissari Diabolici erano grandi guerrieri, specialmente la vecchia, era una maestra tra i primi 50 posti del Mandato del Cielo. Erano tutti molto più formidabili di Lin Ming. Se si fossero concentrati sulle loro difese di vera essenza, allora anche se fossero state sciolte dalla foschia nera, la velocità di corrosione sarebbe stata molto più lenta di quella di Lin Ming.


I quattro formarono un cerchio, fondendo le loro energie e assicurandosi che la loro vera essenza protettiva venisse costantemente rifornita.


Tuttavia la nebbia nera si intensificò ulteriormente come se si fosse solidificata. Bi Ruyu e i tre Emissari Diabolici sentirono una pressione crescente. La loro vera essenza protettiva tremò violentemente come se stesse per rompersi da un momento all'altro.


Vedendo il tremito, i tre Emissari Diabolici sbiancarono. Se la loro vera essenza protettiva si fosse sciolta completamente, si poteva immaginare quale sarebbe stato il loro fato.


"Dobbiamo resistere di più. Se siamo già in condizione così pessime, Lin Lanjian deve stare ancora peggio. Non dovrebbe avere energia di riserva per cancellare il marchio di tracciamento. Finché potremo resistere a questa nebbia nera potremo catturarlo e uscire da questo dannato buco infernale! Finché potremo tornare con lui, sarà un grande merito. Otterremo delle grandissime ricompense!"


Mentre la vecchia parlava, i tre Emissari Diabolici iniziarono a provare un po' di speranza. Finché fossero riusciti a catturare Lin Lanjian, ne sarebbe valsa la pena. Questa foschia avrebbe potuto perfino decretare la fine di Lin Lanjian. Se fosse stato vero, allora questa nebbia avrebbe fatto risparmiare loro una grande quantità di forza. Altrimenti, sarebbe stato davvero problematico inseguire il velocissimo Lin Lanjian.


Tuttavia doveva ancora arrivare il peggio. La nebbia nera divenne sempre più densa come se non avesse più fine. Più insistevano e più diventava difficile resistere. I quattro si accalcarono insieme, i loro visi erano sbiancati e le loro vene sporgevano da ogni parte del corpo. Di questo passo non sapevano per quanto tempo avrebbero potuto continuare a resistere.


"C-che Lin Lanjian sia già...?" Il secondo Emissario Diabolico aveva difficoltà perfino a parlare.


"No, altrimenti il marchio di tracciamento sarebbe scomparso, ma è strano, come può essere resistito per così tanto tempo?" Chiese Bi Ruyu, un po' sconvolta. Ma sarebbe stato meglio che Lin Lanjian non morisse. Il valore di un Lin Lanjian da vivo era superiore a quello che aveva da morto.


"Nonostante non sia ancora morto, non dovrebbe sopravvivere ancora a lungo. Una volta che questa nebbia nera scomparirà, lo cattureremo. Spero solo che potrà resistere fino ad allora, così potrò torturarlo!" Ridacchiò sinistramente Bi Ruyu.


Mentre si aggrappava al suo bastone da passeggio, sorrise malevolmente mentre si leccava le labbra rinsecchite. Il suo viso era accigliato, rugoso come una noce.
                                


                                



