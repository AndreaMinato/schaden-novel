---
title: Capitolo 814 – Dominio del Fulmine del Nono Cielo
pubDate: 2025-12-15T08:37:10.273Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
4 Capitoli in coda, 0/5
-Schadenfreude</em>


<em>Bang!</em>


L'artiglio di Bi Ruyu piombò nel terreno della palude nera, schizzando un'enorme quantità di fanghiglia. Le fiamme viola bruciarono il suolo e innumerevoli fantasmi gementi sembrarono gridare nelle fiamme, le loro anime sembravano il combustibile di questo fuoco.


I capelli di Bi Ruyu erano scompigliati e il suo sguardo era feroce. Guardò Lin Ming e vide che Lin Ming era balzato a mille piedi di distanza. Aveva mancato il bersaglio.


Il giovane osservò le fiamme viola che bruciavano ancora, la sua espressione cambiò lievemente.


Non poteva affrontare Bi Ruyu al momento; il divario tra di loro era troppo vasto. Aveva aperto la Porta dello Stupore e aveva usato il Roc Dorato che Squarcia il Vuoto per schivare l'attacco di Bi Ruyu. In quel momento la velocità era il più grande vantaggio su cui poteva contare.


"Moccioso, non credere che la tua velocità sia invincibile nello stadio della Distruzione. Ti mostrerò il potere di un vero maestro della Distruzione!"


Strillò Bi Ruyu, la sua voce era terrificante come quella di un fantasma torturato. Si morse la lingua e sputò una boccata di sangue per poi inghiottirla. Un momento dopo il suo corpo rinsecchito emise degli scricchiolii mentre i suoi abiti si strappavano e i suoi capelli svolazzavano.


Iniziò a crescere di dimensioni, diventando più grande e alta. I suoi artigli si allungarono e le sue braccia arrivarono a terra. Dai suoi gomiti spuntarono degli speroni, il suo corpo si inchinò e uno strato di peli ricoprì il suo corpo. Sembrava un gul infernale delle leggende.


"Questo metodo di coltivazione..."


Lin Ming rabbrividì. Esistevano miriadi di metodi di coltivazione della via demoniaca dagli innumerevoli effetti. Bi Ruyu aveva usato un metodo di coltivazione che alterava il corpo e che era simile alle tecniche del Portatore di Morte. Era una tecnica bizzarra che cambiava il fisico usando forze esterne.


Lin Ming non avrebbe mai sottovalutato una tecnica del genere che perseguiva la forza senza badare al prezzo da pagare. Quando il Portatore di Morte era riuscito a rientrare nel Mandato del Cielo era stato solo al quarto stadio della Distruzione e questo era dovuto tutto alla stranezza del suo metodo di coltivazione.


E ora questa Bi Ruyu di fronte a lui a cui non rimaneva molto da vivere, ma che riusciva ancora a rientrare tra i primi cinquanta posti del Mandato del Cielo. Certamente doveva avere le sue caratteristiche straordinarie.


Quando il corpo di Bi Ruyu cambiò, anche il secondo Emissario Diabolico intervenne. Era lieto che Lin Ming non fosse morto, voleva sconfiggerlo personalmente e catturarlo.


Con un grido, il corpo del secondo Emissario Diabolico sembrò incendiarsi mentre decine di Sigilli Bevitori di Sangue iniziarono a roteare attorno a lui. Il suo cognome era Situ e, in quanto discendente di una frazione della famiglia reale Situ del Reame Divino Asura, aveva praticato la vera Arte della Grande Alabarda Sanguigna.


"Rahh!"


Bi Ruyu ruggì e iniziò a sfrecciare verso Lin Ming. Non era più lenta di lui!


E il secondo Emissario Diabolico la stava seguendo. Stringeva una lunga lancia nella sua mano e la sua luce nera sembrava squarciare il vuoto.


'Arte della Grande Alabarda Sanguigna – Via del Massacro!'


Le pupille di Lin Ming si contrassero quando vide i due che lo stavano attaccando. Non aveva intenzione di combattere contro di loro, sarebbe stato un suicidio. Allo stesso tempo nemmeno scappare era un'opzione.


La velocità di Bi Ruyu non era inferiore alla sua. Sarebbe stato impossibile seminarla in poco tempo. Visto che aveva usato una tecnica speciale per potenziarsi, Bi Ruyu aveva perso il senso della ragione. In questa Palude Nera delle 8000 chilometri piena di pericoli, fare una gara di velocità con questa pazza sarebbe stato un suicidio!


Se avessero disturbato un'esistenza divina come il serpente marino, allora un solo respiro li avrebbe uccisi senza lasciare nemmeno uno scheletro!


Lin Ming non voleva morire insieme a questa folle.


Fece una decisione. Aprì la Porta dello Stupore e usò il Roc Dorato che Squarcia il Vuoto, scappando a piena velocità!


Nel cielo le nuvole scure sembravano montagne titaniche che oscuravano completamente il sole. Solo la luce dei fulmini illuminava il mondo.


Solo il cielo sapeva quanto erano dense queste nuvole cupe.


Lin Ming era veloce. In pochi secondi era avanzato per oltre una decina di chilometri. Qui forti venti celesti ruggivano come lame di rasoio, soffianco e tagliando la vera essenza protettiva di Lin Ming, rischiando di distruggerla da un momento all'altro. Se un praticante di arti marziali di livello inferiore fosse entrato qui, allora solo le raffiche sarebbero state sufficienti a farlo a pezzi!


Lin Ming strinse i denti. Aprì la Forza del Dio Blasfemo e fece circolare la sua energia.


"Vai!"


Lin Ming divenne tutt'uno con la sua lancia. Divenne una scia di luce che puntò verso il cielo. Bi Ruyu e il secondo Emissario Diabolico lo seguirono subito!


In quel momento Bi Ruyu era già impazzita e il secondo Emissario Diabolico desiderava accanitamente di catturare Lin Ming. Pensava che se fosse riuscito nella sua missione e avesse ottenuto i premi del Reame Divino, allora sarebbe riuscito ad eliminare questo demone del cuore e avrebbe avuto grandi speranze di avanzare al Mare Divino Realm in futuro!


Il Mare Divino Realm era la massima tentazione per qualsiasi guerriero della Distruzione. Avrebbe potuto affrontare perfino la pericolosa Palude Nera delle 8000 chilometri per raggiungerlo!


<em>Peng!</em>


Lin Ming mise la lancia di fronte a sé e si precipitò tra le nuvole oscure. Un potente impatto deformò tutte le nuvole nel raggio di chilometri. Per un po' dei tuoni rimbombarono con forza!


Lin Ming fu inondato da questo fulmine celeste!


Sopra il Mare dei Miracoli c'era il Dominio del Fulmine del Nono Cielo. Era un'area sempre piena di fulmini. Se un normale praticante di arti marziali fosse entrato qui, sarebbe stato ridotto in cenere!


"Dannazione!"


Il secondo Emissario Diabolico era ancora capace di intendere e di volere. Quando vide Lin Ming immergersi nel Dominio del Fulmine, si inquietò. Quando il giovane era riuscito ad uscire dalla foschia nera senza ricevere la minima ferita, gli aveva dato la sensazione che il giovane fosse resistente come uno scarafaggio. Nemmeno questo fulmine avrebbe potuto ucciderlo.


"Quando la nebbia nera ci ha coperto, non sono riuscito a vedere come sei sopravvissuto, ma ora che sei di fronte a me potrò vedere le tue tecniche! Non credo che con la mia 83esima posizione nel Mandato del Cielo sarei ancora inferiore ad un mero bambino al del Nucleo che è solo al 280esimo posto!"


Il secondo Emissario Diabolico strinse i denti. Attivò la sua vera essenza protettiva fino al limite e continuò il suo inseguimento.


Non credeva che Lin Ming avesse una resistenza superiore alla sua. Doveva aver usato qualche metodo astuto per sopravvivere alla foschia!


<em>Kakaka!</em>


Il fulmine formò delle lunghe fruste che crepitarono con violenza contro la vera essenza protettiva del secondo Emissario Diabolico. La sua barriera iniziò rapidamente a sciogliersi e il resto del potere del tuono scavò nel suo corpo come una vipera. L'energia si diffuse in lui, precipitandosi nei suoi meridiani e nella sua carne. Non aveva altra scelta se non fare circolare di più la sua vera essenza per sopprimerlo, facendolo rallentare e facendo gorgogliare il suo sangue.


Quando guardò verso l'alto, scoprì che Lin Ming non era rallentato minimamente. Aveva già superato oltre dieci chilometri!


"Questo ragazzo!!"


Le pupille del secondo Emissario Diabolico si rimpicciolirono. Di cos'era fatto il suo corpo? Non doveva nemmeno rallentare dopo essere entrato nel Dominio del Fulmine?


O stava sopportando la sensazione di intorpidimento per mantenere la sua massima velocità?


Il secondo Emissario Diabolico continuò a rallentare, ma Bi Ruyu che era di fronte a lui sembrò non badare affatto ai tuoni attorno. Si precipitava in avanti come una pazza senza nemmeno badare al torrente dei fulmini che feriva il suo corpo.


Mentre l'inseguimento continuava, Bi Ruyu e Lin Ming seminarono velocemente il secondo Emissario Diabolico.


Il secondo Emissario Diabolico strabuzzò gli occhi. Guardò nella direzione in cui Bi Ruyu e Lin Ming erano svaniti. Non c'era bisogno di spiegare come Bi Ruyu ci era riuscita. Era incredibilmente potente e il suo strano metodo di coltivazione le permetteva di potenziarsi assumendo un aspetto mostruoso.


Questo forte potere difensivo che proveniva dalla necrosi dei nervi dava a Bi Ruyu un'enorme resistenza a questi fulmini.


Lin Ming però che metodo aveva usato?


Il secondo Emissario Diabolico si fermò desolato. Continuare ulteriormente avrebbe superato i limiti del suo corpo.


20 chilometri...


25 chilometri...


30 chilometri...!


Lin Ming si inoltrò sempre di più nel dominio. Il fulmine iniziò a cambiare colore. Andò da un blu biancastro al viola. Il suo potere si intensificò. Le saette divennero spesse come un braccio e la luce divenne sempre più selvaggia.


Anche se il Seme del Dio Blasfemo sopprimeva il potere del fulmine, a volte si sentiva paralizzato.


Il fulmine qui era troppo terrificante. Lin Ming stava raggiungendo il limite che poteva contenere nel suo corpo. La sua pelle stava iniziando a bruciarsi e a sfrigolare, il suo corpo stava crepitando.


Guardò indietro e vide che Bi Ruyu lo stava ancora inseguendo!


"Questa maledetta megera mi sta ancora inseguendo!"


"La mia coltivazione è troppo bassa. A parte il mio dantian non c'è un altro posto in cui posso immagazzinare energia. In confronto ad un guerriero della Distruzione ho troppi svantaggi! Anche con l'incredibile Seme del Dio Blasfemo, non ho abbastanza tempo per raffinare questo potere del fulmine. Se continuerò ad accumularlo, allora i miei meridiani esploderanno!"


Lin Ming strinse i denti e continuò a volare verso l'alto, inoltrandosi nel Dominio del Fulmine. A questo punto il fulmine era diventato viola scuro. I fulmini tuonavano. Se le saette prima erano come fruste, ora erano diventati draghi!


Questo era un vero inferno!


Non solo il suo corpo veniva attaccato, ma anche l'anima. Nel cielo sopra il suo mare spirituale il fulmine nuotava come un drago dei fiumi cercando di fare a pezzi il mare spirituale di Lin Ming.


L'intento marziale Samsara e lo spirito da battaglia iniziarono a circolare, sopportando questa pressione.


Il potere del fulmine poteva ferire facilmente il mare spirituale. Se uno non avesse avuto una volontà abbastanza ferma sarebbe svenuto facilmente di fronte ad un attacco del genere.


Una forte sensazione di intorpidimento inondò il corpo di Lin Ming. Il giovane cercò disperatamente di attivare la sua vera essenza. Il Seme del Dio Blasfemo tremò con violenza mentre assorbiva forzatamente le enormi quantità di fulmini. Comunque ne erano rimasti troppi e iniziarono a tempestare i meridiani di Lin Ming.


Il giovane iniziò a rallentare, ma la sua forza dell'anima era fissa su Bi Ruyu, fortunatamente stava arrivando al limite.


Era rallentata di molto. In quel momento innumerevoli aree del suo corpo erano state carbonizzate. A volte le scariche elettriche percorrevano il suo corpo emttendo degli sfrigolii.


I suoi occhi erano spettrali, non c'erano pupille, c'era solo la sclera che emetteva una luce spaventosa.


<em>'Pericolo!'</em>


Lin Ming sentì una sensazione di pericolo imminente. Allo stesso tempo Bi Ruyu si mosse. Urlò e accelerò all'improvviso. La sua mano destra si trasformò in un artiglio che si sporse verso Lin Ming.


Mentre la sua velocità aumentava, la sua pelle e la sua carne si riempirono di crepe. Sul suo braccio destro apparì un fantasma vestito di bianco che ululò verso Lin Ming!


Quando apparì, la maggior parte dello spettro si sciolse immediatamente a causa del potere del fulmine. Tuttavia l'energia rimasta faceva ancora rabbrividire Lin Ming!


Era impossibile opporsi ad una forza del genere!


Lin Ming ignorò ogni pericolo del Dominio del Fulmine. Aprì con decisione la Porta dello Stupore e la portò al limite.


Roc Dorato che Squarcia il Vuoto!


<em>Woosh!</em>


Lin Ming deformò il vuoto. Un solo passo l'aveva portato a dieci chilometri in avanti!


Un'enorme esplosione risuonò da dietro Lin Ming, aveva schivato l'attacco fatale di Bi Ruyu. Ma mentre rallentava, la sua espressione cambiò. Le saette attorno a lui erano diventate dorate. Erano scariche elettriche ampie solo un dito, ma che contenevano un'energia annientante terrificante che puntava verso Lin Ming!
                                


                                



