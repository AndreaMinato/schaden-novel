---
title: Capitolo 816 – Germoglio del Dio Blasfemo
pubDate: 2025-12-15T08:37:10.273Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
2 Capitoli in coda, 0/5
-Schadenfreude</em>


La Forza del Dio Blasfemo era una tecnica arcana lasciata da un antico Dio Blasfemo. Era stato davvero un grandissimo colpo di fortuna per quel supremo esperto del Regno Divino trovare questo metodo di coltivazione, ma era morto prima di avere il tempo di comprenderlo pienamente.


In realtà Lin Ming non aveva idea di cosa sarebbe successo praticando la Forza del Dio Blasfemo a livelli superiori. Poteva solo scoprirlo allenandola.


Non pensava che, dopo aver sopportato l'impatto dell'energia di un'Anima del Tuono di grado Heaven e il fulmine dorato, il Seme del Dio Blasfemo avrebbe germogliato!


In realtà era un oggetto condensato da dell'energia, non era un vero seme. Lin Ming non si sarebbe mai immaginato che sarebbe cresciuto come un vero seme e avrebbe germogliato.


Dopo essere stato inondato di energia per così tanto tempo alla fine aveva ottenuto vita propria?


Si diceva che se un praticante di arti marziali avesse riversato abbastanza volontà ed energia in un'arma, allora le avrebbe fatto acquisire lentamente una vita propria, facendo nascere spiriti di spada o anime di lancia, non era affatto insolito.


Mentre Lin Ming stava pensando a tutto questo, in quel momento il Seme del Dio Blasfemo rilasciò un grido. Due luci dorate apparirono sulla superficie del seme; erano gli occhi di quel pitone dorato.


Il pitone dorato si dimenò con forza mentre cercava di liberarsi dal Seme del Dio Blasfemo. Tuttavia era ricoperto da una barriera invisibile di energia. Non importava quanto si sforzasse, non poteva sfuggire alle catene del Seme del Dio Blasfemo.


L'energia Origin di tipo fulmine dell'area iniziò ad agitarsi nuovamente, diventando sempre più frenetica. Il fulmine dorato che era stato prosciugato riapparì nuovamente.


Questo a causa dell'Anima del Tuono di massimo livello!


Lin Ming guardò il Seme del Dio Blasfemo. Stava lottando una dura battaglia con l'Anima del Tuono di grado Heaven indesiderata.


L'Anima del Tuono voleva inghiottire il Seme del Dio Blasfemo, ma anche il Seme del Dio Blasfemo desiderava fare lo stesso.


<em>Zi zi zi!</em>


I fulmini dell'area circostante venivano attratti entrambi dai due, stavano tutti fluendo nel corpo di Lin Ming. In quel momento il giovane era privo di forze. L'ultimo attacco aveva esaurito l'ultimo briciolo di energia che gli rimaneva.


Vedendo i fulmini dorati che stavano per precipitarsi su di lui, Lin Ming strinse i denti e chiuse gli occhi. In quel momento poteva solo affidarsi al Seme del Dio Blasfemo.


<em>Bang!</em>


Il fulmine battezzò il suo corpo. Ogni poro e meridiano furono avvolti dalle saette dorate. Lin Ming era inondato dal mare impetuoso di fulmini, ma non sentì molto dolore.


Nonostante fosse intorpidito, questo tipo di sensazione era piuttosto confortevole.


Questo sorprese Lin Ming. Sembrava che il suo corpo fosse diventato come quello di un'Anima del Tuono.


L'energia divenne sempre più potente. Il fulmine dorato ululò e i tuoni rimbombarono tra le raffiche. Un normale praticante di arti marziali sarebbe stato ridotto da tempo in cenere. Anche una guerriera come Bi Ruyu, che aveva deformato il suo corpo per ottenere un potere superiore e che aveva una forte resistenza per i fulmini non sarebbe riuscita comunque a sopportarlo!


"È perché il Seme del Dio Blasfemo è germogliato? La mia affinità con il fulmine e forse anche quella che ho con il fuoco è aumentata di molto!"


Lin Ming divenne euforico.


Dato che il fulmine dorato non lo stava ferendo, continuò a riversare energia nel Seme del Dio Blasfemo, aiutandolo a domare l'Anima del Tuono di grado Heaven di massima qualità.


Tuttavia Lin Ming scoprì velocemente che in realtà il Seme del Dio Blasfemo non aveva bisogno del suo aiuto. Il 95% dei fulmini dorati attorno che si stavano precipitando sul corpo del giovane venivano assorbiti dal Seme del Dio Blasfemo!


Dopo aver germogliato, era diventato famelico. Divorava più energia del fulmine che poteva!


Sul germoglio si era formato uno strato di fulmini viola, attorno fluttuavano anelli iridescenti che emettevano una luce meravigliosa.


Il Seme del Dio Blasfemo crebbe lentamente tra questo bagliore magnifico e glorioso. Con grande difficoltà, ma in modo stabile!


Il potere del fulmine raggiungeva in continuazione Lin Ming, formando un enorme vortice dorato.


Una quantità enorme di energia converse nel Seme del Dio Blasfemo, svanendo completamente senza avere la speranza di tornare. Il Seme del Dio Blasfemo sembrava un abisso senza fondo.


L'Anima del Tuono di grado Heaven era stata completamente soppressa. In quel momento non sembrava altro che un serpentello tra gli artigli di una grande aquila, non poteva resistere.


Quasi tutto il potere dorato veniva assorbito dal Seme del Dio Blasfemo. Aveva anche rubato l'energia dell'essenza dell'Anima del Tuono!


L'Anima del Tuono si dimenò nel panico, la sua espressione era piena di paura e orrore, ma non importava quanto lottasse, non poteva sfuggire alle catene del Seme del Dio Blasfemo.


Lentamente il germoglio del Seme del Dio Blasfemo crebbe fino a formare due steli lunghi un pollice. Sopra di essi spuntarono due foglie, una rossa e l'altra color oro.


Queste foglie iniziarono lentamente a crescere. Non solo erano di colore diverso, anche la forma era differente. La foglia rossa era a forma di cuore e quella dorata era lunga e stretta come una piccola spada.


Mentre guardava queste due foglie, Lin Ming sussultò. Sulla foglia rossa c'era un totem color rosso e oro; era il sigillo che Lin Ming aveva compreso nella città dell'Antica Fenice che si era inciso sulla superficie del Seme del Dio Blasfemo. Ora l'incisione era apparsa sulla foglia rossa.


Quel segno simboleggiava la Legge del Fuoco, era collegata al Concetto di Fuoco e ai suoi princìpi.


Ben presto una piccola massa di luce rossa apparì sulla foglia rigogliosa. Era la Fiamma Brucia Stelle.


La foglia iniziò ad ardere. Tuttavia non sembrava aver paura del suo corpo, anzi, divenne ancora più vibrante.


Col passare del tempo, il Seme del Dio Blasfemo divenne sempre più ampio, mentre l'Anima del Tuono si era indebolita ancora. Il pitone dorato si era rimpicciolito e sembrava desolato. Mostrava uno sguardo implorante mentre si arrendeva; si era reso conto che era semplicemente impossibile contendere con il Seme del Dio Blasfemo.


Dopo un'altra decina di respiri di tempo, l'Anima del Tuono di grado Heaven di massimo livello strisciò sull'altra foglia del Seme del Dio Blasfemo di sua iniziativa. Si trasformò in una saetta che circondò la foglia, tingendola d'oro brillante, piena di scintille crepitanti.


Quindi il Seme del Dio Blasfemo aveva già due tipi diversi di energie di grado Heaven. La prima era la Fiamme Brucia Stelle e l'altra era il piccolo serpente del fulmine.


In quel momento Lin Ming sentì un dolore straziante nella sua mente e Moguang gridò terrorizzato!


Il giovane ne fu allarmato. Rivolse lo sguardo verso il suo mare spirituale e vide che visto che aveva usato troppo la sua forza dell'anima e della sua volontà, erano apparse delle lacerazioni a causa dell'enorme potere del fulmine.


Questo aveva causato l'infiltrazione dei fulmini che si stavano scatenando brillando nei cieli del suo mare spirituale. E l'area in cui Moguang si stava nascondendo era stata colpita dal fulmine, facendo bruciare tutti i peli sulla sua coda.


Fantasmi e anime divine temevano particolarmente il potere del fulmine. In particolare questo strano fulmine dorato. Moguang si spaventò quando lo vide. Saltellò gridando:"Sbrigati e sopprimi i tuoni! Sto per rimanere folgorato!"


Lin Ming trasferì velocemente l'energia nel suo corpo per domare i fulmini. Mentre guardava la lacerazione nel suo mare spirituale, scoprì che si stava rigenerando mentre era ricoperta dai fulmini.


L'ultimo colpo di Lin Ming aveva costretto il Seme del Dio Blasfemo ad iniziare un'evoluzione. Altrimenti il suo corpo sarebbe stato inghiottito dall'Anima del Tuono e il Seme del Dio Blasfemo sarebbe diventata una pianta senza radici. Anche se conteneva misteriose Leggi, non sarebbe riuscito più ad esistere, figuriamoci a germogliare.


Lin Ming aveva sopportato una tremenda pressione. Anche se la sua volontà superava di gran lunga quella degli altri praticanti di arti marziali, muovere così tanta energia gli aveva fatto esaurire la sua forza dell'anima.


Era molto difficile guarire una ferita dell'anima. Ci sarebbe voluto molto tempo prima di ripararla.


Tuttavia stranamente non sentiva alcun disagio nonostante il potere formidabile del fulmine fosse penetrato nel suo mare spirituale. Sentiva solo un lieve formicolio come prima.


Invece, mentre era avvolta dalle saette, la lacerazione sembrava stare assorbendo il suo potere per guarire, come se fosse normale che i fulmini brillassero sopra il suo mare spirituale.


Lin Ming inghiottì una pillola di recupero dello spirito e iniziò a meditare senza più prestare attenzione alla lacerazione nella sua anima. Ci sarebbe voluto moltissimo tempo per curarla completamente e avrebbe richiesto materiali celesti di massima qualità, ovviamente era impossibile procurarseli qui.


Lin Ming ci pensò per un momento e poi rivolse lo sguardo verso l'alto.


Il cielo era ancora nero come la pece ed era percorso da innumerevoli saette.


Se c'era questo tipo di fulmine dopo appena 50 chilometri nel Dominio del Fulmine, allora come sarebbe stato se fosse avanzato ulteriormente?


Il fulmine dorato non era più una minaccia per lui. Mentre si riversava nel suo corpo gli dava una sensazione di torpore confortevole e ridava energia alla sua anima.


Senza dubbio erano le conseguenze del germogliamento del Seme del Dio Blasfemo.


Se fosse salito e avesse provato ad assorbire un potere ancora più incredibile con il Seme del Dio Blasfemo, l'avrebbe reso più forte? Avrebbe potuto catturare un'Anima del Tuono ancora più formidabile?


Mentre ci pensava, lo sguardo di Lin Ming brillò con entusiasmo. Sfrecciò in avanti, inoltrandosi nel Dominio del Fulmine!


.....


Al di fuori del Dominio del Fulmine del Nono Cielo, sotto il banco di nuvole nere, Bi Ruyu era già tornata nella sua vera forma. Tirò fuori un abito nero dal suo anello spaziale e si coprì velocemente. I suoi capelli erano scompigliati, il suo corpo sembrava più curvo, i suoi occhi si erano ingialliti, i suoi denti erano diventati fragili e i suoi capelli neri erano diventati bianchi. Anche se la trasformazione era durata per breve tempo, pareva essere invecchiata di dieci anni.


Tremò mentre tirava fuori una piccola bottiglia verde dal suo anello spaziale. Mentre l'apriva, ne fluì una fiamma verde pallido che la vecchia inghiottì avidamente.


Questo fuoco pallido era stato raffinato con il fuoco vitale di decine di giovani ragazze. Se non l'avesse preparato, allora ogni volta che avesse usato il metodo di coltivazione che alterava il suo corpo, sarebbe invecchiata di decine di anni. Non sarebbe passato molto tempo prima che si riducesse in una pila di ossa.


Dopo aver divorato la fiamma verde, si riprese di molto. Il suo sguardo era tornato limpido e i suoi capelli erano tornati neri. Tuttavia non poteva nascondere la sua vecchiaia. Era molto più rugosa ed emanava un'aura di morte.


Dopo aver esaurito le sue forze durante quell'inseguimento e aver consumato una grande quantità di energia per scappare dallo spazio distorto del Dominio del Fulmine, aveva sottoposto ad un enorme peso il suo fuoco vitale che stava già tremolando come una candela sotto il vento.


Ogni briciolo di forza vitale che perdeva era estremamente difficile da recuperare.


"Quel dannato moccioso, estrarrò davvero la sua anima e la raffinerò in una pillola!" Bi Ruyu strinse i denti, ma in quel momento si fermò all'improvviso, sbalordita.


Guardò la scena che stava accadendo sotto. "Cosa... cosa sta succedendo qui...?"
                                


                                



