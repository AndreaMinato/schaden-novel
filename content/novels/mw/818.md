---
weight: 8180
title: Capitolo 818 – Corpo Temprato dal Fulmine
pubDate: 2025-12-15T08:37:10.273Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
0 Capitoli in coda, 0/5
-Schadenfreude</em>


Lin Ming non aveva idea di quanto fosse profondo il Dominio del Fulmine. Dalle 50 alle 80 chilometri, il colore del fulmine cambiò due volte.


Da rosso dorato a blu dorato, poi da blu dorato a viola dorato.


Il potere di queste saette fece accelerare il battito cardiaco di Lin Ming. Ogni scarica sembrava una bestia feroce pronta ad assalire chiunque si avvicinasse. Anche se Lin Ming aveva il Germoglio del Dio Blasfemo a proteggerlo, non osò assorbirlo deliberatamente. Invece cercò le scintille più piccole e le introdusse lentamente e con cautela nel suo corpo, lasciandole radunare nel Germoglio del Dio Blasfemo.


Il fulmine color oro viola fluì nei meridiani di Lin Ming come magma. Ovunque passasse, il giovane avrebbe sentito un grande dolore, come se la sua carne e il suo sangue fossero andati a fuoco.


Tuttavia, in questi ultimi sette anni, Lin Ming aveva sperimentato ondate di dolore ancora peggiori di questa. Quindi riuscì a sopportare e a concentrarsi completamente nel radunare il potere del fulmine nel Germoglio del Dio Blasfemo.


<em>Chi chi chi!</em>


Il fulmine color oro viola si avvolse al Germoglio del Dio Blasfemo e tornò a crescere nonostante si fosse fermato quando aveva raggiunto la zona di 50-60 chilometri.


Le due foglie si allungarono e le loro venature divennero ancora più chiare. Il Germoglio del Dio Blasfemo si allungava molto lentamente.


Questa crescita continuò per diversi quarti d'ora per poi fermarsi, dopo non fece altri progressi, non importava quanto potere assorbisse.


L'energia in più del fulmine color oro viola si immagazzinò nel Germoglio del Dio Blasfemo. Questo potere non poteva fare crescere il germoglio, né poteva essere raffinata da Lin Ming.


Non appena scoprì che il Germoglio del Dio Blasfemo poteva immagazzinare il potere del fulmine in eccesso, a Lin Ming venne un'idea.


"Moguang, credi che sia possibile detonare l'energia immagazzinata nel Germoglio del Dio Blasfemo per attraversare la Distruzione? Se aggiungessi l'energia di materiali celesti e disintegrassi completamente il mio corpo, non sarebbe sufficiente per superare la Distruzione senza problemi?"


Moguang rimase sbalordito per un momento sentendo la domanda di Lin Ming. Era un processo estremamente rischioso superare la Distruzione. Un praticante di arti marziali sarebbe stato davvero cauto per timore di incontrare problemi durante il passaggio. Tuttavia Lin Ming aveva suggerito questa idea folle.


Moguang ci pensò per un po' e poi iniziò a dire lentamente:"Al riguardo... non posso dire di saperlo davvero. Tutto ciò che ho sentito dei praticanti di arti marziali del Regno Divino che coltivavano il corpo e la vera essenza è che dovevano dipendere da enormi quantità di energia di materiali celesti per decomporre il proprio corpo e attraversare la Distruzione. Può essere considerata un tipo di forza esterno. Se puoi immagazzinare il potere del fulmine in te e farlo scoppiare, il principio dovrebbe essere lo stesso. La mia sola preoccupazione è che potresti perdere il controllo sul potere del fulmine..."


Lin Ming scosse la testa:"Non importa. Sono sicuro di poterci riuscire." Guardò il Germoglio del Dio Blasfemo nel suo corpo. Era già arrivato a due pollici d'altezza. Questo fulmine sarebbe diventato il suo più grande aiuto nell'attraversare la Distruzione.


Per renderlo ancora più efficace, Lin Ming decise di inoltrarsi ulteriormente nel Dominio del Fulmine. Nonostante le saette a 80 chilometri fossero potenti, avevano permesso al Germoglio del Dio Blasfemo solo di crescere un po'. Non aveva ancora raggiunto il suo limite.


Mentre continuava ad avanzare, Lin Ming volava molto lentamente. Il battito cardiaco di Moguang stava accelerando. Dopotutto era solo un'anima e se il giovane avesse incontrato qualche incidente, sarebbe stato ridotto in cenere.


"Ragazzo, farai meglio a stare attento e non lasciare entrare altro fulmine nel tuo mare spirituale. Il mio corpo non riuscirà a resistere!"


"Capito." Lin Ming si concentrò e rallentò sempre di più.


85 chilometri...


88 chilometri...


90 chilometri...


Arrivato qui, non cambiò il colore del fulmine, ma la sua forma.


Prima nel Dominio del Fulmine c'erano delle saette sia sottili che spesse, ma dopo aver superato le 90 chilometri di profondità, il fulmine era diventato una luce effimera.


Questo bagliore surreale era per lo più viola biancastro, ma occasionalmente c'erano dei bagliori di viola acceso e rosso dorato. Sembrava che un tramonto avesse illuminato il mondo, era uno spettacolo glorioso e maestoso.


Mentre ascoltava con cautela, scoprì che i fulmini non emettevano nessun suono. Sembrava un luogo incredibilmente silenzioso e pacifico, come se quest'area non fosse il Dominio del Fulmine, ma una terra fatata viola di immortali.


Tuttavia Lin Ming poteva sentire che dietro questa superficie tranquilla e accattivante, si celava un potere terrificante!


Era impossibile che qualcuno al di sotto del Mare Divino Realm sopravvivesse qui


Anche se Lin Ming aveva il Germoglio del Dio Blasfemo a proteggerlo, fu comunque inorridito e allarmato da questi fulmini.


"Sono sull'orlo della zona di 90 chilometri del Dominio del Fulmine. Se avanzerò ulteriormente non riuscirò a sopportare più la potenza del fulmine." Lin Ming decise di temprare il Germoglio del Dio Blasfemo al confine di quest'area, catturando occasionalmente delle scintille che vagavano verso di lui. Se si fosse immerso direttamente in quel bagliore viola biancastro e rosso dorato temeva che sarebbe stato ridotto in cenere.


<em>Hiss...</em>


Una scintilla deviò dalla zona di 90 chilometri del Dominio del Fulmine. Lin Ming sussultò e si mosse all'improvviso. Avvolse le sue mani con la vera essenza e la afferrò direttamente.


<em>Chi!</em>


Ci fu un lieve sfrigolio, Lin Ming si sentì come se avesse preso del ferro bollente a mani nude. Provò un grandissimo dolore mentre scie di fumo si sollevarono verso l'alto; le sue mani erano state carbonizzate!


Lin Ming resistette al dolore, non lasciò la presa. Trasferì la sua vera essenza per proteggere tutti i suoi meridiani e poi assorbì forzatamente questa scintilla.


Era piccola, ma quando entrò nel corpo di Lin Ming sembrò trasformarsi in innumerevoli coltelli che lo ferirono cercando di lacerare il suo corpo dall'interno!


Sentì un dolore terrificante. Era spaventato, ma contento allo stesso tempo. Era sempre più convinto che questo potere avrebbe potuto fargli attraversare la Distruzione.


Non si poteva usare qualsiasi energia distruttiva per superare la Distruzione. La premessa era che il praticante di arti marziali potesse usarla, altrimenti sarebbe rimasto ucciso da essa.


Tuttavia l'energia distruttiva non era facile da controllare. Inoltre quando un praticante di arti marziali stava attraversando la Distruzione, il suo corpo si sarebbe disintegrato e la sua forza sarebbe diminuita di molto. In quel momento sarebbe stato più facile a dirsi che a farsi controllare dell'energia tirannica.


Il fulmine scorse ancora più velocemente.


Dopo diversi respiri di tempo fu inghiottito dal Germoglio del Dio Blasfemo. Le foglie delicate del germoglio divennero ancora più cristalline e rigogliose.


Solo una scintilla non sarebbe stata troppo utile. Lin Ming tentò di avvicinarsi nuovamente alla zona del Dominio del Fulmine per assorbire altri fulmini.


Tuttavia evitò con cautela i fulmini viola e rosso dorato che apparivano occasionalmente. Lin Ming poteva sentire una forza ancora più spaventosa in essi. Non si sarebbe assunto un rischio così grande senza averne la necessità.


Più fulmini conversero nei suoi meridiani. Fu ancora più doloroso, ma per risparmiare tempo poteva fare solo questo. Non voleva rimanere nella Palude Nera delle 8000 chilometri per troppo tempo. Fin troppi maestri erano periti qui e la forza di Lin Ming poteva rientrare solo nella media tra questi esperti.


<em>Hissss...</em>


Ad ogni rivoluzione, il Germoglio del Dio Blasfemo diventò più alto e le sue foglie giovani divennero più cristalline e rigogliose.


Durante tutto il processo, il corpo di Lin Ming era stato danneggiato costantemente. Non aveva altra scelta se non fermarsi periodicamente e inghiottire pillole guaritive. Fortunatamente il corpo di Lin Ming era stato temprato per molto tempo ed era diventato estremamente resistente. Se un normale coltivatore di vera essenza ci avesse provato, allora sarebbe stato ridotto in cenere anche con il supporto del Germoglio del Dio Blasfemo.


Dopo un'ora Lin Ming introdusse sempre più fulmini viola biancastro nel suo corpo. A volte avrebbe anche portato diverse scintille viola scuro, ma non mostrò segni di essere arrivato al suo limite.


Il dolore prima straziante si trasformò in un senso di intorpidimento. Dopodiché l'intorpidimento fu condizionato da una punta di entusiasmo!


Lin Ming si agitò. Fissò una scintilla d'oro rosso. Usò il Roc Dorato che Squarcia il Vuoto e si sporse per afferrarla.


<em>Chi-la!</em>


Le mani di Lin Ming si bruciarono, ma il giovane forzò il fulmine ad entrare nel suo corpo e lo soppresse con la Forza del Dio Blasfemo, mandandolo nel Germoglio del Dio Blasfemo.


Mentre assorbiva il fulmine color oro dorato, la pianta divenne sempre più vivace. Pareva che questa scintilla fosse stata molto più efficace di diverse decine di scintille color viola biancastro.


Questo cambiamento sorprese Lin Ming.


<em>'Sembra che dato che il mio corpo è stato battezzato dal fulmine diverse volte, mi sono adattato gradualmente al potere del fulmine.'</em>


Pensò Lin Ming. In quel momento Moguang intervenne:"Hai ragione in parte, c'è un altro motivo. La tempra del fulmine rende il corpo sempre più puro e resistente! Sono come i praticanti di arti marziali spettri che attraversano la tribolazione del fulmine. È difficile superare la tribolazione del fulmine, ma una volta che ci riescono, può temprare il corpo, rendendoli molto più formidabili. Questa è una rara occasione!"


"Oh?" Lin Ming si allarmò, ma poi ne fu sollevato. In effetti era vero. Il fulmine non era solo distruttivo, era anche il potere della creazione!


Nelle leggende, nei tempi antichi quando l'universo era ancora caotico e il cielo e la terra si stavano formando, il mondo era privo di vita. C'erano solo l'aria primordiale, il mare, il magma e sconfinate quantità di fulmini.


In questo ambiente privo di vita, il fulmine aveva colpito l'oceano, causando cambiamenti nella composizione dell'aria e facendo nascere le forme di vita più primitive.


Questo era un miracolo dovuto al fulmine.


Il fulmine non era solo vitale per creare la vita, ma era importante anche ora. Era una forza essenziale anche nel corpo umano. Tutte le piccole cellule del corpo umano erano sempre percorse da innumerevoli scariche elettriche.


L'esistenza del fulmine e della vita erano molto collegate. Se uno poteva padroneggiare il fulmine, sarebbe stato come padroneggiare il potere della vita. Questo avrebbe reso il proprio corpo molto più potente!


Tuttavia, anche se Lin Ming introduceva dei fulmini rosso dorato, il Germoglio del Dio Blasfemo smise di crescere, come se avesse raggiunto il suo limite. Non poteva dipendere dall'assorbimento di questo fulmine per avanzare ulteriormente.


Il Germoglio del Dio Blasfemo comunque assorbì il potere del fulmine nella zona di 90 chilometri e lo immagazzinò. Lin Ming esitò per un momento e poi avanzò ulteriormente fino alla zona di 100 chilometri.


Qui l'aspetto del fulmine era ancora diverso!


Anche se aveva temprato il suo corpo con il fulmine, Lin Ming sapeva bene che non sarebbe riuscito ad avanzare ulteriormente.


Il fulmine era completamente fermo, si era condensato in sfere di fulmini che fluttuavano nell'aria. Sembravano tranquille, ma osservandole più attentamente, Lin Ming scoprì che formavano un campo di forza, sigillando la sfera stessa.


Il fulmine era fin troppo forte. Squarciava lo spazio, creando quindi questo fenomeno!


Era difficile immaginare quanto fosse davvero potente per deformare lo spazio.


Lin Ming però poteva immaginare quale sarebbe stato il suo fato se avesse toccato una di queste sfere di fulmini.
                                


                                



