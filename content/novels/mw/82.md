---
weight: 820
title: Capitolo 82 - Poteri in lungo e in largo
pubDate: 2025-10-16T07:28:18.422Z
tags:
    - mw
---


Lin Ming sospirò leggermente.


'Forza Penetrante' era uno stadio molto più profondo e avanzato rispetto al 'Pugno Spacca Ossa'.
Il livello più alto del 'Pugno Spacca Ossa' poteva solo toccare il limite di 'Forza Penetrante', se avesse raggiunto un Gran Successo, allora con quell'affondo di lancia avrebbe ridotto il masso in polvere!


Lin Ming aveva usato le mani per bloccare la sciabola per poi disperdere la vera essenza di Zhang Cang. Avanzando ulteriormente in 'Forza Penetrante', Lin Ming avrebbe potuto bloccare in quel modo perfino una tecnica marziale.
Le vibrazioni avrebbero scosso la vera essenza, disperdendola, proprio come con quel masso!


Senza accumulo di vera essenza non ci sarebbe stata alcuna tecnica marziale. Non importava quanto fosse imprevedibile o magnifica, finché non fosse troppo lontana da Lin Ming, avrebbe potuto distruggerla con un solo movimento! Si poteva definire una mossa che poteva distruggere mille variazioni!


"Questa 'Forza Penetrante' è davvero straordinaria!" Lin Ming sospirò con emozione.
Più coltivava più scopriva quanto fosse terrificante il 'Chaotic Virtues Combat Meridian'. Aveva raggiunto solo la Perfezione nel primo strato della 'Formula True Primal Chaos' e i primi risultati in 'Forza Penetrante'. Se fosse riuscito ad ottenere un Gran Successo e imparare tecniche sempre più ingegnose, chissà quanto sarebbe diventato forte.


Nei ricordi dell'esperto, sapeva che, una volta raggiunto il Gran Successo, sarebbe stato in grado di aprire le Otto Porte Nascoste dei Tronchi Celesti e poi le Nove Stelle del Palazzo del Dao nel suo corpo. Una volta raggiunto tale livello, la sua vitalità sarebbe diventata un arcobaleno che attraversava il mondo, ogni suo ruggito sarebbe stato come un tuono e un suo pugno sarebbe stato sufficiente a distruggere le lune e sconvolgere le stelle.
Un praticante di arti marziali che arrivava ad uno stadio del genere non era mai apparso nel continente Tianyan e probabilmente lo sarebbe mai stato.


"Questa volta ho sconfitto Zhang Cang e ci sarà un bel po' di trambusto. La mia forza è aumentata di molto in questi ultimi mesi; ho attirato troppa attenzione. Ma se voglio mantenere questo spirito indomabile, allora devo lottare per le risorse del Palazzo delle Sette Arti. Con una tale esposizione, potrei attirare le attenzioni degli altri, ma se vogliono davvero controllare, allora scopriranno che c'è un maestro dietro di me..."


...


L'incontro tra Lin Ming e Zhang Cang all'inizio non era una questione così importante, ma in quel momento tutti ne stavano parlando nel Palazzo delle Sette Arti e di conseguenza le voci al riguardo erano arrivate nella rete di informazione di ogni grande potere nel regno di Fortuna Celeste!


Si parlava di Lin Ming negli incontri di ogni grande potenza!


Lin Ming. 15 anni, discepolo della Sala Earth del Palazzo delle Sette Arti. Attuale posizione, 126esima. Arma: Lancia!


Sconfiggere Zhang Cang non era una grande impresa, ma era stato Lin Ming a farlo! Un discepolo che era rimasto nel Palazzo delle Sette Arti per un mese; era davvero sbalorditivo! Era un ritmo di crescita terrificante!


Nemmeno Ling Sen, Ta Ku o Zhang Guangyu erano stati così rapidi all'inizio!


E ciò che era ancora più sbalorditivo, Lin Ming aveva sconfitto Zhang Cang con le 'Tecniche elementari per la lancia' usando solo 'Drago del fiume si addentra nei mari'!


Nonostante questa mossa avesse un nome impressionante, in realtà era un semplice affondo. In un esercito di molte migliaia di soldati che urlavano all'unisono, l'aura imponente che avrebbero emanato sarebbe stata come quella di un drago del fiume che si stava addentrando nei mari, questo era il motivo per cui la mossa aveva un nome del genere.


Tuttavia quell'aura proveniva da un esercito di molte migliaia di soldati armati di lancia. Una persona non poteva dimostrare la grandiosità di quella mossa, ma Lin Ming ci era riuscito!


Molti esperti avevano assistito alla competizione. Un dilettante sarebbe venuto lì per divertirsi, ma un esperto avrebbe osservato con attenzione. Ta Ku aveva confermato personalmente il potenziale dell'affondo di Lin Ming.


Ta Ku era un talento di massimo livello che era stato secondo in classifica per anni, le sue parole avevano una certa importanza. Ma Ta Ku non aveva menzionato che, prima di usare la lancia, Lin Ming aveva dato un colpo di palmo e un pugno che avevano una forza incomprensibile per lui. Perfino Ling Sen, per il quale Ta Ku provava ammirazione, non sapeva che principio ci fosse dietro.


Molti avevano visto quegli attacchi. Tuttavia non molti erano riusciti a vedere la forza misteriosa che c'era dietro. Anche se l'avessero notata, non l'avrebbero associata al "Pugno Spacca Ossa", visto che erano due mosse diverse. Inoltre, cosa più importante, nessuno osava credere che Lin Ming l'avesse compreso davvero; era una tavoletta di giada che mancava del 70% del suo contenuto.


I talenti comuni e i geni furono messi in ombra dalle capacità di Lin Ming.


I risultati erano tutto. Non importava il talento di Lin Ming o la sua età, i suoi risultati erano evidenti e stava già facendo pressione su persone come Ling Sen e Ta Ku. Chi poteva sapere se Lin Ming avrebbe avuto un futuro ancora più glorioso di Ling Sen e Ta Ku?


Tutte le maggiori potenze e organizzazioni naturalmente non avrebbero ignorato un talento simile.
Comunque il Palazzo delle Sette Arti aveva stabilito che nessuna famiglia, nemmeno la famiglia Reale, poteva entrare nel Palazzo Marziale e cercare di reclutare discepoli. Questo era per evitare di disturbare le lezioni e la coltivazione dei discepoli.


Perciò alcune potenze e osservatori di grandi famiglie sarebbero state di guardia presso il Palazzo delle Sette Arti, in attesa che Lin Ming lasciasse la scuola!


Non solo stavano aspettando lui, ma stavano anche tenendo d'occhio la competizione della Formazione Ten Thousand Killing. Volevano vedere quanto poteva salire di classifica questa volta.


Naturalmente avrebbero anche osservato gli altri nuovi discepoli della Sala Earth. Nell'ultima valutazione non avevano visto nulla, ma dopo un mese, un vero genio avrebbe sicuramente attirato l'attenzione.


In confronto alla radiosità di Lin Ming gli altri discepoli potevano solo assumere un ruolo di supporto. Anche il campione della competizione della città di Yue Lu, Wang Yanfeng, non reggeva il confronto.


...


Lin Ming era già stato nel Palazzo delle Sette Arti per 34 giorni, era il momento della seconda valutazione nella Formazione Ten Thousand Killing, come era previsto.


La Formazione Ten Thousand Killing era in una valle circondata da bambù affilato. Visto che queste piante erano state coltivate con molto tempo e sforzi, erano alte e dritte e gli orli delle foglie erano affilati.


La piazza di pietra era al centro di questo boschetto di bambù. In mezzo c'era un altare. In quel momento c'erano già molte persone radunate lì. La maggior parte erano discepoli della Sala Earth, dei venti nuovi arrivati, solo 7 o 8 si erano presentati.


Per far sì che i discepoli non tentassero ogni volta la fortuna nella Formazione Ten Thousand Killing, il Palazzo delle Sette Arti avevano stabilito una regola: ogni volta che si voleva partecipare alla competizione bisognava pagare una pietra di vera essenza. Se non si saliva di almeno cinque posizioni la pietra di vera essenza non sarebbe stata restituita.


Un nuovo arrivato nella Sala Earth avrebbe ricevuto una pietra di vera essenza al mese.
Per questo i discepoli che non erano sicuri di avanzare di almeno 5 posizioni non si sarebbero presentati.


Wang Mang e Li Tie non erano venuti. L'ultima volta avevano contato sulla loro esperienza come mercenari per arrivare tra le prime 160esime posizioni, ma quello era già il loro limite. In così poco tempo non sarebbero stati capaci di salire di 5 posizioni.


Tra la folla non c'erano solo discepoli del Palazzo delle Sette Arti ma anche del personale che proveniva da fuori. Si erano radunati agli angoli della valle, guardando la Formazione Ten Thousand Killing da lontano. Erano spie e investigatori mandati da grandi potenze. Il loro lavoro era riferire ai loro padroni la posizione di Lin Ming il più presto possibile.


Secondo i regolamenti del Palazzo delle Sette Arti, aree come la Formazione Ten Thousand Killing, la Pagoda Raffinata o anche le sette formazioni principali normalmente non erano accessibili agli estranei. Alle persone non autorizzate non era permesso entrare.


Il fatto che fossero qui dimostrava che l'influenza dei loro padroni erano molto grande. Per esempio, c'era un gruppo di quattro persone vestite di grigio che stavano aspettando silenziosamente nel boschetto di bambù, il loro signore era l'attuale principe ereditario!
                                


                                



