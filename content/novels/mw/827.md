---
weight: 827
title: Capitolo 827 – Shibai
pubDate: 2025-12-15T08:37:10.275Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
2 Capitoli in coda, 0/5
-Schadenfreude</em>


"È davvero entrato nel clan Abbandonato da Dio..." Il Divino Imperatore Asura rimase assorto per un momento.


Se non fosse per il fatto che Situ Chuan avesse visto il vero volto di Lin Ming nel Banchetto dei Nove Fiori e che avesse confermato che non c'erano tatuaggi sul suo volto, allora il Divino Imperatore Asura avrebbe creduto che Lin Ming provenisse dal clan Abbandonato da Dio. Quella famiglia aveva delle origini estremamente mistiche ed era possibile che potessero crescere un giovane eroe come Lin Ming che sbalordiva ogni aspettativa. Il clan Abbandonato da Dio era esistito da innumerevoli anni e aveva prodotto fin troppi talenti di massimo livello.


In quel momento una guardia del clan Abbandonato da Dio si avvicinò:"Chi siete?"


"Proveniamo dal Reame Divino Asura, siamo qui per fare visita al patriarca del clan Abbandonato da Dio. Fallo venire velocemente!"


Non c'era bisogno che il Divino Imperatore Asura parlasse, Situ Chuan aveva già preso l'iniziativa. In quanto principe, non voleva disturbarsi a parlare con queste guardie Xiantian. Iniziò ad emettere l'aura di un guerriero della Distruzione. I sorveglianti erano solo allo stadio Xiantian, così sentirono una pressione enorme di fronte a questa energia soverchiante.


Il Reame Divino Asura?


Il Reame Divino Asura era uno dei quattro grandi paesi. Perfino un Sect al livello di una Terra Sacra non avrebbe osato essere imprudente con loro.


Tuttavia le guardie allo stadio Xiantian non sembrarono mostrare debolezza. Il vice comandante che stava a capo del gruppo al momento disse:"Il patriarca ora sta incontrando un ospite. Per favore aspettate un momento."


Il clan Abbandonato da Dio era nascosto nel suo regno dimensionale da molti anni. Non sapeva di cosa stava accadendo nel mondo esterno, figuriamoci di come il Reame Divino Asura inseguiva Lin Ming. Anche se non l'avessero saputo, non si sarebbero immaginati che sarebbe stata questa questione a portare qui portare membri di altissimo livello del Reame Divino Asura.


"Ospite?"


Il Divino Imperatore Asura alzò le sopracciglia mentre guardava Situ Yaoxi. Probabilmente questo ospite era Lin Ming. Se il giovane fosse davvero entrato qui, allora sarebbe stato impossibile per lui sfuggirgli.


.....


L'uomo di mezz'età con la maschera prese l'anello spaziale che Lin Ming gli aveva passato, sondandolo con la sua forza dell'anima. All'improvviso sentì una volontà vasta e antica premere su di lui.


Questo era...


L'uomo di mezz'età ne fu scosso. Questo fulmine viola, questo filo gelido... era l'arma dell'Imperatore Argento, la Spada Bianco Argento di cui si parlava negli annali del loro clan!


La Spada Bianco Argento era la spada sacra tramandata nel loro clan. Era un artefatto di livello Saint passato dai loro antenati! Questa spada aveva una storia di oltre 10.000 anni ed era testamento della storia sconfinata del loro clan Abbandonato da Dio! Era il simbolo della loro gloria e del loro orgoglio!


Questa lama conteneva un intento di spada immortale che non si sarebbe mai indebolito, nemmeno dopo 10.000 anni. Questo era l'obiettivo finale di uno spadaccino.


40.000 anni fa, il più grande antenato del clan Abbandonato da Dio aveva ottenuto il titolo di più potente al mondo e quindi gli fu data questa spada divina. A causa di questa lama, aveva cambiato il suo nome in Argento. Da quel momento era stato conosciuto come Imperatore Argento.


La Spada Bianco Argento era stata infusa con la volontà dell'Imperatore Argento ed era stata temprata nel Dominio del Fulmine del Nono Cielo. Si poteva dire che fosse una spada trascendente! Quando era stata persa nel Mare dei Miracoli, innumerevoli esperti al Mare Divino Realm avevano ignorato ogni pericolo e si erano precipitati a cercarla, pieni di desiderio. Non solo la spada era potente, il suo intento poteva ispirare uno spadaccino, permettendogli di raggiungere un livello superiore!


Ma... la Spada Bianco Argento sembrava svanita da questo mondo. Non importava quanti esperti al Mare Divino Realm l'avessero cercata, nessuno ne trovò traccia. Invece tutti morirono, oltre il 90% di loro perì durante questa ricerca infruttuosa.


L'uomo di mezz'età con la maschera non avrebbe mai pensato che un giorno questa divina spada sarebbe tornata nel loro clan Abbandonato da Dio!


Tremava di gioia. Mentre teneva l'anello spaziale nelle sue mani, si sentì come se pesasse 10.000 jin, facendogli quasi perdere l'equilibrio e cadere a terra.


Quando la donna dietro l'uomo di mezz'età notò il suo entusiasmo, non poté trattenersi dal commentare:"Patriarca..."


"Sto bene..." L'uomo di mezz'età era il patriarca del clan Abbandonato da Dio. Si tolse la maschera, mostrando il suo vero aspetto e sorprendendo Lin Ming.


Come poteva essere?


L'uomo di mezz'età con la maschera era alto ed emanava un'aura nobile, perciò anche il suo viso doveva mostrare una dignità simile! Tuttavia, mentre guardava il suo volto, a Lin Ming sembrò che ci fosse un tessuto pallido sul suo volto. Tutti i suoi lineamenti erano seppelliti sotto il velo, come se il suo volto stesse scomparendo gradualmente, lasciando solo un paio di occhi pacifici e lucenti come stelle nel cielo notturno.


La maledizione era oltre tre volte più ampia di quella di un normale membro del clan Abbandonato da Dio. Copriva quasi tutto il suo volto.


Il Patriarca del Clan Abbandonato da Dio andò verso l'entrata della grande sala dov'erano allineate le file di statue. Si inginocchiò con le mani tremanti mentre teneva l'anello spaziale e brandì la Spada Bianco Argento. La lama del tesoro era dritta e brillava radiosamente.


La spada emanava ancora una volontà ferma e inflessibile. Questo era lo spirito da battaglia che l'Imperatore del Fulmine delle Otto Distruzioni aveva lasciato nell'arma.


"La Spada Bianco Argento... finalmente è tornata tra la mia gente! Non umilierò più i miei antenati!"


Quando il patriarca del clan Abbandonato da Dio si inginocchiò a terra, l'uomo e la donna dietro di lui fecero lo stesso. Questa spada non era solo un'arma per loro. Era il simbolo della gloria e della storia del loro clan e aveva un'importanza incredibile per loro.


Bisognava sapere che il clan Abbandonato da Dio aveva già perso la sua antica storia durante lo scorrere tortuoso del tempo. Se avessero perso anche la Spada Bianco Argento tramandata di generazione in generazione, allora non sarebbe rimasta loro nessuna eredità.


"Fratello, sono il 39esimo patriarca del clan Abbandonato da Dio. Il mio nome è Shibai e ricorderò io e l'intero clan Abbandonato da Dio ricorderemo questa grazia!"


Nonostante avesse uno strano aspetto che poteva essere perfino definito feroce, gli occhi di Shibai ora mostravano gratitudine sincera. Il clan Abbandonato da Dio un tempo aveva promesso una ricompensa generosa per chiunque potesse recuperare la Spada Bianco Argento e poi aveva anche mandato i membri del suo clan nel Mare dei Miracoli. Tuttavia nessuno di loro era mai tornato.


Il clan Abbandonato da Dio aveva pagato un prezzo enorme per la Spada Bianco Argento. Nonostante non avessero mai rinunciato a cercarla per innumerevoli generazioni, i loro sforzi erano andati a vuoto ed erano stati costretti ad arrendersi. Ora che Lin Ming aveva riportato la spada nel loro clan, era stata una grazia enorme per loro.


"Il patriarca è troppo serio. Allora sono entrato per sbaglio nella Palude Nera delle 8000 chilometri e fortunatamente ho ottenuto molto aiuto dalla volontà delle arti marziali lasciata dall'Imperatore Argento. Altrimenti temo che non sarei mai riuscito ad arrivare fin qui."


Lin Ming aveva incontrato numerosi pericoli nella Palude Nera delle 8000 chilometri e la Spada Bianco Argento lo aveva aiutato molto. Figuriamoci le altre volte, bastava contare come lo aveva protetto quando aveva incontrato la Fonte del Tuono nel Dominio del Fulmine, se non ci fosse stata allora probabilmente sarebbe stato divorato dal Leone Viola.


"Fratello, non c'è bisogno di parlare ulteriormente. Il mio clan Abbandonato da Dio ricorderà questa grazia. Se hai delle richieste, sentiti pure libero di parlarne." Disse con decisione Shibai.


Il favore di un guerriero al Mare Divino Realm e di una Terra Sacra era indubbiamente prezioso. Lin Ming non continuò a rifiutare. Per lui avere la protezione di un grande Sect era l'ideale.


Shibai mise da parte con cautela la Spada Bianco Argento e guardò gli altri oggetti nell'anello spaziale. Erano le tavolette di giada che l'Imperatore Argento aveva lasciato.


Mentre le teneva e le esaminava, Shibai ebbe sempre più difficoltà a mantenere la calma. Su ognuna di queste tavolette di giada c'erano varie esperienze e note riguardo l'eredità del clan Abbandonato da Dio. Inoltre c'erano anche le note lasciate da Imperatore Argento mentre cercava di rompere il sigillo della maledizione. Per il clan Abbandonato da Dio erano informazioni estremamente preziose.


Questo anello spaziale che Lin Ming aveva riportato nel clan Abbandonato da Dio era semplicemente un tesoro inestimabile!


Shibai fece un po' di respiri per calmarsi. Poi mise da parte le tavolette di giada, stava per tornare a parlare con Lin Ming, quando una voce risuonò dall'altra parte della porta:"Patriarca, ci sono degli ospiti in visita."


"Chi sono? Falli aspettare fuori?" Shibai fece un cenno noncurante. In quel momento non c'era un ospite importante quanto Lin Ming.


"Provengono dal Reame Divino Asura. Le guardie hanno già informato loro di aspettare, ma non volevano farlo. Le guardie non sono riuscite a fermare la loro avanzata."


Il Reame Divino Asura?


Shibai aggrottò le sopracciglia. Il clan Abbandonato da Dio non si era mai scontrato nei quattro Reami Divini. Visto che vivevano in isolamento nel loro regno dimensionale, avevano pochissimi visitatori. Normalmente solo i clan nascosti nelle vicinanze avrebbero porto loro visita occasionalmente.


Mentre Shibai si riempì di sospetto, Lin Ming si sentì come se un terremoto l'avesse sorpreso.


Il Reame Divino Asura?!


Dannazione! Come sapevano che era qui?!?!


Non pensava che fosse una coincidenza che fosse venuto qui. Doveva aver usato qualche metodo sconosciuto per localizzarlo!


In quanto grande maestro, Shibai naturalmente era percettivo. Notò lo shock di Lin Ming e disse:"Fratello, hai delle ostilità con il Reame Divino Asura?"


Lin Ming sospirò. In quel momento non poteva nascondere nulla a Shibai. Dopo la sua ultima sconfitta, il Reame Divino Asura doveva aver mandato una formazione ancora più potente. Inoltre avevano anche un qualche sconosciuto metodo di localizzazione di cui non era a conoscenza. Non poteva più nascondersi da loro!


Dopo averci pensato, Lin Ming si rese conto che gli rimaneva solo un'alternativa, cioè di credere nel clan Abbandonato da Dio e avere fiducia che lo proteggesse. Dopo essere venuto qui, si era accorto che le origini del clan Abbandonato da Dio superavano la sua immaginazione. A questo punto poteva solo sperare che avrebbero onorato il loro impegno e avrebbero ripagato il favore.


Di fronte a questa domanda, Lin Ming sorrise con amarezza e disse:"Non nasconderò la verità da lei. Il motivo per cui ho rischiato la vita e sono entrato nella Palude Nera delle 8000 chilometri è stato perché sono stato inseguito dalle truppe del Reame Divino Asura."


"Uh?" Shibai aveva pensato che fosse strano che Lin Ming, con la sua mera coltivazione, sarebbe entrato nel Mare dei Miracoli e avesse scoperto le reliquie dell'Antenato Imperatore Argento. Ora sembrava che fosse stato costretto. Tuttavia Shibai sapeva che doveva esserne uscito vivo a causa di tecniche e un destino incredibili.


Shibai disse:"Sei diventato nemico del Reame Divino Asura e sei stato costretto ad andare nel Mare dei Miracoli. Anche così sei riuscito a scoprire le reliquie dell'Antenato Imperatore Argento che innumerevoli maestri non sono riusciti a trovare. Sei riuscito ad uscirne con la tua coltivazione. Questo dimostra che hai un destino incredibile e che tu e il mio clan eravamo destinati ad incontrarci. Vieni con me e ti aiuterò ad assolvere l'odio tra di voi." 


Shibai non credeva che Lin Ming, un praticante di arti marziali negli stadi avanzati del del Nucleo, sarebbe riuscito a creare un'ostilità irrisolvibile con il Reame Divino Asura. Il suo clan Abbandonato da Dio aveva delle origini considerevoli e non sarebbe dovuto essere troppo difficile attenuare il conflitto tra di loro. Anche se Lin Ming avesse ucciso un principe, sarebbe stato ancora gestibile. Pagando un prezzo sufficientemente alto, la questione poteva essere risolta. Tuttavia, data la coltivazione di Lin Ming, sarebbe stato molto difficile per lui uccidere un principe Asura. Inoltre c'erano diverse centinaia di principi e, insieme ai loro figli, avrebbe fornito innumerevoli discendenti.


Per quanto riguardava i più potenti Emissari Diabolici, i Precettori Imperiali e i guerrieri al Mare Divino Realm. Shibai non credeva che Lin Ming avrebbe potuto offenderli.


Lin Ming forzò un sorriso sentendo queste parole:"Questo odio... potrebbe non essere risolvibile."


"Mm?"


"Potrei aver ucciso direttamente o indirettamente tre Emissari Diabolici del Reame Divino Asura, insieme ad un Precettore Imperiale. Inoltre ho massacrato una loro divisione, quindi..." Disse Lin Ming.


Shibai rimase a bocca aperta. Non poteva credere a ciò che aveva sentito.


"C-cos'hai detto?"
                                


                                



