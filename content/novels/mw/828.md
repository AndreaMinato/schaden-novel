---
weight: 8280
title: Capitolo 828 – Quello non è il Punto Chiave
pubDate: 2025-12-15T08:37:10.275Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
1 Capitoli in coda, 0/5
-Schadenfreude</em>


"Tre Emissari Diabolici... un Precettore Imperiale... e hai anche massacrato una divisione... tutto da solo?" Shibai aveva difficoltà ad immaginarlo. Questo giovane era solo negli stadi avanzati del del Nucleo, come poteva aver ucciso persone come Emissari Diabolici che erano tra i primi posti del Mandato del Cielo?


Se mentire non avesse peggiorato la situazione per Lin Ming, Shibai avrebbe avuto difficoltà a crederci.


"Non sono morti direttamente per mano mia. Erano già rimasti gravemente feriti nella Palude Nera delle 8000 chilometri. Ho preso in prestito un po' di abilità speciali, inclusa la Spada Bianco Argento e solo allora sono riuscito ad ucciderli."


"Allora è così..."


Shibai lo trovò un po' più ragionevole dopo aver ascoltato le spiegazioni di Lin Ming. Comunque era fin troppo scioccante. I pericoli della Palude Nera delle 8000 chilometri avrebbero dovuto influenzare anche il giovane. Lin Ming era solo negli stadi avanzati del del Nucleo, eppure era riuscito ad evitare questi pericoli. Chiunque avrebbe provato incredulità di fronte ad una storia simile.


"Ma... a parte uccidere queste persone, c'è un'altra questione..." Lin Ming esitò per poi decidere di rivelare tutto ciò che era accaduto. Dato che il Reame Divino Asura era venuto qui per cercarlo, poteva solo dipendere dal suo sostegno per resistere. Naturalmente doveva rivelare tutti i fatti pertinenti e rimuovere ogni contraddizione, così che Shibai si potesse preparare mentalmente.


Non sarebbe stato un bene se il Reame Divino Asura l'avesse denunciato e Shibai ne fosse stato completamente ignaro.


"Cosa? C'è altro?" Sussultò Shibai senza parole.


"Mm... è così. Quando ho massacrato la divisione del Reame Divino Asura c'erano anche tre Sect di quinto livello presenti. A causa di alcuni conflitti, ho ucciso l'uomo a capo della divisione del Reame Divino Asura, insieme a tre capi e grandi Anziani dei tre grandi Sect di quinto livello, per un totale di quattro famosi Anziani, ma questo non è il punto chiave..."


Shibai era già completamente sbigottito. Non era ancora il punto chiave?!


Tre grandi Sect di quinto livello, i loro Anziani dovevano essere al quinto o al sesto stadio della Distruzione; era perfino possibile che fossero maestri del Mandato del Cielo. Lin Ming era solo negli stadi avanzati del del Nucleo, eppure era riuscito ad uccidere quattro di loro?!?!


Come ci era riuscito? La divisione del Reame Divino Asura non era vicina alla Palude Nera delle 8000 chilometri, quindi non poteva sfruttare nessuna forza esterna. E c'erano anche varie formazioni nella frazione del Reame Divino!


Formazioni, numerosi discepoli e sottoposti, una forza così incredibile era stata completamente massacrata da Lin Ming?


Shibai non pensava che i quattro Anziani fossero stati uccisi uno alla volta da Lin Ming. Dovevano aver lottato contro di lui insieme. Quattro contro uno, eppure erano morti loro? Era possibile?


Se non avessero combattuto, non potevano comunque fuggire?


E anche se fossero stati più lenti di Lin Ming, che fossero degli idioti? Perché non erano scappati separatamente?


"Hai detto che hai ucciso quattro Anziani nella Divisione del Reame Divino Asura?!" Shibai sussultò. Anche se sapeva che Lin Ming non avrebbe fatto qualcosa di così folle come vantarsi riguardo ad una questione del genere, lo trovava ancora incredibile.


"Sì... solo io." Ammise Lin Ming.


Shibai sorrise con amarezza:"Bene, hai detto che non era il punto chiave, allora qual è il punto chiave? Non dirmi che hai ucciso uno dei maestri tra i primi dieci posti del Reame Divino Asura..."


Shibai non sapeva che espressione fare al momento. Non pensava che Lin Ming potesse uccidere guerrieri del genere, l'aveva detto solo perché aveva la sensazione che la situazione fosse troppo ridicola, così aveva fatto anche lui una domanda assurda. Lin Ming non avrebbe potuto dire qualcosa di più assurdo.


"No, la verità è... c'era un guerriero al Mare Divino Realm che si è definito come Zio dell'Imperatore del Reame Divino Asura..."


Shibai quasi vomitò una boccata di sangue. Fortunatamente Lin Ming continuò subito:"Era solo un filo di volontà legato ad una lancia. Ha usato una proiezione di uno spirito da battaglia per apparire e poi ha posseduto il corpo di uno di quegli Anziani morenti. Voleva uccidermi, ma alla fine... è stato annientato da me."


Lin Ming descrisse l'intero processo con semplicità, ma Shibai sentiva un groppo in gola.


Il giovane tirò fuori un oggetto che sembrava una forcina verde acquamarina dal suo anello spaziale. Nonostante avesse questo aspetto, in realtà era una lunga lancia. Finché uno vi avesse riversato vera essenza, sarebbe tornata alla sua vera forma. Era l'arma che Situ Bonan aveva usato.


"La Lancia Verde Ruyi!" Shibai strabuzzò gli occhi. "Situ Bonan?!?!"


<em>Nota Traduzione:Ruyi sarebbe uno scettro cerimoniale, https://en.wikipedia.org/wiki/Ruyi_(scepter)</em>


"Sì..." Lin Ming annuì.


Shibai era attonito. Situ Bonan stava per morire. Negli ultimi millenni aveva temprato costantemente la sua volontà. Si diceva che il suo spirito da battaglia avesse raggiunto un livello molto alto. Anche se era solo una proiezione, doveva essere comunque un avversario terrificante!


E quella terrificante proiezione dello spirito da battaglia in realtà era... stata completamente distrutta da Lin Ming?


"Voleva uccidermi, ma... è stato annientato da me invece."


Shibai non sapeva se ridere o piangere. Chi era questo ragazzo?!


In quel momento lo guardò come se stesse osservando un mostro. Nemmeno Lin Ming poteva farci nulla. Non avrebbe parlato di questo se il Reame Divino Asura non l'avesse costretto. Ogni volta che rivelava qualcosa di strano su di se rendeva la situazione ancora più pericolosa.


Dopo un po' Shibai digerì tutte queste informazioni. Questo non era il momento di chiedere a Lin Ming com'era riuscito a farlo. Il Reame Divino Asura era già entrato. Doveva capire il motivo di questa ostilità.


"Perché hanno mandato individui così potenti per ucciderti?"


Non poté trattenersi dal chiedere Shibai. Tre Emissari Diabolici e un Precettore Imperiale. Erano tutte persone estremamente importanti nel Reame Divino Asura e la Palude Nera delle 8000 chilometri era conosciuta come la zona più proibita del continente Tianyan. Chiunque al di sotto del Mare Divino Realm sarebbe morto quasi sicuramente entrandoci. Anche così, avevano corso un enorme rischio ed erano entrati. Si poteva dire che il Reame Divino Asura non avesse badato a spese per dare la caccia a Lin Ming. Inseguire un ragazzo negli stadi avanzati del del Nucleo in modo così spietato, era davvero sbalorditivo.


"Il motivo per cui mi stanno dando la caccia è... un tempo sono entrato nelle rovine di un antico grande imperatore al confine della terra principale, ma il Reame Divino Asura non lo sa..."


Lin Ming riferì il motivo dell'odio del Reame Divino Asura dall'inizio alla fine.


La lotta per l'eredità dell'Imperatore Demoniaco era iniziata nella Regione Demoniaca del Mare del Sud. In origine si poteva dire che la regione fosse il resto dell'eredità del Grande Imperatore Infernale. In confronto all'Imperatore Demoniaco di 60.000-70.000 anni fa che aveva fondato il Palazzo Imperiale del Dio Demone di sesto livello e la cui forza era conosciuta come impareggiabile al mondo, il Grande Imperatore Infernale era morto 3000 anni fa e aveva solo creato una Terra Sacra di quinto livello.


Il Grande Imperatore Infernale poteva essere considerato al massimo un guerriero Imperatore potente. Le 'Arti Diaboliche Infernali' che aveva creato non sarebbero state fonte di gelosia per il Reame Divino Asura. I quattro Reami Divini avevano fin troppi metodi di coltivazione a quel livello.


Inoltre, quando la Grande Città dell'Imperatore Infernale era stata distrutta, la maggior parte dei suoi tesori inestimabili erano stati rubati dai quattro Reami Divini, lasciando solo qualche briciola. I sottoposti del Grande Imperatore Infernale erano scappati come cani miserabili verso il Mare del Sud, dove avevano fondato il loro Sect.


Agli occhi dei quattro Reami Divini, la Regione Demoniaca del Mare del Sud era solo un pesce piccolo per cui non valeva la pena di sprecare tempo.


Dopodiché Xuan Wuji aveva ottenuto per caso la lettera personale dell'Imperatore Demoniaco. In essa aveva scoperto informazioni riguardo al Palazzo Imperiale del Dio Demone. Con questa lettera in mano, aveva cercato in ogni modo di iniziare una guerra per il Mare del Sud, usando il sangue per fare un sacrificio e aprire il sigillo dell'antico campo di battaglia, aprendo la via per il mondo distrutto del Palazzo Imperiale del Dio Demone.


E finché il Palazzo Imperiale del Dio Demone non era stato aperto, solo Xuan Wuji e una minoranza delle figure di alto livello della Regione Demoniaca el Mare del Sud l'avevano saputo. Alla fine il piano perfetto di Xuan Wuji era fallito e quasi tutti i benefici che ne avrebbe tratto erano finiti nelle mani di Lin Ming.


Il Palazzo Imperiale del Dio Demone era un regno dimensionale che aveva perso il suo pilastro di supporto ed era anche stato sigillato dopo. Era nascosto e isolato dal mondo esterno, era accessibile solo da diversi piccoli micro regni frammentati. Dopo che Lin Ming se n'era andato, non sarebbe stato più utile esplorarlo.


"Capisco... ora capisco. Andrò a negoziare con quei membri del Reame Divino Asura. Seguimi." Shibai alla fine si calmò, recuperando la sua sicurezza.


Seguirlo?


Lin Ming esitò, ma in realtà non importava cosa avrebbe scelto. Se il Reame Divino Asura era riuscito a rintracciarlo fino a qui, allora doveva avere un metodo per dedurre la sua posizione. Ormai era inutile nascondersi.


Shibai si rimise la maschera e accese due talismani di trasmissione del suono per inoltrarsi nel palazzo degli Anziani.


Lin Ming lo seguì, recuperando presto la calma. Preoccuparsi non sarebbe servito a nulla.


Shibai poteva sentire l'aura calma di Lin Ming e non poté trattenersi dal dargli un'occhiata. Questo giovane sembrava impassibile come se non fosse accaduto nulla. Chi era? Era inimmaginabile che un praticante di arti marziali negli stadi avanzati del del Nucleo non fosse rimasto sorpreso da questa quesitone.


Shibai condusse Lin Ming in un tempio lastricato di pietre nere.


Era alto solo 300 piedi. Sembrava semplice e ordinario, ma mentre ci entrava, Lin Ming sentì delle fluttuazioni di energia anormali.


"Uh? Questa grande sala è..."


"Puoi sentirlo?" Shibai guardò Lin Ming con apprezzamento:"Questo tempio è stato costruito nel cuore di questo regno dimensionale. Ogni regno dimensionale ha un cuore che sostiene l'intero mondo. È la pietra angolare del mondo. Il grado della sua durezza è inimmaginabile. Perfino i migliori guerrieri del continente Tianyan possono scordarsi di distruggerlo."


Disse Shibai con assoluta sicurezza. Questo tempio nero era l'area più difesa dell'intero clan Abbandonato da Dio. Non solo era costruito sul cuore di questo mondo, ma c'erano formazioni immense e incredibilmente potenti qui. Una volta aperte e guidate da qualcuno, la loro potenza sarebbe stata difficile da immaginare!


Lin Ming seguì Shibai nella sala principale. Fu solo allora che scoprì che un vecchio che indossava una maschera d'argento lo stava aspettando qui. Il vecchio sembrava noncurante, ma era impossibile percepire la sua aura. E ciò che rese ancora più perplesso Lin Ming fu che l'area in cui il vecchio pareva vuota!


<em>'Questo vecchio misterioso e Shibai sono uguali. Sono individui incredibili, non ho modo di vedere la loro coltivazione.'</em>


Il vecchio non stava nascondendo la sua coltivazione, Lin Ming era semplicemente incapace di capire il suo livello. Senza dubbio questo vecchio era al Mare Divino Realm!


Il clan Abbandonato da Dio inaspettatamente aveva due guerrieri al Mare Divino Realm! Una potenza del genere, senza considerare i quattro Reami Divini, poteva essere considerata una Terra Sacra di primo livello!


Quando Lin Ming entrò, il vecchio mascherato annuì, nel suo sguardo sembrava esserci riconoscimento. Era ovvio che avesse saputo della situazione del giovane dal talismano di trasmissione del suono.


Il clan Abbandonato da Dio aveva radunato due guerrieri al Mare Divino Realm e aveva anche scelto questo regno dimensionale come punto d'incontro. Indubbiamente volevano mostrare la loro potenza al Reame Divino Asura.
                                


                                



