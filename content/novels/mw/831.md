---
weight: 8310
title: Capitolo 831 – Battaglia
pubDate: 2025-12-15T08:37:10.275Z
tags:
    - mw
---


<em>Capitolo regolare,
0 Capitoli in coda, 0/5
-Schadenfreude</em>


"Non capisci la situazione! Credi davvero di essere invincibile finché potrai attraversare la Distruzione? Ridicolo!" Era stato il discepolo principale di Situ Haotian, Situ Bai.


Situ Bai non era un vero e proprio membro del clan Situ, era un grande talento che era stato adottato ed era stato accettato come discepolo principale da Situ Haotian. La sua posizione nel Mandato del Cielo era superiore perfino a quella del Grande Emissario Diabolico.


"Non ho bisogno d'altro. Basterò io a distruggerti!"


"Bene. Allora ti aspetterò." Disse Lin Ming.


"Fratello Hao, non essere così frettoloso!" Disse subito il Grande Emissario Diabolico con una trasmissione di vera essenza. Situ Bai non capiva Lin Ming, ma il Grande Emissario Diabolico sì. Sapeva molto bene a che destino sarebbero andati incontro coloro che lo sottovalutavano.


Situ Bai voleva aggiungere altro, ma in quel momento Situ Haotian gridò freddamente:"Stai indietro!"


"Maestro..."


"Ho detto stai indietro!"


"Sì..." Anche se Situ Bai sembrava riluttante ad accettarlo, poté solo ritirarsi.


Situ Haotian fece un passo avanti, fissava Lin Ming con gli occhi che brillavano:"Vuoi sfidare tutti i guerrieri della Distruzione del mio Reame Divino Asura da solo?"


"Sì!" Rispose con decisione Lin Ming mentre affrontava la pressione dell'imperatore.


"Fratello Lin, tu..." Shibai era sbigottito. Il giovane era stato troppo azzardato. Come poteva un praticante di arti marziali al primo stadio della Distruzione sfidare tutti i maestri del Mandato del Cielo al comando del Reame Divino Asura?


Lin Ming inspirò. Disse con una trasmissione di vera essenza:"Patriarca Shibai, la ringrazio per tutto ciò che ha fatto per me, ma non posso permettere al clan Abbandonato da Dio di sopportare tutta l'ostilità puntata su di me. Le conseguenze sarebbero troppo gravi!"


Riconoscendo il forte senso di convinzione nella voce di Lin Ming, Shibai disse:"Sei sicuro di farcela? Capisci quanto sono potenti i grandi maestri del Reame Divino Asura?"


"Lo capisco solo in parte." Disse con sincerità Lin Ming. Naturalmente aveva letto e memorizzato il Mandato del Cielo e sapeva all'incirca quanti guerrieri della Distruzione c'erano tra i ranghi del Reame Divino Asura, ma il Mandato del Cielo non era una lista onnisciente. Lin Ming era sicuro che ce ne fossero alcuni nascosti.


Si era preso un enorme rischio per fare questa folle promessa, ma era obbligato a farla. Se Situ Haotian era sotto pressione in questa atmosfera, come poteva non esserlo anche Lin Ming?


Questa era una scommessa in cui aveva messo in gioco la propria vita. Ormai nessuno era disposto a ritirarsi, se la situazione fosse andata in stallo, allora probabilmente ci sarebbe stata... una guerra totale!


Sarebbe stata una guerra tra due grandi organizzazioni. Una volta che avessero combattuto ci sarebbero stati molti morti e fiumi di sangue. Situ Haotian, Shibai e Lin Ming non potevano permettersi perdite del genere.


Facendo un compromesso potevano evitare una guerra totale in cui avrebbero partecipato guerrieri al Mare Divino Realm, invece si sarebbero limitati ad un conflitto tra praticanti di arti marziali della Distruzione.


Situ Haotian teneva le mani dietro la schiena. Strizzò gli occhi, ma il suo sguardo sembrò ancora più intenso rispetto a prima, come se potesse vedere attraverso Lin Ming!


Non accettò immediatamente la sfida. Stava analizzando rapidamente quanto era potente Lin Ming.


Cento giorni fa era stato valutato al 280esimo posto nel Mandato del Cielo. Allora la coltivazione del giovane era al picco degli stadi avanzati del del Nucleo. Ora la sua coltivazione non era aumentata, quindi era stato impossibile per lui fare progressi sostanziali.


Anche se fosse un talento sconvolgente e avesse ottenuto un po' di assi nella manica negli ultimi cento giorni, la sua forza non dovrebbe comunque superare il 250-260esimo posto nel Mandato del Cielo. Questa era già una valutazione estremamente alta.


Un maestro al 250-260esimo posto non era niente di che. Il Mandato del Cielo aveva diverse sezioni nell'elenco, 200, 100, 50, 30 e 10, erano tutti livelli completamente diversi tra loro. Anche se Lin Ming fosse arrivato al primo stadio della Distruzione e la sua forza fosse aumentata spropositatamente, non poteva comunque aumentare di troppo.


Tuttavia... Lin Ming era un mostro, non poteva essere valutato usando il senso comune.


In realtà non era solo Situ Haotian a non riuscire a stimare la forza del giovane, nemmeno Lin Ming stesso la capiva. Neanche Moguang poteva dare un buon consiglio. Dopotutto un coltivatore del corpo e delle leggi come Lin Ming era estremamente raro. Se avesse usato il potere del fulmine per attraversare la Distruzione, insieme al suo spirito da battaglia, la Forza del Dio Blasfemo ed ogni sorta di abilità uniche e ottime perfino nel Regno Divino, questi fattori avrebbero reso difficile valutare il suo livello. Stimare la forza di Lin Ming dopo che avesse attraversato la Distruzione e farlo rientrare nel Mandato del Cielo sarebbe stato impossibile.


Inoltre Lin Ming non sapeva se il Reame Divino Asura avrebbe avuto dei maestri nascosti.


Questo combattimento era davvero una scommessa!


"Vuoi usare questa battaglia per impedire una guerra tra due Terre Sacre?" Disse con un tono freddo e indifferente Situ Haotian.


"Esatto! Che ne dice? Il così grande Reame Divino non può affrontare un giovane come me?" Lin Ming era tranquillo mentre affrontava l'aura terrificante di Situ Haotian.


E l'imperatore divino naturalmente sentì la derisione dietro le sue parole. Era disprezzo, disprezzo nei confronti del suo Reame Divino Asura!


All'età del Divino Imperatore naturalmente era impossibile che venisse pungolato da parole del genere, ma al momento doveva ammettere che la proposta di Lin Ming era davvero un ottimo compromesso. Altrimenti, anche se si fosse coalizzato con gli altri Reami Divini per attaccare il clan Abbandonato da Dio, questi cosiddetti "alleati" avrebbero comunque richiesto un prezzo astronomico per mostrarsi. Insieme a tutte le perdite che avrebbero subìto in guerra, il gioco non sarebbe valso la candela.


Mentre ci pensava, il Divino Imperatore portò le mani di fronte a sé. Emanava un intento omicida gelido dal suo corpo:"È una battaglia all'ultimo sangue?"


Da queste parole Situ Haotian aveva già accettato questa battaglia.


"Sì! I praticanti di arti marziali che possono scendere in campo possono essere solo praticanti di arti marziali della Distruzione del suo Reame Divino Asura!"


"Bene. Allora faremo come hai detto!" Il Divino Imperatore Asura accettò. Nonostante questo tipo di battaglia d'attrito non fosse onorevole, non avrebbe cercato aiuti esterni per sfidare Lin Ming.


Questa battaglia riguardava il destino della nazione! Vincere significava recuperare l'eredità completa dell'Imperatore Demoniaco. Perdere significava aiutare a creare un enorme nemico dal potenziale illimitato. La differenza tra i risultati era enorme!


Lin Ming fece un respiro profondo e strinse i pugni, i suoi occhi stavano brillando mentre fissava il Divino Imperatore Asura. Aveva davvero accettato!


Lin Ming non sapeva se avrebbe potuto vincere o quanto sarebbe stato potente una volta attraversata la Distruzione. Questa scommessa era piena di rischi sconosciuti. Nonostante questo, sentì il sangue ribollire con spirito combattivo, pieno di entusiasmo. Voleva questa battaglia! Desiderava una battaglia in cui avrebbe potuto massacrare i nemici e bagnare il suolo con il loro sangue!


Accettare questa scommessa era principalmente per ridurre la pressione sul clan Abbandonato da Dio, ma allo stesso tempo voleva usare questa pressione per forzarsi a superare i propri limiti!


Lin Ming guardò l'Imperatore e disse:"Dato che questa è una battaglia all'ultimo sangue... la mia posta in gioco sono tutte le mie eredità e l'Armatura dell'Imperatore Demoniaco. E lei? Che cosa sta mettendo in gioco?"


Questa era una battaglia ingiusta fin dall'inizio, Lin Ming avrebbe affrontato da solo innumerevoli nemici e se avesse perso sarebbe stato alla mercé dei suoi nemici. Naturalmente non avrebbe accettato se non ci fossero stati dei benefici per lui.


"Cosa vuoi?"


L'Imperatore non ne fu sorpreso. Il tono della sua voce diventò sempre più calmo, mascherando i suoi pensieri.


Lin Ming ponderò per un momento. Pensò subito al Guarda Cuore del Dio Demone. Finché avesse potuto ottenerlo avrebbe completato l'Armatura del Dio Imperatore. Sarebbe diventato un tesoro non inferiore alla Fornace Universale del Sole.


Tuttavia rinunciò subito all'idea.


L'Armatura dell'Imperatore Demoniaca completa non avrebbe aumentato troppo la forza di Lin Ming. Era solo equipaggiamento dopotutto, non sarebbe stato un bene contare troppo su di esso. In tal caso sarebbe stato meglio chiedere materiali celesti che potevano aumentare la sua coltivazione.


Inoltre il punto più importante era che il Guarda Cuore del Dio Demone era l'onore e l'orgoglio del Reame Divino Asura. Era il simbolo di come erano i veri successori dell'eredità dell'Imperatore Demoniaco. Se il Reame Divino Asura perdesse un oggetto del genere, allora diventerebbe lo zimbello dell'intero mondo marziale.


Il Reame Divino Asura aveva annunciato che gli antenati di Lin Lanjian avevano rubato l'eredità insieme all'Armatura dell'Imperatore Demoniaco e avevano cercato di catturarlo. Se non avesse recuperato l'eredità, ma avesse addirittura perso il Guarda Cuore del Dio Demone, allora non sarebbe stato davvero ridicolo?


Allora il Reame Divino Asura potrebbe impazzire di rabbia e non rispettare la sua promessa di fronte a tutti, scegliendo anche di fare guerra al clan Abbandonato da Dio. Questo non sarebbe stato un buon risultato.


Mentre ci pensava, Lin Ming decise. Registrò tutto ciò che desiderava in una tavoletta di giada.


"10 jin di giada spirituale di legno di un milione di anni, essenza di pesco di 10.000 anni, Fiore Nebbia dell'Alba, Pietra , Acqua Spirituale dell'Albero Ontano..."


Lin Ming registrò 15 tipi di materiali diversi. In questi ultimi anni aveva studiato nel dettaglio l'alchimia e stava facendo ricerche sulle piante native del continente Tianyan. Tutti questi materiali potevano essere trovati in questo paese, ma erano estremamente rari e preziosi.


Con questi materiali sarebbe riuscito a raffinare due pillole miracolose.


La prima era Goccia Blu della Raffinazione della Mente. Avrebbe diminuito di molto il tempo che ci avrebbe messo per passare dal primo al secondo stadio della Distruzione.


La seconda era Ghiaccio Celeste dell'Elettricità Viola. Sarebbe stata d'aiuto per aprire la quarta delle Otto Porte Nascoste, tuttavia per sbloccarla completamente avrebbe avuto bisogno di altri materiali. La trasformazione del corpo era fin troppo costosa. Anche nel Regno Divino non era facile raccogliere tutti i medicinali necessari.


<em>Shua!</em>


Una luce bianca brillò e la tavoletta di giada volò nelle mani del Divino Imperatore Asura.


Mentre leggeva l'elenco, quasi ruppe la tavoletta!


Pensava che Lin Ming avrebbe chiesto il Guarda Cuore del Dio Demone ma non si sarebbe mai aspettato che avrebbe scelto dei materiali celesti. Erano ancora più preziosi, insieme sarebbero costati sette o otto milioni di pietre di essenza spirituale!


Inoltre molti di essi non potevano essere comprati. Anche cercarli avrebbe consumato un'enorme quantità di risorse. Il valore totale poteva superare i dieci milioni di pietra di essenza spirituale!


Questo Lin Ming era semplicemente un leone ingordo e avido!


Tuttavia, piuttosto che perdere il Guarda Cuore del Dio Demone, avrebbe preferito acconsentire a questa richiesta. Osservò Lin Ming e strinse i denti:"Sei piuttosto intelligente, Hai evitato di passare il limite puntando ai migliori vantaggi. Bene! Allora accetto!"


Mentre finiva di parlare, Situ Haotian si girò all'improvviso per andarsene. Gli altri praticanti di arti marziali del Reame Divino Asura si affrettarono a seguirlo. Sapevano bene tutti quanto era in allerta Situ Haotian.


Nonostante la sua potenza, oggi era stato costretto dal clan Abbandonato da Dio e da un mero ragazzo negli stadi avanzati del del Nucleo ad accettare una battaglia a cui non voleva acconsentire. Si potevano immaginare quanto fosse instabile il suo umore!


Mentre usciva dalla Grande Sala del Cuore del Regno del clan Abbandonato da Dio, Situ Haotian si fermò all'improvviso. Si girò e guardò freddamente il suo seguito.


"Dovete partecipare tutti a questa battaglia. La vittoria porterà innumerevoli ricompense! La sconfitta la morte!"
                                


                                



