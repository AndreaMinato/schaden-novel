---
weight: 833
title: Capitolo 833 – Situ Yaoyue
pubDate: 2025-12-15T08:37:10.276Z
tags:
    - mw
---


<em>CAPITOLO SPONSORIZZATO ringraziamo Weed
58 Capitoli in coda, 0/5
-Schadenfreude</em>


Mancavano tre mesi di tempo all'inizio della battaglia, ma Lin Ming non era nervoso. Normalmente un praticante di arti marziali avrebbe avuto bisogno di circa un mese per attraversare la Distruzione, ma Lin Ming stimò che quaranta giorni sarebbero stati sufficienti.


Il primo mese l'aveva usato principalmente per guarire la ferita nella sua anima, calmare lo spirito e meditare sulle tavolette di giada del Concetto di Fulmine che l'Imperatore Argento aveva lasciato.


Avanzare al primo stadio della Distruzione era estremamente pericoloso per Lin Ming. Sarebbe dovuto essere nelle sue condizioni migliori par farlo.


Col passare del tempo sempre più praticanti di arti marziali iniziarono ad arrivare al regno dimensionale e il clan Abbandonato da Dio li accolse a braccia aperte. Ogni praticante di arti marziali allo stadio Houtian o superiore avrebbe dovuto solo provvedere una forma di identificazione valida prima di avere il permesso di entrare.


Poi però, anche se il regno dimensionale del clan Abbandonato da Dio era vasto, divenne comunque un po' affollato, così dovettero imporre un po' di restrizioni all'accesso.


"Quella è l'area dove stanno i praticanti di arti marziali del Reame Divino Asura."


Nel regno dimensionale, diversi praticanti di arti marziali indicarono una grossa torre nera che fluttuava nel cielo.


Questa Pagoda alta duecento piedi era sospesa a mezz'aria e della luce nera luccicava attorno ad essa, rilasciando un formidabile campo di energia. Un praticante di arti marziali più debole avrebbe sentito una pressione soverchiante, che avrebbe portato scompiglio nel flusso di vera essenza, e sarebbe stato costretto ad arretrare.


"Il Reame Divino Asura vuole proprio divorare Lin Lanjian. Hanno sistemato la loro base a sole dieci chilometri dal Palazzo degli Anziani. Quella torre nera è un tipo di tesoro. Può essere tenuta in un anello spaziale e una volta tirata fuori può crescere di centinaia di piedi, è estremamente comoda."


Mentre tutti parlavano, una squadra di praticanti di arti marziali vestiti di nero volò nel cielo, silenziosa come un branco di spettri. L'uomo in capo al gruppo indossava un abito nero ed era a piedi nudi, il suo aspetto bello ed elegante combinato con i suoi lunghi capelli neri che svolazzavano al vento gli davano una sensazione eterea.


La sua aura era incredibilmente profonda, come un vasto oceano. Tutti i presenti non riuscirono a capire la sua coltivazione.


"Chi era quello? È troppo terrificante. Solo vederlo mi ha dato la sensazione di vedere il picco di una montagna irraggiungibile." Disse con un po' di paura un praticante di arti marziali negli stadi intermedi del del Nucleo.


Generalmente parlando un praticante di arti marziali negli stadi intermedi del del Nucleo poteva vedere la coltivazione di un guerriero negli stadi avanzati della Distruzione a meno che non usasse un metodo segreto per nasconderla.


Quell'uomo dal bell'aspetto di prima ovviamente non stava coprendo il suo dantian. tuttavia nessuno poteva capire che stadio aveva raggiunto.


"È... è un guerriero al Mare Divino Realm? Il Reame Divino Asura ha davvero mandato un supremo esperto al Mare Divino Realm?"


"Non è al Mare Divino Realm, sicuramente no!" Un praticante di arti marziali negli stadi avanzati del del Nucleo scosse la testa:"Sono riuscito a scorgere vagamente la sua coltivazione. È ancora nella Distruzione. Se non mi sbaglio è uno degli Ascetici del Reame Divino Asura. Molto probabilmente è il coltivatore al dodicesimo posto del Mandato del Cielo, Situ Luosha!"


"Situ Luosha..."


Quando i praticanti di arti marziali sentirono questa ipotesi, sussultarono in coro. Nel Reame Divino Asura, a parte maestri come gli Emissari Diabolici e i Precettori Imperiali, c'erano anche gli Ascetici. Questi talenti erano i talenti più grandi del Reame Divino.


Gli Emissari Diabolici e i Precettori Imperiali di solito dovevano eseguire una varietà di compiti assegnati dal Reame Divino Asura. Erano responsabili della gestione del paese e questo avrebbe fatto sprecare loro un po' della loro energia, così non avrebbero potuto dedicarsi pienamente alla loro coltivazione.


Quindi i Precettori Imperiali e gli Emissari Diabolici di solito non rientravano mai tra i primi trenta posti del Mandato del Cielo. C'erano anche molti di loro, come Bi Ruyu e il ragazzino vestito di rosso, che avevano già 1000-2000 anni e quindi non sarebbero mai potuti avanzare al Mare Divino Realm. Se fossero morti il Reame Divino Asura non avrebbe subìto gravi perdite.


Gli Ascetici però erano diversi. Erano talenti straordinari, la loro sola missione era coltivare bene e avanzare al Mare Divino Realm!


Il Reame Divino Asura aveva investito un'enorme quantità di risorse in ognuno di questi individui. Perderne uno sarebbe stato devastante, ma perdere sei o sette di loro era come avere un esperto al Mare Divino Realm in meno.


La forza di un Ascetico era incredibile. Ad esempio Situ Luosha era il dodicesimo nel Mandato del cielo, ma in realtà la lista derivava da una stima di Destino. Situ Luosha non aveva combattuto da oltre dieci anni e anche il suo ultimo avversario era stato un maestro del Mandato del Cielo, inoltre nemmeno il suo livello era basso, ma quella persona era comunque morta a causa di un colpo di palmo di Situ Luosha, come se non fosse nient'altro che una formica.


Dopo un periodo così lungo di tempo, si era diffusa diceria che Situ Luosha si stesse avvicinando al Mare Divino Realm. C'era perfino una possibilità del 30-40% che avanzasse di livello nei prossimi vent'anni.


Allora Situ Luosha avrebbe avuto poco più di 100 anni.


La maggior parte di quei guerrieri che avanzavano al Mare Divino Realm per lo più lo facevano a cent'anni. Per quanto riguardava quelli che lo facevano a diversi secoli o anche un millennio d'età invece dipendeva di solito da opportunità fortunate.


E la forza di queste persone sarebbe stata di gran lunga inferiore ai guerrieri al Mare Divino Realm che avevano fatto progressi grazie ai loro sforzi. Quindi si poteva immaginare quanto fosse terrificante Situ Luosha!


"Situ Luosha è arrivato e non si sono nemmeno disturbati a nascondere la sua posizione. Forse... forse questo significa che il Reame Divino Asura non ha solo Situ Luosha, ma anche qualche Ascetico sconosciuto che è nascosto. Quella persona sarebbe il vero asso nella manica del Reame Divino Asura!"


"Se usa perfino i suoi Ascetici, allora il Reame Divino Asura sta davvero prendendo sul serio questa battaglia. Credo che le possibilità di Lin Lanjian non siano così alte..."


"Esatto, sono troppo potenti..." I praticanti di arti marziali sospirarono con emozione. Tutti qui erano praticanti di arti marziali, eppure come poteva esserci un divario così grande tra di loro.


.....


In quel momento, nel piano più alto della pagoda nera, un uomo dall'aspetto bello ed etereo si stava inginocchiando per porgere i suoi rispetti a Situ Haotian. Disse con voce magnetica:"Sua maestà il Divino Imperatore, Luosha è arrivato per eseguire i suoi ordini."


"Sì, ben fatto. Dovresti sapere già la situazione generale. Ora devi solo affrontare quel praticante di arti marziali al primo stadio della Distruzione di nome Lin Lanjian. Non sottovalutarlo a causa della sua coltivazione inferiore. È molto resistente ed è estremamente forte! Questa battaglia potrebbe non essere difficile per te, ma sarà anche lo strumento migliore per affinare le tue capacità!"


Situ Haotian era seduto sul suo trono, emanava un'aura maestosa. Quando si era riferito a Lin Ming come 'resistente' non si riferiva alle sue capacità difensive, ma al suo destino da Imperatore Impareggiabile. Questo tipo di persona era estremamente difficile da uccidere. Spesso sarebbe sopravvissuta anche nelle trappole più letali, dando solo problemi a coloro che volevano ucciderli.


"Come desidera sua maestà. Non sottovaluterò nessun nemico." L'espressione dell'uomo vestito di nero era calma, i suoi occhi brillavano come gemme nere nella notte. Situ Haotian notò che il suo sguardo era solenne e sincero e questo lo rese soddisfatto.


"Questa battaglia influirà molto sul tuo destino e sul potenziale che hai accumulato per tutta la vita. Se potrai vincere, allora raggiungerai il Mare Divino Realm entro dieci anni! Ma se perderai questo sarà un enorme ostacolo lungo la tua strada. Dipenderà tutto da te se potrai superare o no questa sfida!"


"Ricevuto!"


"Bene! Ora puoi andare." Situ Haotian fece un cenno e fece un respiro profondo. La sua espressione tranquilla conteneva un'energia feroce, come una calma prima della tempesta.


"Haotian, hai perfino chiamato Luosha! Non sei un po' troppo cauto? È perfino in uno stadio cruciale." Dopo che Luosha se ne andò, una donna un po' più anziana uscì da una stanza laterale, il suo tono era un po' insoddisfatto.


Situ Haotian guardò sua sorella e sbuffò lievemente:"Luosha deve venire, altrimenti chi combatterà contro Lin Lanjian? Non solo, ho intenzione di convocare Yaoyue."


"Vuoi perfino portare Yaoyue? Stai scherzando? Non solo è in isolamento, ma la posizione è un grande segreto. Vuoi che tutti nel continente sappiano di lei? Vuoi che rimanga nel Reame Divino Asura senza mai avventurarsi all'esterno o fare esperienza prima di raggiungere il Mare Divino Realm? E per cosa? Per affrontare un ragazzo che sarebbe appena arrivato al primo stadio della Distruzione? Non dimenticarti che questa è una guerra d'attrito con innumerevoli avversari. Possiamo semplicemente farlo estenuare fino alla morte!"


"Yaoxi! Il mio Reame Divino Asura ha già subito due grandi sconfitte da questo Lin Lanjian! E che progressi abbiamo fatto? ho già detto che Lin Lanjian ha il destino di un Imperatore Impareggiabile. Anche se credi di averlo messo perfettamente in trappola, riesce comunque a scappare! Per uccidere una persona del genere devi sfoderare una forza diverse volte superiore alla sua e ucciderlo con una soverchiante velocità e potenza! Altrimenti non ci sarà fine ai nostri guai in futuro!


"Questa battaglia è troppo importante per il futuro del mio Reame Divino Asura. Non possiamo permetterci di perdere, né possiamo farlo. Se Lin Lanjian ha osato accettare questa battaglia d'attrito, allora certamente ha un modo per gestirla. Dobbiamo assicurarci non solo una certa quantità di guerrieri, ma anche che siano di qualità. Questo per assicurarsi la vittoria! Se non fosse per le origini del clan Abbandonato da Dio, preferirei iniziare una guerra!"


Il tono di Situ Haotian era deciso e risoluto.


"Preferiresti iniziare una guerra? Sei pazzo!" Disse con un'espressione incredula Situ Yaoxi. Non era d'accordo con la sua opinione. "Che importa della vita di qualche Imperatore Impareggiabile? Solo perché hai subito due sconfitte ti sei spaventato all'improvviso? Sei comunque il Divino Imperatore e decidi tu, ma lascia che ti dia un avvertimento. Yaoyue è il talento più magnifico che la nostra stirpe abbia mai visto negli ultimi mille anni. Il suo futuro potenziale è illimitato. Non solo raggiungerà il Mare Divino Realm, sarà straordinaria nel suo livello. Ha anche la possibilità di ereditare il tuo trono in futuro. Dato che devi interrompere il suo isolamento, allora devi ripagarla con abbastanza risorse!"


"Umpf, se Yaoyue potrà vincere questa battaglia sarà una buona fortuna per lei. Sconfiggere qualcuno con il destino di un Imperatore Impareggiabile la aiuterà ad accumulare slancio e aumentare la sua sicurezza di sconfiggere avversari sempre più potenti. Non è qualcosa paragonabile ad un mero isolamento."


Situ Haotian si alzò, non voleva più perdere tempo a parlare con sua sorella.


Andò vicino alla finestra e guardò il cielo stellato. In questo regno dimensionale, le Leggi sembravano uno sconfinato universo. Anche le stelle qui brillavano con forza.


Situ Haotian mormorò tra sé e sé:"Lin Lanjian, puoi essere la stella più splendida che il continente Tianyan abbia mai visto. Se avessi saputo che avresti ottenuto la protezione del clan Abbandonato da Dio, allora avrei preferito rinunciare all'eredità dell'Imperatore Demoniaco che entrare in ostilità con te. Ma che peccato, ormai non possiamo ritirarci e ora devo distruggerti."


.....


Dieci giorni dopo il regno dimensionale del clan Abbandonato da Dio divenne praticamente un raduno di eroi. Divini principi, principi di primo rango, successori di primo rango e Sect di quinto livello e Terre Sacre erano arrivate con i loro Anziani e i loro diretti discepoli.


Non c'era mai stata una battaglia del genere nella storia del continente Tianyan. Un giovane con una mera coltivazione al primo stadio della Distruzione aveva sfidato tutti i guerrieri della Distruzione di un Reame Divino!


Questo era un talento semplicemente impareggiabile.


"Fratello Lin, stai sentendo un po' di pressione?" Disse con un piacevole sorriso un giovane di bell'aspetto dalle orecchie affusolate.


Lin Ming rimase sorpreso quando vide tre giovani apparire di fronte a lui. Erano Lan Xin, Feng Shen e Duanmu Qun!
                                


                                



