---
weight: 834
title: Capitolo 834 – Avanzamento, Inizio
pubDate: 2025-12-15T08:37:10.276Z
tags:
    - mw
---


<em>CAPITOLO SPONSORIZZATO ringraziamo Weed
57 Capitoli in coda, 0/5
-Schadenfreude</em>


"Siete davvero voi! Non avrei mai pensato che sarebbe passato un anno prima di rivedervi." Disse con un po' di emozione Lin Ming. Esaminò le coltivazioni di Duanmu Qun e degli altri. Duanmu Qun era arrivato al picco di un Re Elfico tre stelle ed era ad un solo passo dall'arrivare al grado dopo. Visto che gli elfi praticavano un sistema di coltivazione diverso dagli umani, un Re Elfico a quattro stelle equivaleva ad un praticante di arti marziali al secondo stadio della Distruzione.


Per quanto riguardava Lan Xin e Feng Shen, erano arrivati tranquillamente allo stadio del Re Elfico a tre stelle. Questa coltivazione era considerata più potente di un umano negli stadi avanzati del del Nucleo, ma era un po' più debole di un guerriero al primo stadio della Distruzione.


Tutti e tre erano talenti di livello Imperatore ed erano molto più vecchi di Lin Ming. Da quando si erano incontrati fino ad ora, nessuno aveva perso contro Lin Ming in termini di coltivazione. Era solo la loro forza combattiva totale che era inferiore.


"Vero! È bello rivederti. Lo scorso anno abbiamo esplorato ogni sorta di zona pericolosa dei quattro Reami Divini. Nonostante non abbiamo ottenuto molto, abbiamo affrontato molti pericoli mortali e abbiamo duellato con molti giovani eroi del continente Tianyan. Alcune volte abbiamo perso, in altre abbiamo vinto e siamo riusciti ad ottenere qualche ispirazione. Fratello Lin, hai intenzione di tornare nel Sacro Continente dei Demoni nei prossimi anni?"


Duanmu aveva detto queste parole tramite una trasmissione di vera essenza. Quando aveva sentito di Lin Lanjian, aveva avuto il presentimento che fosse Lin Ming. Ora che poteva confermare la sua ipotesi, naturalmente sapeva che la posizione di Lin Ming era sensibile e anche il Sacro Continente dei Demoni era un segreto che non poteva essere rivelato facilmente agli altri. Altrimenti, se si sapesse in giro che Lin Ming conosceva un metodo per raggiungere un altro continente, ci sarebbero stati dei guai per lui.


"Sacro Continente dei Demoni... In effetti vorrei tornare tra un po' di tempo."


Lin Ming si ricordava bene della Strada dell'Imperatore. Era un posto in cui voleva tornare, ma la sua forza era ancora insufficiente al momento.


"Ho intenzione di tornare tra un po' di anni. Potete rimanere vicini al clan Abbandonato da Dio. Se avrò intenzione di tornare allora lascerò un messaggio nel clan Abbandonato da Dio."


La regione centrale del continente Tianyan era estremamente vasta. Anche se uno avesse avuto un talismano di trasmissione del suono speciale, sarebbe stato comunque impossibile mandare un messaggio a milioni di chilometri di distanza, per non menzionare che la regione centrale era ampia oltre una decina di milioni di chilometri. Cercare di trovare qualcuno con un talismano del suono di questo calibro non sarebbe stato facile, quindi lasciare un marchio di trasmissione non sarebbe stato troppo utile.


"Bene, volevamo anche noi tornare tra un po' di anni. Abbiamo fatto un bel po' di esperienze durante questa avventura nel continente Tianyan." Disse con un sorriso radioso Lan Xin. Ampliare i propri orizzonti era estremamente importante per la crescita di un praticante di arti marziali, anche se non aveva incontrato molte occasioni fortunate nel frattempo.


"Fratello Lin, vorrei sapere quanto sei sicuro di farcela. Ho sentito che il Reame Divino Asura ha già chiamato degli Ascetici e qualche talento nascosto." Disse all'improvviso il prima silenzioso Feng Shen. Nell'ultimo anno aveva compreso molto di più quanto erano potenti i praticanti di arti marziali della regione centrale del continente Tianyan e quanto era terrificante il Reame Divino Asura. Anche se sapeva bene quanto era potente Lin Ming, Feng Shen non poteva non preoccuparsi per il suo amico.


Lin Ming fece un respiro profondo. Scosse la testa e disse:"Non ho modo di sapere se ce la farò dopo essere avanzato di stadio, né a che livello arriverà la mia forza. Non so nemmeno quanto saranno potenti i maestri del Reame Divino Asura. Non posso dire di non essere sotto pressione, altrimenti non sarei andato in questo ristorante a rilassarmi. Questa è una scommessa in cui non so nemmeno quali carte ho in mano. Naturalmente anche il Reame Divino Asura è nelle stesse condizioni. Nessuno saprà chi sarà il vincitore fino all'ultimo momento."


Mentre stavano parlando, risuonò del trambusto. Guardando fuori dalla finestra videro che una carrozza dorata stava volando nell'aria, trainata da due maestose bestie feroci. Su un lato della vettura era incisa una fornace a due manici e dall'altra c'era il carattere 'Yun' (云).


La comparsa di questa carrozza attirò velocemente l'attenzione di tutti.


"Quella è la carrozza del Reame Divino delle Nove Fornaci!"


"Il carattere Yun... dovrebbe essere il principe ereditario delle Nove Fornaci, Yang Yun! Anche Yang Yun è venuto!"


"È comprensibile. Ho sentito voce che Yang Yun ha preso in simpatia Lin Lanjian e apprezza moltissimo il suo talento. Certamente verrebbe a vedere una battaglia che mai vista prima d'ora!"


Yang Yun aveva una posizione incredibilmente salda nel Reame Divino delle Nove Fornaci. Non aveva combattuto per oltre dieci anni e la sua coltivazione era nascosta. Nessuno sapeva che livello aveva raggiunto.


Alcune dicerie sostenevano che fosse bloccato e la sua coltivazione non fosse migliorata da molto tempo.


Tuttavia altri affermavano che la forza di Yang Yun era spaventosa e la stava nascondendo deliberatamente.


Nessuno sapeva quale fosse la verità.


"Yang Yun..." Duanmu Qun alzò le sopracciglia. Disse con una trasmissione di vera essenza:"Ho già visto questa persona prima d'ora. È piuttosto spaventoso e non desidero rivederlo per ora. Fratello Lin, ora andremo per la nostra strada." Dopo che Duanmu Qun, Feng Shen e Lan Xin decisero un metodo per contattarlo, lo salutarono.


La carrozza brillava di luce dorata. Un giovane dal temperamento gentile si circondò di vera essenza mentre scendeva dal cielo.


"Non mi aspettavo che perfino sua altezza il Principe Ereditario mi avrebbe fatto personalmente visita. Ne sono davvero onorato." Lin Ming uscì per andare a salutare Yang Yun, esaminandolo senza farsi notare. Yang Yun non era cambiato affatto. Il suo dantian era ancora coperto da uno strato di nebbia ed era impossibile capire il suo livello.


Anche se Lin Ming aveva una percezione formidabile, non poteva ancora scorgere la coltivazione del principe ereditario.


Secondo le voci, Yang Yun era nato da una bellissima concubina nell'harem del Divino Imperatore delle Nove Fornaci. Il talento marziale della donna era ordinario e anche Yang Yun aveva mostrato un'attitudine simile, niente di speciale. A 12 anni d'età però il suo potenziale era aumentato in modo astronomico, al punto che la sua ascensione era diventata inarrestabile.


Nel mondo delle arti marziali questo tipo di situazione era relativamente insolita, ma non troppo rara. Ad esempio qualcuno come l'Imperatore del Fulmine delle Otto Distruzioni aveva sperimentato molti alti e bassi nella vita per poi riuscire a raggiungere grandi risultati.


"Ahah, fratello Lin, non c'è bisogno di essere così formali. Non mi aspettavo che avrebbe mostrato tale coraggio e avrebbe sfidato tutti i guerrieri della Distruzione di un Reame Divino al solo primo stadio della Distruzione."


Lin Ming disse:"Sono stato costretto a farlo. La mia sola scelta è camminare nelle fauci della morte e sperare di rinascere da lì."


"Mm... il Reame Divino Asura è piuttosto determinato. Se il fratello Lin potrà davvero vincere questa battaglia, allora posso garantire che il Reame Divino Asura non le darà più guai."


Promise solennemente Yang Yun. Lin Ming rise e disse:"La ringrazio per le sue buone intenzioni fratello Yang."


Se Lin Ming avesse potuto vincere questa battaglia e attraversare due o tre stadi della Distruzione sotto il rifugio del clan Abbandonato da Dio, allora, anche se avesse rivelato un po' di altri segreti come la Fornace Universale del Sole, la Fiamma Brucia Stelle o l'Anima del Tuono del Nono Cielo, quei vecchi del Mare Divino Realm non avrebbero più mirato ai suoi tesori. Questa era la deterrenza causata dalla forza.


Ora c'erano molte organizzazioni che stavano pensando a come cercare di attirare il favore di Lin Ming.


Yang Yun osservò il dantian di Lin Ming e cambiò argomento:"Ma prima potrebbe essere più difficile di quello che pensa attraversare la Distruzione. Ho preparato un piccolo dono per lei."


Yang Yun tirò fuori una scatola di giada di legno spirituale. Dopo averla aperta, Lin Ming rimase sbigottito nel vederne il contenuto.


C'erano due Pillole della Trasformazione Divina!


Una Pillola della Trasformazione Divina era estremamente preziosa. Poteva aumentare le possibilità di attraversare la Distruzione e arrivare al Mare Divino Realm. Il Reame Divino Asura un tempo aveva offerto una di esse come ricompensa per catturare Lin Ming.


Questa sorta di pillola era sprecata come dono per un praticante di arti marziali al del Nucleo che stava per giungere al primo stadio della Distruzione.


Lin Ming non pensava che Yang Yun gli avrebbe donato addirittura due pillole della Trasformazione Divina! Sapeva delle sue difficoltà nel tentare di attraversare la Distruzione? Altrimenti perché gli avrebbe donato due Pillole della Trasformazione Divina che solo i guerrieri degli stadi avanzati della Distruzione avrebbero usato?


Lin Ming non poté trattenersi dal pensare a questo.


Yang Yun sembrava indifferente. Sorrise lievemente e disse:"Un piccolo dono. Spero che potrà aiutare il fratello Lin ad attraversare la Distruzione. Lo accetti per favore."


Due Pillole della Trasformazione Divina avrebbero davvero aiutato Lin Ming ad attraversare la Distruzione con maggiore sicurezza, ma quando vide l'espressione di Yang Yun, ebbe una strana sensazione. "Il dono del fratello Yang è troppo grande, non posso accettarlo."


Anche in una Terra Sacra dell'alchimia come il Reame Divino delle Nove Fornaci, ci sarebbero volute comunque almeno 100.000 pietre di essenza spirituale per produrre una sola Pillola della Trasformazione Divina. Se fosse stata venduta al pubblico, poteva arrivare a costare perfino 300.000 pietre di essenza spirituale! Altrimenti perché il Reame Divino Asura l'avrebbe usata come ricompensa?


Anche così, il Reame Divino delle Nove Fornaci poneva un limite alla vendita della Pillola della Trasformazione Divina. Nessuno voleva aiutare ad allenare i maestri dei nemici.


Due Pillole della Trasformazione Divina erano sufficienti a fare impazzire di gelosia qualunque praticante di arti marziali negli stadi avanzati della Distruzione nel Mandato del Cielo. Lin Ming non voleva rimanere in debito con Yang Yun.


Yang Yun sembrò leggere nel pensiero al giovane. Ridacchiò lievemente e disse:"Fratello, non c'è bisogno di rifiutare. So già che ne avrà bisogno. Quando un praticante di arti marziali attraversa la Distruzione, è come una bestia feroce che attraversa la tribolazione celeste. Più potente è la bestia feroce, più sarà difficile la sua tribolazione, perché il cielo non vuole permettere loro di ascendere. Se il fratello Lin attraversa la Distruzione, sarebbe come un drago dei fiumi che si trasforma in un Vero Drago. Una volta che attraversa il portale del drago e si leverà in cielo, solcherà le nuvole senza ostacoli."


Mentre Yang Yun parlava, i sospetti di Lin Ming si intensificarono. Mantenne la calma e disse:"Gli umani sono diversi dalle bestie feroci... le bestie feroci devono sopportare la tribolazione divina perché la loro coltivazione sfida la volontà del cielo, che reagirà di conseguenza. Una bestia più potente naturalmente troverà una tribolazione più difficile da superare. Ma la Distruzione di un praticante di arti marziali fa disintegrare il corpo mortale per poi riformarlo. Più solide sono le fondamenta di un praticante di arti marziali, più facile sarà attraversare la Distruzione."


"Ahah, lo so, ma a volte ci sono persone simili alle bestie feroci." Disse con un sorriso Yang Yun, parlando con noncuranza. Lin Ming aggrottò le sopracciglia, aveva sempre avuto la sensazione che Yang Yun celasse qualche altro intento.


"Sono solo due Pillole della Trasformazione Divina, non è un favore così grande. Se si sente in colpa allora può considerarlo come un prestito. Dopo che avrà vinto la sua battaglia, otterrà sicuramente un buon raccolto. Allora potrà ripagarmi facilmente con 400.000 pietre di essenza spirituale!"


L'atteggiamento di Yang Yun era molto spensierato. Lin Ming poté solo accantonare i suoi sospetti e accettare le Pillole della Trasformazione Divina. Erano qualcosa di cui aveva davvero bisogno al momento. Per lui attraversare la Distruzione sarebbe stata una grande sfida. Il fallimento sarebbe stato una condanna a morte!


Quindi, anche se le due Pillole della Trasformazione Divina avrebbero potuto aumentare le sue possibilità di poco, era ancora disposto a comprarle con un credito di 400.000 pietre di essenza spirituale.


Solo che aveva la sensazione che Yang Yun fosse sempre più misterioso.


Dopo di lui, arrivarono molti giovani membri d'élite, incluso perfino Li Yifeng del Reame Divino delle Sette Stelle.


"Ahah, questo posto è davvero animato! Sono venuto proprio nel momento giusto! Sono rimasto imprigionato per così tanto tempo che pensavo di stare per soffocare!" Visto che era riuscito a partecipare ad un evento del genere, Li Yifeng si sfregò le mani ancora più entusiasta di prima. Visto che aveva causato così tanto guai quando era andato fuori "all'avventura", era stato denunciato dalla sua fidanzata e poi punito nuovamente. Stavolta aveva dovuto usare il pretesto di andare ad osservare la battaglia per apprendere e naturalmente era molto contento di aver avuto il permesso di uscire.


"Non ho idea di chi sia o da dove provenga questo Lin Lanjian, ma è ancora più folle di me."


Disse ad alta voce Li Yifeng. Anche se era anche lui al picco degli stadi avanzati del del Nucleo, poteva a stento contendere con un maestro della Distruzione.


"È un maestro del Mandato del Cielo, naturalmente è più pazzo di te." Disse spietatamente la giovane domestica accanto a lui. Nonostante stimasse Li Yifeng, sapeva che il divario che c'era tra un normale guerriero della Distruzione e un maestro del Mandato del Cielo.


I due non sapevano che Lin Lanjian era Lin Ming. Questo perché erano stati puniti con un isolamento e non avevano sentito molte notizie dall'esterno. Tuttavia, dopo aver saputo che stava per iniziare un combattimento senza precedenti fin dai tempi antichi, i due non avevano potuto trattenersi dall'andare a vederlo. Non avevano altre informazioni di Lin Lanjian, come il suo metodo di coltivazione o le sue armi. Altrimenti avrebbero scoperto le sochilometrinze che c'erano tra lui e Lin Ming e naturalmente ne avrebbero capito la vera identità.


"Mi scuso, ma il signor Lin Lanjian è già andato ad isolarsi per attraversare la Distruzione. Non riceverà ospiti!"


Due guardie di fronte al Palazzo degli Anziani risposero gelidamente a Li Yifeng e alla giovane domestica. Li Yifeng adorava incontrare gli eroi del mondo, quindi naturalmente non si sarebbe voluto perdere Lin Lanjian. Tuttavia era arrivato troppo tardi.


"È già andato in isolamento?" Lo sguardo di Li Yifeng si accese. Se questo era vero, allora dopo aver radunato l'energia per due o tre giorni, Lin Lanjian l'avrebbe detonata per attaccare la Distruzione. Questo sarebbe stato davvero un grande evento!
                                


                                



