---
weight: 8380
title: Capitolo 838 - Spirito da Battaglia d'Argento
pubDate: 2025-12-15T08:37:10.276Z
tags:
    - mw
---


<em>CAPITOLO SPONSORIZZATO ringraziamo Weed
53 Capitoli in coda, 0/5
-Schadenfreude</em>


La trasformazione del corpo continuò per un'altra ora. Dopo una serie di crepitii, il Divino Osso Demoniaco e il cristallo del serpente marino si ridussero in polvere. Tutte le varie energia si distorsero, facendo scoppiare completamente la torre in cui era la camera di isolamento!


Si sollevarono polvere e fumo ovunque. Mentre i detriti cadevano, la stanza di Lin Ming si rivelò completamente alla vista di tutti gli spettatori, lasciando solo la Grande Formazione della Chiusura Celeste.


Il cielo era pieno di fulmini. E nella barriera tutto si era trasformato in un mare dorato.


Tutti i praticanti di arti marziali fissarono la formazione. La maggior parte di loro non riusciva a scorgere oltre il fulmine brillante, ma alcuni dalla coltivazione più alta videro cosa stava accadendo all'interno. Rimasero tutti sbigottiti.


Cosa stava succedendo?


Mentre l'espressione dei praticanti di arti marziali di alto livello cambiavano drasticamente, gli altri chiesero con impazienza:"Cosa succede?"


"Lin Lanjian... è scomparso!"


"Cosa?!"


Questa osservazione sbigottì tutti gli altri spettatori.


"È scomparso?!"


"Non è rimasto nulla. Né ossa, né sangue in quella formazione, c'è solo qualche sorta di energia dorata."


Normalmente, quando un praticante di arti marziali attraversava la Distruzione, i primi tre stadi avrebbero disintegrato il corpo e riformato il fisico con nuova carne e sangue fatti di vera essenza.


"Il corpo non si sarebbe decomposto tutto, sarebbero rimasti il cervello, la spina dorsale, lo scheletro e, per alcuni dalle fondamenta di coltivazione più instabili,  cuore, polmoni e diversi altri organi interni.


Senza dubbio, più il corpo si spaccava e più sarebbe stato un processo pericoloso!


Specialmente il cervello e la spina dorsale che avevano un rapporto con l'anima e il mare spirituale di una persona. Erano strutture incredibilmente complesse. Una volta danneggiate, erano molto difficili da riparare. Non importava quanto uno fosse talentuoso quando si attraversava la Distruzione il cervello sarebbe stato sempre protetto da energia, così non sarebbe stato coinvolto nell'esplosione.


Altrimenti sarebbe stato molto facile danneggiare il mare spirituale o anche morire in un istante.


Anche quando il corpo si decomponeva, non scompariva, si disintegrava in una pioggia di sangue che si fondeva con la sua energia, imprigionandola in una piccola area. Questa energia avrebbe fornito una base per l'anima e una nuova creatura sarebbe nata in questo liquido primordiale.


Nella stanza di Lin Ming però non c'era altro che energia dorata. Tutto il resto era svanito.


Se fosse successo a qualcun altro, allora sarebbe significato che il praticante di arti marziali era morto e si era disintegrato, lasciando solo cenere!


"Lin Lanjian è morto..." Un praticante di arti marziali al del Nucleo deglutì, pensando a questo ribaltamento degli aventi così assurdo.


"Non può essere!"


"È davvero troppo ridicolo!"


Tutti fecero questa conclusione. Anche se lo trovavano assurdo, la verità era davanti ai loro occhi.


Il talento più raro al mondo, Lin Lanjian, che aveva raggiunto la 280esima posizione del Mandato del Cielo con una coltivazione negli stadi avanzati del del Nucleo e che aveva anche ottenuto il titolo di Dio della Morte non era riuscito ad attraversare il primo stadio della Distruzione!


Questa era la farsa più grande del mondo!


"Fin dai tempi antichi, anche i talenti di livello imperatore sono morti. Possono perdere la vita nei regni mistici, nei duelli mortali o anche venire assassinati da altre grandi organizzazioni, ma chi ha mai sentito di un genio morto mentre attraversava il primo stadio della Distruzione? È troppo bizzarro!"


"Il Reame Divino Asura ha pianificato qualcosa? Perché Lin Lanjian è morto?!"


"Non essere sciocco. Il clan Abbandonato da Dio non è mica stupido. Vedi quella grande formazione sopra il Palazzo degli Anziani? Si dice che si chiami Grande Formazione della Chiusura Celeste ed è tramandata fin dai tempi antichi. Può difendersi dall'attacco di un supremo esperto al Mare Divino Realm. Pensi davvero che il Reame Divino Asura tema davvero Lin Lanjian? Se invieranno alcuni dei loro esperti nascosti, allora sconfiggere Lin Lanjian non sarebbe affatto difficile!"


La maggior parte dei presenti era incredula, ma non riusciva a trovare un'altra spiegazione.


Shibai era rimasto nascosto ai confini della barriera per assicurarsi che nessuno disturbasse Lin Ming.


L'energia nella Grande Formazione della Chiusura Celeste era troppo tirannica. Anche se Shibai era al Mare Divino Realm, non poteva rimanere all'interno, dopotutto non era l'Imperatore del Fulmine delle Otto Distruzioni.


Mentre guardava il mare dorato di energia, la sua espressione rimaneva calma. Questo perché poteva sentire che il fuoco vitale di Lin Ming stava ancora bruciando con vigore.


Lin Ming non aveva incontrato nessun problema, né il suo corpo era svanito. Si era trasformato in energia primordiale fondendosi perfettamente con il fulmine dorato!


Un normale praticante di arti marziali si sarebbe decomposto in liquido primordiale e, dopo essere stato battezzato dall'energia, si sarebbe riformato. Durante questo processo, sarebbero sempre state tralasciate delle parti. Ad esempio grandi sezioni di carne, fluidi accumulati e così via.


Non c'era nemmeno bisogno di menzionare il cervello o la spina dorsale, che sarebbero rimasti intoccati dall'energia trasformante.


Quindi la cosiddetta decomposizione e creazione del corpo spirituale erano termini relativi. In realtà solo il 70-80% del corpo sarebbe stato modificato!


Un praticante di arti marziali relativamente più debole avrebbe cambiato il 60% del suo corpo, mentre una persona talentuosa poteva arrivare al 90% e questo era già un risultato eccezionale.


Una volta arrivato ad uno stadio superiore, queste porzioni mortali sarebbero divenute una costrizione per un praticante di arti marziali. Quando combatteva, sarebbero diventati i suoi punti deboli!


Nel continente Tianyan non c'era nessuno in grado di fare ciò che aveva fatto Lin Ming. Con il sostegno del Germoglio del Dio Blasfemo, aveva fuso completamente ogni sua cellula con il potere del fulmine!


Anche la sua anima e la sua volontà erano state battezzate dal tuono.


In quel momento, nel mare di energia dorata, anche lo spirito da battaglia di Lin Ming stava sopportando questa tempra.


Nonostante il corpo del giovane si fosse già sciolto, la sua coscienza era vigile. Poteva distinguere precisamente i flussi di energia nel mare dorato e le sue cellule che interagivano con l'ambiente.


In quel momento Lin Ming si sentì come se fosse ad uno stadio superiore a quello mortale. Nobile e sdegnoso mentre teneva in mano il fato di tutti gli altri.


Indifferente, calmo, privo della minima emozione, questa era la prospettiva di un dio.


<em>'Un corpo di energia si avvicina ad una forma di divinità?'</em>


Pensò Lin Ming all'improvviso. Un cosiddetto dio sarebbe stato un'esistenza vicina al picco delle arti marziali o forse un guerriero che le aveva padroneggiate completamente. Ad esempio il Dio Blasfemo che aveva creato il suo metodo di coltivazione.


Lin Ming non aveva idea di che concetto fosse il picco delle arti marziali. Poteva solo ipotizzare cosa sarebbe accaduto una volta raggiunto quel livello.


Il suo corpo sarebbe stato composto completamente da energia primordiale?


Mentre stava riflettendo, Lin Ming sentì all'improvviso un dolore acuto nella sua anima. Lo spirito da battaglia stava tremando con violenza, come se stesse cercando di liberarsi da qualcosa!


"Uh? Che stia... evolvendo?"


Quando un praticante di arti marziali comprendeva per la prima volta il suo spirito da battaglia, dopo averlo formato poteva solo lasciarlo crescere. Prima si comprendeva e più potenziale avrebbe avuto. Questo perché, ogni volta che la coltivazione aumentava, si sarebbe manifestato un cambiamento nello spirito da battaglia.


Ora che Lin Ming stava attraversando la Distruzione, il suo spirito da battaglia stava per fare un altro passo avanti!


Lin Ming naturalmente non poteva perdersi un'occasione del genere e iniziò a sciogliere i sigilli che proteggevano la quinta scatola.


Il contenitore di giada di legno spirituale si disintegrò immediatamente. Rimase un cristallo brillante delle dimensioni di un pugno, insieme a diversi frammenti più piccoli.


Questo era il Cristallo del Fulmine delle Due Vite Gemelle!!


In quanto contenitore di una Fonte del Fulmine, un tesoro del genere appariva solo una volta ogni diverse centinaia di milioni o anche miliardi di anni. Anche nel Regno Divino si poteva trovare solo con un colpo di fortuna un tesoro del genere.


Concentrando il potere della volontà, il Cristallo del Fulmine delle Due Vite Gemelle fluttuò nell'aria e iniziò a sciogliersi sullo spirito da battaglia di Lin Ming.


<em>Peng!</em>


Il Cristallo del Fulmine delle Due Vite Gemelle si ruppe riducendosi in innumerevoli frammenti brillanti che si distribuirono sullo spirito da battaglia.


In un istante un'energia sconvolgente eruppe come un vulcano. Sopra lo spirito da battaglia di Lin Ming iniziarono ad apparire innumerevoli rune del Dao viola!


Mentre brillavano e si increspavano sembravano incredibilmente mistici, sembrava che contenessero le Leggi Primordiali e l'aura del Grande Dao. Erano arrivati allo stesso risultato delle incisioni delle Pietre del Caos partendo da due cammini diversi!


Il motivo per cui il Cristallo del Fulmine delle Due Vite Gemelle era capace di temprare la volontà era perché esisteva da miliardi di anni e aveva assistito ai cambiamenti dell'universo.


E una volta che queste modifiche si incidevano sullo spirito da battaglia, l'energia primordiale si sarebbe fusa con lo spirito da battaglia e avrebbe temprato la volontà.


Un dolore straziante fece tremare la coscienza di Lin Ming.


L'energia del corpo aumentò vertiginosamente, sigillata nella formazione. In una situazione del genere, non appena avesse perso conoscenza, Lin Ming sarebbe stato ridotto in polvere. Allora non sarebbe davvero rimasto più niente di lui.


Il dolore dell'anima era molto più difficile da sopportare di quello della carne. Lin Ming però aveva praticato le arti marziali per molti anni e aveva sperimentato un dolore straziante nello spirito, specialmente mentre assorbiva i frammenti dell'anima del Cubo Magico. Ora la sua determinazione e la sua resistenza erano diventate formidabili. 


Difese con ostinazione la sua mente, riversando una quantità di energia sconfinata nel suo spirito da battaglia, permettendo ai motivi del Dao di avvolgersi attorno ad esso e di fargli sopportare il battesimo dell'aura del Grande Dao.


I motivi del Grande Dao si rompevano e si ricreavano, depurando ogni singolo pollice dello spirito da battaglia di Lin Ming. Lentamente lo spirito da battaglia a forma di lancia si allungò e si solidificò sempre di più. Dopo un quarto d'ora, il colore bronzo iniziò a sparire, sostituito da un tocco d'argento bianco!


Nonostante questo bagliore fosse debole, Lin Ming rimase sbalordito non appena lo vide!


Spirito da battaglia d'argento!


Attraversando la Distruzione, insieme al battesimo del cristallo, il suo spirito da battaglia aveva superato la perfezione dello stadio del bronzo ed era arrivato direttamente al livello argento!


Uno spirito da battaglia di bronzo e uno d'argento erano separati da uno stadio. Lin Ming pensava che avrebbe dovuto superare altri tre o quattro livelli della Distruzione per riuscirci. Non si sarebbe mai immaginato che con l'aiuto del Cristallo del Fulmine delle Due Vite Gemelle ce l'avrebbe fatta al primo stadio della Distruzione!


Lo spirito da battaglia tremò. Il bagliore argentato era come la luce fredda della luna che ricadeva sulla terra. In quel momento lo spirito da battaglia a forma di lancia sembrò fondersi con il vuoto, trasformando questa parte del mondo in un'esistenza eterna.
                                


                                



