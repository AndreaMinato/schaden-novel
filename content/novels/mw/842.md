---
weight: 842
title: Capitolo 842 – Picco del Primo Stadio della Distruzione
pubDate: 2025-12-15T08:37:10.277Z
tags:
    - mw
---


<em>CAPITOLO SPONSORIZZATO ringraziamo Weed
49 Capitoli in coda, 0/5
-Schadenfreude</em>


Il pubblico di decine di migliaia di praticanti di arti marziali rimase in silenzio. Lin Ming fluttuava in alto nel cielo, la magnificenza del tramonto lo illuminava da dietro, tingendo il suo abito con un arazzo di luce.


Sembrava un immortale disceso dal cielo.


"Ahahah! Ottimo!"


Risuonò una risata calorosa. Shibai si avvicinò.


Era stato un giorno che sarebbe finito negli annali della storia. Lin Lanjian molto probabilmente sarebbe diventato un guerriero potentissimo. E il luogo in cui era arrivato al primo stadio della Distruzione era il clan Abbandonato da Dio. Finché Lin Ming non fosse morto, allora il clan Abbandonato da Dio ne avrebbe ricavato innumerevoli benefici.


Lin Ming fece un cenno e ripose gli strumenti della Grande Formazione della Chiusura del Cielo in un anello spaziale speciale. Si inchinò rispettosamente e disse:"Io, Lin Lanjian, terrò bene a mente la grazia che mi ha fatto il patriarca Shibai."


Il clan Abbandonato da Dio aveva giocato un ruolo fondamentale nel suo attraversamento della Distruzione. Poteva essere considerato un debito che sarebbe durato di vita. Altrimenti Lin Ming sarebbe morto per mano del Reame Divino Asura.


Nonostante fosse un semplice giuramento, per un praticante di arti marziali dalla volontà straordinaria come Lin Ming, era più che sufficiente.


Shibai diede una pacca sulle spalle del giovane. Il motivo per cui aveva pagato un così grande prezzo per aiutarlo non era stato solo per ripagare un favore, ma anche perché era ottimista sulle future prospettive di Lin Ming. Sarebbe diventato sicuramente un guerriero impareggiabile che avrebbe vissuto per 10.000 anni. Per il clan Abbandonato da Dio, significava una protezione per i prossimi cento secoli.


"Congratulazioni fratello Lin." Yang Yun condusse la sua carrozza divina. Si alzò e si complimentò con Lin Ming. Era anche lui un genio impareggiabile della sua era. Solo che, in confronto a Lin Ming, gli mancava un po' del suo temperamento etereo, che compensava con l'aura nobile e libera di un re.


"Ringrazio il fratello Yang per le Pillole della Trasformazione Divina."


Lin Ming annuì. Nonostante non avesse accettato l'invito di Yang Yun ad unirsi al Reame Divino delle Nove Fornaci, aveva comunque una buona impressione del principe ereditario.


Mentre guardava il dantian di Yang Yun, scoprì che, anche se era arrivato al primo stadio della Distruzione, non era ancora capace di vedere la sua coltivazione. Yang Yun e la guardia delle Nove Fornaci praticava una tecnica segreta che rendeva difficile vedere l'energia del loro dantian.


<em>'È un metodo davvero strano e utile. Se lo potessi imparare sarebbe estremamente conveniente'.</em>


 Mentre ci pensava, Lin Ming esaminò il suo corpo. Cercando con cautela scoprì che la maledizione del Cupo Mietitore che il secondo Emissario aveva lasciato nel suo corpo era svanita completamente.


La maledizione del Cupo Mietitore era crudele e spietata, uccideva chi ne era afflitto. Si poteva dare in sacrificio tutta la propria forza vitale, lo spirito e l'essenza di sangue, per uccidere la vittima entro cento giorni. Il solo metodo per sciogliere questo maleficio era diventare più potenti di chi aveva lanciato la maledizione.


Finalmente Lin Ming aveva ottenuto questa forza dopo aver attraversato la Distruzione. Quindi il maleficio era stato eliminato naturalmente.


Guardando di nuovo il suo dantian, rimase impressionato nello scoprire che c'era uno strato di nebbia azzurra origin che lo copriva. Questa foschia connetteva il suo dantian alla carne, era il simbolo di un vero praticante di arti marziali della Distruzione. Il dantian era connesso direttamente al corpo, non era come quello di un praticante di arti marziali al del Nucleo che era legato al fisico tramite i meridiani.


E Lin Ming scoprì che l'energia nel suo dantian era fin troppo ricca.


<em>'Uh? Sono già al picco del primo stadio della Distruzione!'</em>


Era già arrivato al picco dopo averlo attraversato! In effetti era plausibile. La sua coltivazione in origine era più che sufficiente. Solo che il suo corpo era troppo tenace perché aveva praticato la trasformazione del corpo e aveva aperto le Otto Porte Nascoste. Aveva reso estremamente difficile decomporre il corpo, comprimendo di molto la coltivazione di Lin Ming. Poi aveva finalmente fatto il suo avanzamento grazie ad un enorme numero di tesori celesti. Di conseguenza la sua forza era aumentata.


<em>'Cosa? Questo...'</em>


Mentre guardava attraverso la nebbia azzurra, Lin Ming sussultò nello scoprire che nel suo dantian c'era un germoglio alto due pollici che cresceva sul Buco Nero del del Nucleo! Su di esso si estendevano due foglie rigogliose, una era rossa, l'altra dorata. Queste due foglioline simboleggiavano il fuoco e il fulmine, la prima era a forma di cuore e su di essa era inciso il totem che rappresentava le Leggi del Fuoco. La seconda aveva la forma di una spada e l'Anima del Tuono del Nono Cielo ci saettava attorno.


"Il Germoglio del Dio Blasfemo si è spostato nel mio dantian?"


Quando aveva ottenuto la Forza del Dio Blasfemo, i ricordi del supremo esperto lo avevano informato che il Germoglio del Dio Blasfemo si sarebbe mosso nel dantian di un praticante di arti marziali non appena si fosse aperto. Questo perché il punto focale di un praticante di arti marziali si sarebbe spostato dal suo cuore al dantian.


Tuttavia per Lin Ming il Germoglio del Dio Blasfemo si era spostato nel suo dantian dopo aver attraversato la Distruzione e aver formato il suo corpo spirituale. Lin Ming immaginò che questo avesse qualche rapporto con la tecnica della trasformazione del corpo che coltivava. Per queste tecniche era il cuore la parte più importante del corpo e probabilmente era questa la ragione per cui il Germoglio del Dio Blasfemo era rimasto lì fino ad ora.


"Il Germoglio del Dio Blasfemo sta crescendo sopra il mio Nucleo Vorticante... non ho idea di che sorta di cambiamento causerà..."


Lin Ming esaminò il Germoglio del Dio Blasfemo con un po' di apprensione. Aveva scelto di crescere sopra il Nucleo Vorticante... non aveva idea di come avrebbe influenzato la sua futura coltivazione.


Mentre Lin Ming esaminava le sue condizioni, anche Shibai si rese conto che il giovane aveva raggiunto il picco del primo stadio. Questo significava che era ad un solo passo dal raggiungere il secondo stadio della Distruzione!


Questo lo rese estatico. Non aveva mai sentito di questo tipo di situazione!


"Fratello Lin, sei avanzato direttamente al picco del primo stadio della Distruzione?"


Lin Ming annuì. "Probabilmente è perché ho usato troppi materiali preziosi e ho avuto un colpo di fortuna. Dovrò consolidare le mie fondamenta prima di continuare.


Shibai rise:"Molto bene! Stabilizzale! Una buona preparazione è la chiave per il successo. Una volta che supererai i tuoi limiti ascenderai al cielo come un drago inarrestabile! E ciò che è raro è che hai una buona personalità e la tua volontà è salda. Sei il più adatto a praticare le arti marziali!"


Se Lin Ming dovesse dire in cosa eccelleva, non sarebbe stato il suo talento marziale o la percezione, ma il suo cuore delle arti marziali e la sua volontà. Gli intenti marziali che aveva ottenuto erano correlati a queste due caratteristiche.


Prima che Lin Ming potesse aggiungere altro, due fratelli si avvicinarono. Erano Ouye Qingfeng e Ouye Qingyun del Reame Divino della Raffinazione Sublime.


"Congratulazioni al fratello Lin per aver attraversato con successo la Distruzione! Il tuo potenziale è illimitato!" Ouye Qingfeng si porò la mano al petto. "Il fratello Lin è davvero impareggiabile. Mi sento davvero sotto pressione!"


"Signor Lin, congratulazioni." Sussurrò Ouye Qingyun.


Lin Ming sapeva da tempo le origini di queste due persone. Ricambiò rispettosamente il saluto. Dato che sarebbe dovuto rimanere nel continente Tianyan per molto tempo, sarebbe stato un bene se avesse formato buoni rapporti con queste persone importanti.


"Negli ultimi giorni ho sentito che il fratello Lin sta collezionando medicine, piante spirituali e giada di legno spirituale. Mi è capitato di averne preparati un po'. È solo un piccolo dono. Fratello Lin, per favore l'accetti."


Ouye Qingfeng tirò fuori una scatola di giada di legno spirituale. C'era una fessura fatta appositamente affinché Lin Ming potesse indagarne il contenuto con la sua percezione.


C'era un pezzo di giada di legno spirituale insieme ad un enorme numero di preziose piante medicinali. Una stima conservativa era di 300.000 pietre di essenza spirituale. Per Lin Ming naturalmente questi oggetti sarebbero stati utili. Ne aveva bisogno per completare i suoi studi dell'alchimia. Sia per attraversare la Distruzione che per aprire le Otto Porte Nascoste aveva bisogno di preziose medicine.


Proprio mentre Lin Ming stava per parlare, Ouye Qingfeng disse all'improvviso:"Fratello Lin, non deve rifiutare. Desidero solo farmi un buon amico, niente di più."


Da quando Lin Ming era andato in isolamento, molte persone avevano cercato di incontrarlo. Desideravano tutte diventare suo amico, e Ouye Qingfeng non faceva eccezione. Se Lin Ming avesse potuto sconfiggere tutti i praticanti di arti marziali della Distruzione del Reame Divino Asura, allora in futuro avrebbe ottenuto risultati sconvolgenti.


In origine Ouye Qingfeng avrebbe consegnato questo dono solo se Lin Ming avesse sconfitto il Reame Divino Asura. Tuttavia ora che aveva visto tutti i fenomeni che erano capitati mentre Lin Ming attraversava la Distruzione, aveva cambiato idea. Dare ora un dono avrebbe fatto un'impressione migliore rispetto ai regali che sarebbero seguiti se avesse vinto.


"Allora dovrò ringraziarla fratello Ouye." Lin Ming accettò la giada di legno spirituale e i materiali medicinali. Aveva davvero bisogno di questi oggetti e aveva anche accettato le Pillole della Trasformazione Divina di Yang Yun prima. Se avesse rifiutato, Ouye Qingfeng sarebbe diventato sospettoso e questo non era un risultato auspicabile.


"Ahah, il fratello Lin è troppo cortese. Diventerà un Imperatore Impareggiabile. In futuro potrebbe diventare il più potente al mondo. Allora dovrà prendersi un po' cura di me." Scherzò Ouye Qingfeng.


Mentre tutti erano dell'umore per congratularsi, all'improvviso una voce dura li interruppe.


"Quanto sei presuntuoso. Non sai che hai solo attraversato la Distruzione? Sembra che tu sia arrivato al Mare Divino Realm e non al primo stadio della Distruzione. Nel continente Tianyan ci sono almeno 50.000, se non 80.000 praticanti di arti marziali al primo stadio della Distruzione. Anche in questo reame dimensionale ce ne sono molti. Qui ne è pieno. Che differenza ci sarebbe con te?"


Questa osservazione caustica attirò l'attenzione di tutti, che si volsero verso il giovane vestito di nero che aveva appena parlato. Aveva le braccia incrociate sul petto e un'espressione di disapprovazione.


Era Situ Chuan, che era stato sconfitto in malo modo da Lin Ming.


Dopo che era stato umiliato, aveva considerato il giovane come suo rivale. Ora però poteva solo guardare impotente mentre il divario tra di loro diventava sempre più vasto; non avrebbe mai potuto recuperare. Questo aveva intensificato il suo odio e la sua gelosia, spingendolo a provocare Lin Ming.


"Umpf! Che importa di che sorta di fenomeno accade durante il tuo avanzamento, il primo stadio della Distruzione rimane tale! Credi di poter sconfiggere i guerrieri della Distruzione del mio Reame Divino?"


Mentre Situ Chuan parlava, sette o otto praticanti di arti marziali iniziarono ad apparire dall'oscurità dietro di lui, ognuno di loro era negli stadi avanzati della Distruzione. Le loro fondamenta erano incredibilmente solide. Senza dubbio erano tutti maestri del Mandato del Cielo.


Lin Ming vide il ragazzino vestito di rosso e il Grande Emissario Diabolico tra di loro. Avevano entrambi una coltivazione al sesto stadio della Distruzione ed erano tra i primi cento posti del Mandato dal Cielo, ma ovviamente non erano i più potenti tra i guerrieri. Quello che dava una sensazione più misteriosa era quel giovane di bell'aspetto a capo del gruppo. Indossava un grosso abito nero ed era a piedi nudi. Il suo sguardo era brillante e limpido come un vento di primavera e dava una sensazione vibrante da capo a piedi. Solo guardarlo faceva fremere il cuore.


Lin Ming ignorò completamente Situ Chuan e guardò direttamente quest'uomo vestito di nero. Non era incline a sprecare fiato con una persona come lui. Situ Chuan non era debole, ma era fin troppo giovane. I geni di una generazione più giovane avrebbero avuto bisogno di essere almeno quarantenni per sfidare Lin Ming.


<em>'È Situ Chuan...'</em> Pensò Lin Ming. Visto che Situ Luosha non era stato nascosto, aveva sentito il suo nome.


Situ Luosha era in silenzio. Di fronte a Lin Ming si sentiva sotto pressione, ma allo stesso tempo era anche pieno di spirito combattivo. Nonostante l'attraversamento della Distruzione di Lin Ming fosse stato un processo maestoso, non si sapeva a che livello fosse; poteva scoprirlo solo combattendo. Non sarebbe stato minacciato o intimidito dall'aura di questo giovane.


"Lin Lanjian, non importa quanto sei talentuoso, non importa se non potrai crescere ulteriormente! Voglio vedere come riuscirai a vincere questa battaglia!" Disse con rabbia Situ Chuan quando vide che Lin Ming lo stava ignorando.
                                


                                



