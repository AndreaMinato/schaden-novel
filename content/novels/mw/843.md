---
weight: 8430
title: Capitolo 843 – Usare un Dito come Lancia
pubDate: 2025-12-15T08:37:10.277Z
tags:
    - mw
---


<em>Capitolo regolare,
49 Capitoli in coda, 0/5
-Schadenfreude</em>


Mentre Situ Chuan parlava, tutti i praticanti di arti marziali presenti si ricordarono della battaglia imminente tra Lin Ming e tutti i guerrieri della Distruzione del Reame Divino Asura. A causa dello shock provocato dal fenomeno che era avvenuto nel cielo, si erano quasi dimenticati di questo evento.


In origine pensavano che Lin Ming avrebbe perso sicuramente, ma ora iniziarono a pensare che fosse un incontro degno di essere guardato. Che livello aveva raggiunto il giovane dopo aver attraversato la Distruzione?


Nonostante tutti i meravigliosi miracoli che gli erano accaduti, il divario di coltivazione non poteva comunque essere compensato. C'erano ancora cinque gradi di separazione in confronto ai guerrieri del Reame Asura.


"Mi chiedo com'è Situ Luosha in confronto a Lin Ming."


"Non ne ho idea. Situ Luosha è al dodicesimo posto del Mandato del Cielo, ma è solo una stima. Dopotutto Situ Luosha non ha combattuto pubblicamente negli ultimi dieci anni, nessuno sa quanto è diventato forte nel frattempo. Nonostante il talento di Lin Lanjian sia straordinario e sia accaduto ogni sorta di fenomeno durante la sua Distruzione, la sua forza combattiva è ancora sconosciuta. Non posso prevedere quale sarebbe l'esito di una battaglia tra di loro."


I fenomeni non rappresentavano la forza assoluta, indicavano soltanto che la forza di Lin Ming non era ordinaria. Nessuno poteva stimare il livello del suo vero potenziale.


Questo valeva anche per Situ Luosha. I praticanti di arti marziali entro i primi venti posti del Mandato del Cielo erano figure misteriose. Combattevano raramente e, anche se lo facevano, non sarebbe stato un evento a cui un normale praticante di arti marziali avrebbe potuto assistere.


Per un praticante di arti marziali, una battaglia tra due grandi maestri era un evento che faceva ribollire il sangue, figuriamoci uno già pieno di incertezza. Il livello di entrambi i contendenti era sconosciuto. Da una parte c'era il talento più raro del continente Tianyan e dall'altra c'era un talento al picco del livello Imperatore. I risultati erano semplicemente imprevedibili!


Senza dubbio questa battaglia sarebbe diventato davvero un grande evento nella regione centrale del continente Tianyan!


Lin Ming sorrise lievemente a Situ Chuan:"Ora che me lo ricordi, sono già al picco del primo stadio della Distruzione e per passare allo stadio successivo avrò bisogno di altre medicine e materiali. Non potrei permettermele con i miei miseri risparmi. Questa scommessa del Reame Divino Asura è proprio arrivata in tempo. Vi farò pagare tutte le medicine di cui ho bisogno."


Dopo aver raggiunto il primo stadio della Distruzione, aveva ottenuto un corpo spirituale. Anche se non era diventato molto più resistente, le sue cellule erano diventate più dense. Quando avesse attraversato il secondo stadio della Distruzione, avrebbe avuto bisogno di decomporre il suo corpo ancora di più rispetto alla prima volta.


E per Lin Ming, il cui corpo mortale era duro come un tesoro di grado Heaven, uno potrebbe ipotizzare che attraversare la Distruzione una seconda volta sarebbe stato molto più difficile e avrebbe richiesto medicine ancora più rare.


Questo però non era vero. Visto che partiva dal primo stadio della Distruzione, il suo corpo poteva immagazzinare vera essenza.


Prima aveva usato il dantian come centro per detonare vera essenza e disintegrare il corpo, era stato come usare una pallottola esplosiva per rompere un macigno. Sarebbe stato impossibile rompere il masso a meno che l'energia della pallottola non fosse stata sconvolgente.


Il secondo stadio della Distruzione però era diverso. Questo perché un praticante di arti marziali avrebbe potuto usare tutta la vera essenza immagazzinata nel suo corpo per detonare l'energia. Era praticamente come usare decine o centinaia di pallottole esplosive per rompere un macigno. Sarebbe stato molto più facile ridurre in frammenti il masso.


Così nonostante un praticante di arti marziali che coltivava sia il corpo che le leggi avrebbe avuto moltissime difficoltà ad arrivare al primo stadio della Distruzione, gli stadi seguenti sarebbero stati solo appena più difficili rispetto ad un normale praticante di arti marziali che radunava la vera essenza. Non era affatto strano. Altrimenti un praticante di arti marziali avrebbe avuto bisogno di così tante medicine che perfino i più grandi Sect del Regno Divino avrebbero vomitato a morte per il disgusto. Non sarebbe esistito nessun praticante di arti marziali che coltivava sia il corpo che le leggi.


Situ Chuan sentì le parole di Lin Ming e rise immediatamente:"Sei già sull'orlo della morte eppure stai ancora pensando alla posta in gioco della scommessa! Che idiota!"


Lin Ming gettò un'occhiata verso Situ Chuan. Prima non si sarebbe degnato di perdere tempo con le sue assurdità, ma questo non significava che avrebbe lasciato che qualcuno gli mancasse di rispetto:"Ti chiami Situ Chuan, vero? Sei piuttosto arrogante. Quando arriverà il momento, oserai seguirmi sul palco e scambiare un po' di mosse?"


Le poche parole di Lin Ming bloccarono Situ Chuan. Combattere contro Lin Ming? Non sarebbe stato un suicidio? Non poteva rivaleggiare con Lin Ming prima di attraversare la Distruzione, figuriamoci ora.


"Troppo impaurito?" Lin Ming rise. "Se scenderai in campo non userò nemmeno la mia vera essenza. Userò solo il mio dito per fare una sola mossa. Se puoi bloccarlo allora potrai considerarla come una vittoria."


"Cosa?!" Situ Chuan si infuriò. Era stato sdegnato di fronte a così tante persone. Lin Ming aveva proposto di usare solo un dito e fare una sola mossa, e cosa più importante... non avrebbe usato vera essenza!


Se un praticante di arti marziali non avesse usato vera essenza, il potere del suo attacco sarebbe stato fin troppo limitato. Questo perché la vera essenza era la base fondamentale di un attacco. Il motivo per cui la forza di un praticante di arti marziali al del Nucleo aumentava qualitativamente una volta attraversata la Distruzione era perché il suo corpo sarebbe diventato spirituale e la vera essenza non si sarebbe limitata solo al dantian e ai meridiani. Questo significava che la quantità totale di vera essenza sarebbe aumentata di molte volte. Naturalmente il potere di tutti i loro attacchi e perfino la loro resistenza sarebbe stata potenziata.


Praticamente non usare la vera essenza per Lin Ming sarebbe stato come non sfruttare la sua superiorità in quanto praticante di arti marziali della Distruzione. In altre parole, sarebbe stato come se non avesse attraversato la Distruzione.


Di fronte a così tanti eroi del mondo, se Situ Chuan non avesse potuto vincere nemmeno con queste condizioni, allora come avrebbe potuto ancora mostrare la faccia nella regione centrale del continente Tianyan?


"Stai esagerando! Credi davvero di essere invincibile? Va bene allora, bloccherò il tuo dito!!"


Nonostante fosse arrogante e scortese, Situ Chuan non era uno sciocco influenzato dalle emozioni. Aveva accettato le regole di Lin Ming, non credeva di poter sopportare un attacco più potente.


Risuonò all'improvviso una voce fredda nelle orecchie di Situ Chuan:"Sei fin troppo immaturo! Vuoi morire?!"


Era una trasmissione di vera essenza. Quando raggiunse Situ Chuan, riecheggiò nelle sue orecchie come un tuono, facendolo rabbrividire. Era stato suo padre a parlare, il Divino Imperatore Asura Situ Haotian!


Situ Haotian aveva stabilito con Lin Ming che questa sarebbe stata una battaglia all'ultimo sangue, si poteva uccidere liberamente il proprio avversario. Se Lin Ming avesse ucciso Situ Chuan, allora l'imperatore non avrebbe potuto farci nulla!


Il Divino Imperatore Asura aveva innumerevoli figli. I figli dal talento ordinario sarebbero potuti morire come volevano e l'imperatore non avrebbe provato nulla, ma Situ Chuan era estremamente talentuoso. Era debole solo perché era semplicemente troppo giovane. Finché fosse riuscito a sopravvivere per qualche decina di anni, con il suo talento non sarebbe stato assolutamente un problema raggiungere il sesto stadio della Distruzione. Allora avrebbe potuto perfino raggiungere i primi trenta posti nel Mandato del Cielo. Forse poteva perfino arrivare al Mare Divino Realm entro i cento anni. L'imperatore non voleva vedere un figlio così talentuoso morire qui.


Situ Chuan sembrò un po' impaurito dopo essere stato rimproverato da suo padre:"Ha esagerato! Inoltre come posso non resistere ad un solo colpo di dito senza vera essenza? Se oggi mi facessi indietro per la paura come potrei camminare a testa alta in futuro?"


Le decine di migliaia di praticanti di arti marziali attorno fissarono Situ Chuan, alcuni avevano espressioni gongolanti. Anche se Situ Chuan poteva liberarsi di questo potenziale demone del cuore e arrivare al Mare Divino Realm, tutti si sarebbero ricordati di questa umiliazione. Sarebbe stata incancellabile.


Situ Haotian rimase assorto per un momento. Era convinto che se Lin Ming avesse osato fare questa proposta, allora sarebbe stato sicuro di vincere, ma non credeva che avrebbe potuto usare solo un dito per uccidere suo figlio.


Toccò il suo anello spaziale e con un cenno una luce nera sommerse il corpo di Situ Chuan.


"Mm? Questo è..." Situ Chuan si toccò il petto. Sentiva uno strato di energia solida. "Il Guarda Cuore del Dio Demone?"


Questa era una delle sacre reliquie del Reame Divino Asura, un artefatto difensivo di livello quasi Saint. Il Guarda Cuore era sempre nelle mani di Situ Haotian e ora lo stava usando per proteggere suo figlio. Era convinto che con questo tesoro, Situ Chuan sarebbe riuscito a bloccare l'attacco di Lin Ming.


Con questa barriera, Situ Chuan divenne molto più sicuro di sé. Attivò al limite la sua vera essenza protettiva. Grazie al supporto del Guarda Cuore, la sua vera essenza protettiva conteneva una traccia dell'elemento oscurità, come se potesse inghiottire ogni cosa!


Situ Chuan guardò Lin Ming sogghignando malignamente e disse:"Lin Lanjian, iniziamo pure adesso, non dobbiamo aspettare di combattere tra due mesi! Voglio vedere cosa potrai farmi!"


<em>'Il Guarda Cuore del Dio Demone... così è il Concetto di Oscurità.'</em> Lin Ming guardò la barriera di vera essenza. Sulla protezione scorrevano dei lievi motivi neri. Nonostante il Guarda Cuore del Dio Demone fosse solo una piccola parte dell'Armatura dell'Imperatore Demoniaco. In realtà era il suo nucleo, il suo valore era superiore ad ogni altra parte dell'equipaggiamento!


La barriera di vera essenza conteneva le Leggi dell'Oscurità. Per attivare il Guarda Cuore del Dio Demone e mostrare la sua vera forza, bisognava capire le Leggi dell'Oscurità. Altrimenti non sarebbe riuscito ad usare nemmeno un decimo del suo potere.


Ovviamente Situ Chuan non poteva sfruttare nessuno di questi motivi neri.


Lin Ming stese il suo indice destro. Non usò vera essenza, ma brillava di luce argentea.


"Mm? Non sta usando vera essenza, no? Come mai è luminoso?" Chiese perplesso un praticante di arti marziali di basso livello nelle vicinanze.


"Quello è uno spirito da battaglia, uno spirito da battaglia d'argento. Non è vera essenza..." Disse con un sospiro un Anziano della setta vicino a quel giovane praticante di arti marziali. Uno spirito da battaglia d'argento delle leggente, non avrebbe mai pensato che sarebbe apparso, figuriamoci in un mero praticante di arti marziali al primo stadio della Distruzione.


La luce argentea si condensò finché una lunga lancia apparì dal nulla. Dopo che uno spirito da battaglia avanzava al livello argento, non aveva più bisogno di essere legato ad oggetti. Poteva manifestarsi direttamente per attaccare qualcuno.


Anche Lin Ming voleva sapere che sorta di potere combattivo aveva ora.


<em>'Il Guarda Cuore del Dio Demone è qualcosa che otterrò prima o poi una volta che sarò abbastanza potente!'</em> Mentre ci pensava, Lin Ming usò il suo dito come una lancia e indicò il nemico.


Situ Chuan strinse i pugni mentre affrontava l'attacco. Fece circolare la sua vera essenza al limite.


<em>Woosh!</em>


La luce argentea brillò. Quel potenziale di lancia agile e incredibilmente feroce era talmente veloce che sfuggiva alla vista. Senza vera essenza e solo dipendendo da uno spirito da battaglia, questo attacco era già formidabile. Anche se questo colpo non puntava a nessun altro dei presenti, si sentirono comunque come se l'arma mirasse alle loro fronti.


Situ Chuan provò un profondo rimpianto e tristezza. Di fronte a questa volontà tirannica, le sue arti marziali sembrarono tremolare. Tutta la sua sicurezza e il suo momento crollarono all'improvviso. Non riusciva già a controllare le Leggi dell'Oscurità e ora iniziarono ad apparire dei difetti nel flusso di vera essenza che stava riversando nel Guarda Cuore del Dio Demone.


Questa era una soppressione assoluta che originava dalla volontà. Non era più una differenza di potere d'attacco.


<em>Peng!</em>


La barriera del Guarda Cuore tremò. La luce argentea rallentò per un momento e poi attraversò Situ Chuan, che tossì soffocato e fu scagliato all'indietro.
                                


                                



