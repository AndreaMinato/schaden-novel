---
weight: 847
title: Capitolo 847 – Una Lancia Sbalorditiva
pubDate: 2025-12-15T08:37:10.278Z
tags:
    - mw
---


<em>CAPITOLO SPONSORIZZATO ringraziamo Weed!
45 Capitoli in coda, 0/5
-Schadenfreude</em>


Il terrore di una marionetta assassina non consisteva solo nella sua mancanza di paura, ma anche per le sue potenti abilità difensive. Avevano attraversato ogni sorta di trasformazione per eliminare la percezione del dolore e poter bruciare il proprio potenziale vitale per ottenere una resistenza superiore.


In un certo senso assochilometrivano a diavoli del cadavere che non provavano dolore, né sentivano stanchezza. Anche se uno fosse stato più potente di loro, ci sarebbe voluta un'enorme quantità di energia per ucciderli, rischiando di essere feriti nel processo.


"Re Yaksha, vai a divertirti con quella bestiaccia!"


Situ Bonan sorrise spietatamente. Nonostante non si aspettasse che il Re Yaksha sconfiggesse Lin Ming, era comunque sufficiente a consumare la sua forza e togliergli quel sorrisetto arrogante dal viso.


Questo tipo di marionetta assassina non avrebbe avuto bisogno di bloccare gli attacchi, poteva avventarsi sul nemico nella maniera più crudele possibile. Si poteva immaginare a quale fato sarebbe andato incontro se Lin Ming l'avesse affrontato direttamente.


Nonostante fosse una marionetta, il re Yaksha aveva ancora la sua coscienza e i suoi pensieri. Guardò Lin Ming come una bestia che fissava la sua presa, i suoi occhi erano pieni di una luce avide e crudele.


Era rimasto sigillato fino ad ora, quindi non aveva idea di che sorta di persona fosse Lin Ming. Sapeva solo che questo giovane di fronte a lui era il suo avversario. Anche se Situ Bonan gli aveva detto di stare attento, era impossibile che prendesse sul serio un praticante di arti marziali al primo stadio della Distruzione.


"Eheh, moccioso, hai una pessima fortuna. Sei solo al primo stadio della Distruzione. Ucciderti sarà facile come strappare della carta. Io invece ho davvero fatto centro con te. Sai quanto è preziosa la tua vita? Finché potrò ucciderti sarò ricompensato con un'Essenza di Pesco di 10.000 anni. Questo è sufficiente per nutrire la mia forza vitale così da farmi vivere per altri duecento anni!"


La vitalità di queste marionette assassine era stata già esaurita. Perfino un'Essenza di Pesco di 10.000 anni non sarebbe riuscita a riportarli in vita. Tuttavia continuare ad esistere per altri duecento anni e godersi la vita era più che sufficiente. Questo periodo di tempo equivaleva a tre durate della vita di un mortale. Era un'enorme tentazione per loro.


Il Re Yaksha brandì il suo tridente ed entrò in campo. Quest'arena non era stata costruita con la pietra. Era il picco di una montagna di diverse decine di migliaia di piedi che era stato tagliato via dagli esperti del Reame Divino, lasciando solo delle fondamenta lisce, come se fosse burro tagliato da una sciabola. Naturalmente era stata costruita una formazione su di essa per sostenerla.


L'arena era ampia centinaia di chilometri. Anche se vi entrassero decine di migliaia di persone non sarebbe sembrata comunque affollata.


<em>Dang!</em>


Una grossa campana di bronzo suonò. Il rimbombo riecheggiò per diverse centinaia di chilometri prima di disperdersi.


La battaglia iniziò!


Lin Ming tirò fuori la sua lancia rossa e fece un passo avanti, le rocce esplodevano sotto i suoi piedi. Con il vuoto che si distorceva sotto di lui, lo spazio sembrò perdere significato. Aprì la Forza del Dio Blasfemo, nel suo corpo circolò vera essenza. Dopo aver attraversato la Distruzione, tutte le cellule di Lin Ming erano state riformate da energia, diventando capaci di immagazzinare vera essenza. Utilizzando Forza Penetrante, sembrava che tutto il suo organismo stesse respirando. Mentre avanzava, pareva un vulcano in eruzione!


Non solo la sua resistenza era aumentata, anche la sua forza esplosiva era stata potenziata! Questo diede una sensazione di calore e soddisfazione a Lin Ming, ma ora dal suo sguardo trapelava freddo intento omicida. Questo non era il momento di nascondere le sue capacità, ma di vincere veloce come una saetta.


"Fulmine Inseguitore!"


Il Germoglio del Dio Blasfemo ululò. Sulla lunga lancia di Lin Ming crepitavano scariche elettriche. Questo fulmine sembrava una divina lama viola che attraversò all'istante decine di chilometri di spazio. All'esterno della lancia c'era un'ombra argentea, lo spirito da battaglia. Una volta avanzato a questo livello poteva manifestarsi!


"Mm?!"


Le pupille del Re Yaksha si rimpicciolirono. Con la sua forza poteva arrivare entro i 200 posti del Mandato del Cielo. Se non avesse badato a spese per usare le tecniche speciali di trasformazione della via demoniaca, avrebbe potuto rivaleggiare con un maestro nel 170-180esimo posto nel Mandato del Cielo.


In quanto esperto, naturalmente era capace di riconoscere il potere dietro quelle mosse. Il motivo per cui era stato sfrenato prima era perché un tempo aveva superato innumerevoli pericoli. Di fronte ad un ragazzino di quattro livelli inferiore a lui, era stato naturale mostrare arroganza. Anche se Situ Bonan l'aveva avvertito, non aveva ancora pensato che Lin Ming avesse una possibilità di vincere.


Ora però sentì una crisi imminente in avvicinamento quando vide il potenziale della lancia di Lin Ming!


Il suo avversario era un grande esperto che non poteva essere valutato con la sua coltivazione!


"Tridente del Re Demoniaco!"


Ruggì il Re Yaksha. Non pensava di bloccare questo colpo. Strinse il suo tridente e ci iniettò vera essenza, facendo un affondo verso Lin Ming!


Sul tridente cupo si stavano iniziando a condensare innumerevoli spettri demoniaci. Ognuno di loro aveva un'espressione orribile e mordeva ogni cosa davanti a loro!


<em>Roar roar roar!</em>


Tutti i fantasmi conversero in un enorme demone che cercò di sbranare il petto di Lin Ming!


Questo era un attacco puramente offensivo. Finché Lin Ming fosse avanzato, anche se avesse ucciso il Re Yaksha, sarebbe comunque rimasto ferito!


Lin Ming poteva usare la sua velocità assoluta e il Concetto di Spazio per attaccare la marionetta del massacro, ma l'attacco del Re Yaksha era già partito. Visto quanto erano vicini, Lin Ming sarebbe stato comunque colpito dalle onde d'urto e avrebbe subito qualche ferita minore nonostante l'Armatura dell'Imperatore Demoniaco che lo proteggeva.


Lin Ming era resistente. Una ferita dovuta ad un'onda d'urto non avrebbe influenzato la sua forza combattiva, ma molte di queste ferite si sarebbero accumulate nel tempo e sarebbero diventate estremamente pericolose. Il Reame Divino Asura aveva innumerevoli guerrieri tra i suoi ranghi e c'erano altri nemici ancora più potenti!


Doveva mantenere il picco delle sue condizioni prima di lottare contro l'ultimo maestro che il nemico avrebbe schierato.


Questo era il vantaggio soverchiante di una marionetta assassina. Poteva ricevere ogni attacco, mentre Lin Ming non poteva. Il Re Yaksha lo sapeva e stava cercando di costringere il nemico a cambiare traiettoria prima di accumulare abbastanza potenziale.


Una volta che Lin Ming avesse cambiato il suo metodo d'attacco, allora avrebbe consumato più energia e causato caos nella sua vera essenza.


"Bestiaccia, voglio vedere cosa farai!"


Gli occhi da avvoltoio di Situ Bonan emanarono intento omicida. La sua espressione era piena di crudeltà e felicità selvaggia.


Questa mossa mirava al punto debole di Lin Ming. Non importava quanto fosse forte, e allora? In questa situazione in cui stava cercando di usare meno energia possibile, sconfiggere il re Yaksha sarebbe stato estremamente difficile!


Quando tutti pensavano che Lin Ming avrebbe cambiato attacco, gli occhi del giovane brillarono con una tinta viola elettrica. Tutti i suoi muscoli sporsero e la sua forza si diffuse nelle sue gambe e nella sua vita, la sua spina dorsale si piegò come un arco divino!


Lin Ming aveva aperto la seconda delle Otto Porte Nascoste, la Porta della Chiusura. Questa porta era localizzata nella spina dorsale ed era responsabile per la coordinazione, l'equilibrio e il suo potere esplosivo. In confronto alle ovvie funzioni di velocità e resistenza della Porta dello Stupore e del Riposo, l'utilità della Porta della Chiusura era meno evidente. Stavolta però, con l'eruzione dell'energia della Porta della Chiusura, Lin Ming accumulò slancio!


La forza del suo corpo in origine arrivava ad un milione di jin. Con il supporto della Porta della Chiusura ora raggiungeva 1,5 milioni di jin!


Lin Ming scagliò la lancia che brillò come una saetta fiammeggiante. Questa era una freccia divina che aveva scoccato usando la sua spina dorsale come arco. Portò un rumore tonante che ululava nel vuoto!


Questa scena lasciò tutti i praticanti di arti marziali presenti sbigottiti!


In uno scambio tra maestri, raramente si scagliavano armi. Questo perché i praticanti di arti marziali che radunavano vera essenza contavano su di essa per attaccare, non sulla forza fisica.


La vera essenza proveniva dal corpo, dal dantian. Solo brandendo un'arma si poteva riversare vera essenza. I cosiddetti gradi di un tesoro non valutavano quanto era affilata un'arma, ma la resistenza e quanta vera essenza potevano potenziare.


Una volta che uno avesse lanciato un tesoro, non importava quanto fosse alto il grado, la quantità di vera essenza che si poteva riversare in esso sarebbe stata limitata. Se un praticante di arti marziali avesse usato solo la forza bruta, come avrebbero potuto rivaleggiare con il nemico? Quanta forza d'impatto sarebbe comunque rimasta nell'arma?


Non solo, dopo che era stato scagliato, sarebbe potuto solo in linea retta, diventando estremamente facile da schivare. Era una mossa estremamente pericolosa Un praticante di arti marziali senza un tesoro avrebbe perso il suo potere penetrante, diminuendo l'efficienza delle loro tecniche.


Poteva essere definita una mossa davvero sciocca.


<em>Woosh!</em>


La lunga lancia trapassò lo spazio, facendo tremare l'aria e creando una terrificante onda sonica. Dall'altra parte, il fantasma evocato dal Re Yaksha ringhiò, stese un enorme artiglio e si precipitò come un pazzo sulla lancia di Lin Ming.


"Una volta che ti separerò dal tuo tesoro, ti estirperò come erbaccia. Senza un tesoro non potrai bloccare il mio attacco anche se sei più forte di me!"


<em>Kacha!</em>


L'artiglio si scontrò con la lancia rossa, ma poi accadde una scena sconvolgente. Fu distrutto dalla lancia rossa di Lin Ming! Quanto era terrificante l'impatto con un macigno di 1,5 milioni di jin? E se tutta questa forza fosse stata riversata in una lancia, la potenza sarebbe stata solo raddoppiata!


La lancia avanzò senza rallentare, puntando direttamente verso lo spettro del Re Demoniaco!


Che forza fisica era questa?


In quell'attimo di secondo, il Re Yaksha non ebbe tempo di pensarci. Sporse le mani in avanti e il fantasma del Re Demoniaco sputò una massa di foschia nera che avvolse la lunga lancia. Questa foschia era capace di corrodere la vera essenza.


Tuttavia brillò all'improvviso una luce argentea. Un momento dopo il fantasma del Re Demoniaco fu infilzato direttamente! Questa era la gloria di uno spirito da battaglia. Mentre aveva usato 1,5 milioni di jin di forza per scagliare la lancia, Lin Ming ci aveva anche riversato il suo spirito da battaglia d'argento!


Con questi due fattori combinati insieme, era difficile immaginare il potere di questo colpo. In confronto, gli attacchi di vera essenza di tipo fulmine non sarebbero stati nulla!


<em>Peng!</em>


Lo spettro del Re Demoniaco esplose. Gli occhi del Re Yaksha si iniettarono di sangue. Era incredulo. Questo era il potere di uno spirito da battaglia d'argento! Nonostante Situ Bonan l'avesse avvertito ripetutamente, capì il suo terrore solo dopo averlo sperimentato personalmente!


L'energia si scatenò nelle sue gambe. Voleva schivare questa lancia rossa, ma in quel momento si sentì come se tutti i suoi movimenti fossero rallentati. Anche se era rallentato di poco, di fronte all'attacco era ben lontano dall'essere una velocità sufficiente. Un istante dopo la lancia infilzò il Re Yaksha!


<em>Puff!</em>


La sua vera essenza protettiva si squarciò come carta. La lancia di 1,5 milioni di forza penetrò attraverso il petto del Re Yaksha, rompendo le sue costole e riducendo in poltiglia tutti i suoi organi!


La lancia era inarrestabile. Una pioggia di sangue schizzò dalla sua schiena! In quel momento il Re Yaksha fu come una gallina appena colpita da un'enorme balestra. Il potente impatto lo scagliò all'indietro per diverse chilometri per poi atterrare sul pavimento, ruzzolando per oltre centinaia di piedi prima di accasciarsi a terra come un cane morto. C'era un buco delle dimensioni di un barile all'interno!


<em>Pu pu pu!</em>


Una terrificante quantità di fine polvere di pietra volò fuori da questo buco. Una lieve brezza la soffiò via tingendo il cielo di grigio.
                                


                                



