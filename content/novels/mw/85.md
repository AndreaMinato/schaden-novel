---
weight: 850
title: Capitolo 85 – Murong Zi, Bai Jingyun
pubDate: 2025-10-16T07:28:18.422Z
tags:
    - mw
---


"Inizia la competizione. Tutti i presenti che desiderano partecipare devono pagare una pietra di vera essenza per entrare nella Formazione Ten Thousand Killing."


Wang Yanfeng era già salito sull'altare prima ancora che il responsabile della formazione finisse di parlare.


"Quel Wang Yanfeng, più incontra ostacoli e più diventa audace."


"Mi chiedo quanto aumenterà di posizione stavolta."


Gli spettatori stavano discutendo di Wang Yanfeng. Prima era riuscito ad ottenere la 168esima posizione, ma prima che la valutazione finisse, molti altri lo avevano già sorpassato, facendolo finire alla 172esima posizione.


Wang Yanfeng calmò la sua mente meditando mentre si sedeva sull'altare della Formazione Ten Thousand Killing. Aveva capito che oggi avrebbe giocato un ruolo minore. Perfino nel prossimo anno o anche nei due seguenti non avrebbe sbalordito nessuno con i suoi risultati. Tutto quello che poteva fare era combattere con costanza, un passo alla volta.


"Che la competizione abbia inizio!"


Un velo di luce inondò il palco e Wang Yanfeng iniziò la sua valutazione. La maggior parte delle dodici persone nella formazione erano tra i primi 120. Quando la valutazione stava finire, Wang Yanfeng fu il terzo ad essere sconfitto. Finì 145esimo.


"Questo Wang Yanfeng è riuscito ad entrare tra i primi 150."


"È solo momentaneo; dopo verrà spinto giù. Tuttavia essere in grado di entrare tra i primi 150 nel secondo mese è molto buono."


Wang Yanfeng era davvero un ottimo talento, ma era stato trascurato perché Lin Ming attirava troppo l'attenzione.


"Secondo round. Se volete partecipare salite sul palco." Disse nuovamente il responsabile.


Mentre le dodici posizioni si svuotavano, una giovane ragazza vestita di viola sfrecciò sul palco come una raffica di vento. Poi rimase ferma sul posto.
Era Murong Zi.


"Sorella Jingyun, finiamo presto la valutazione."


"Va bene." Anche Bai jingyun apparve sul palco.


Alcuni tra la folla gridarono per l'entusiasmo e la sorpresa. Queste due bellissime e arroganti donne erano di 17 e 18 anni. A parte il loro aspetto divino e il loro portamento, le loro arti marziali potevano essere considerate tra i migliori dieci nella giovane generazione del regno di Fortuna Celeste. In più avevano anche delle origini prestigiose; i loro spasimanti potevano solo sospirare mentre le fissavano come se fossero irraggiungibili nuvole celesti.


Murong Zi aveva frequentato il Palazzo delle Sette Arti per due anni ed era al 36esimo posto. Bai Jingyun era stata lì per tre anni ed era 26esima.
Questi risultati, specialmente quelli di Murong Zi, erano buoni come quelli di Zhu Yan!


Era facile per loro attirare l'attenzione. Anche molte spie girarono la testa, visto che i grandi poteri per cui lavoravano, come il Decimo Principe, avevano sempre voluto sposare queste due ragazze.


Certamente, in confronto a queste due, Qin Xingxuan era ancora più splendida, ma lei era un'esistenza troppo distante. Era decisa a diventare un maestro Xiantian, una leggenda; i mortali non potevano nemmeno sperare di toccarla. Sposare Qin Xingxuan era solo il sogno di un folle, così Murong Zi e Bai Jingyun erano diventate le più ambite.


Se un uomo si fosse sposato con una di loro due, non solo avrebbe goduto di una moglie del genere, ma avrebbe anche ricevuto un grande vantaggio grazie alle sue origini. Con così tanti vantaggi, chi non le avrebbe desiderate?


Sposarsi con entrambe sarebbe stato perfetto. Nemmeno i principi osavano sognarselo!


La luce della Formazione Ten Thousand Killing le avvolse e la valutazione iniziò. Alcuni dei discepoli della Sala Human fissarono i corpi delle ragazze con i pugni stretti e mormorando, come se tenessero più loro alla valutazione che le ragazze stesse.


Vedendo questo, Lin Ming sentì un po' di emozione. Quando qualcuno sapeva di non poter ottenere qualcosa, avrebbe potuto prestare ancora più attenzione e perfino preoccuparsi per questo. Il dolore di una persona irrilevante.


Persona irrilevante... Anche se erano entrati nel Palazzo delle Sette Arti, se non potevano far sbocciare il proprio talento sarebbero comunque diventate persone irrilevanti!


Erano passati già sei bastoncini di incenso di tempo. Sull'altare Murong Zi tossì leggermente e il suo volto impallidì mentre scendeva dal palco. Solo questa scena fece preoccupare molti uomini tra la folla, se avessero potuto soffrire al posto di Murong Zi, l'avrebbero fatto volentieri.


Murong Zi finì alla 28esima posizione. Davvero stupefacente!


Poco dopo, anche Bai Jingyun scese dall'altare. 22esima posizione!


Queste due donne magnifiche e orgogliose diventavano sempre più incantevoli. Tra un anno forse sarebbero potute entrare tra i primi 10!


Tutti gli osservatori accesero velocemente il loro talismano di trasmissione del suono e riferirono cos'era successo ai loro padroni. La questione era abbastanza importante da essere portata all'attenzione dei principi.


Queste due ragazze erano davvero donne di ottima qualità. Tuttavia i principi non potevano conquistarle con la forza. Temevano il potere dietro di loro e dovevano rispettare e obbedire agli ordini della famiglia Reale.


Questi principi non potevano ignorare il Palazzo delle Sette Arti. Nessuno, nessuna organizzazione, nemmeno la famiglia Reale aveva il coraggio di attaccare un discepolo del Palazzo delle Sette Arti. Se l'avessero fatto, sarebbe stato come trattare con disprezzo la Valle dei Sette Misteri.


"Che inizi il terzo round. I discepoli che desiderano partecipare salgano sul palco." Il responsabile annunciò ancora una volta.


Dopo che le posizioni si svuotarono, Zhu Yan gettò un'occhiata a Lin Ming e salì lentamente sul palco.


"Zhu Yan è entrato in campo!"


Con il suo talento Zhu Yan non era tra i migliori geni della sua generazione, ma non era troppo lontano da loro. Aveva 17 anni e un talento di grado quattro, qualità superiore. Aveva frequentato il Palazzo delle Sette Arti per due anni ed era 39esimo in classifica. Il risultato era inferiore solo a Murong Zi.


Certamente per raggiungere questi risultati Zhu Yan aveva speso molti più sforzi e tempo della giocosa Murong Zi.


Con i punti di forza e i talenti di Zhu Yan, aveva certamente attratto l'attenzione di molti grandi poteri. Tuttavia era già schierato.


La figlia del capo famiglia Zhu era la zia di Zhu Yan. Si era sposata nel Palazzo Reale, diventando una concubina dell'imperatore. Era la madre del Decimo Principe!


Zhu Yan era stato fin dall'inizio dalla parte del Decimo Principe.


Secondo le regole di successione del Regno di Fortuna Celeste, il figlio di una concubina non poteva essere un erede. Tuttavia l'Imperatore non era giovane e l'Imperatrice non aveva avuto figli.
Per questo l'Imperatore aveva stabilito come successore il primo figlio della Concubina Imperiale, il Terzo Principe, come erede e Principe Ereditario.
Il Terzo Principe aveva cominciato ad istruirsi fin da piccolo, ma il suo talento nelle arti marziali era solo di secondo grado. La sua forza era limitata e, nonostante avesse un buon cuore, non era possibile che ereditasse il trono senza rischiare la sua incolumità.


Il talento marziale del Decimo Principe invece era il più alto tra tutti i figli dell'Imperatore, uno di grado quattro, bassa qualità. In più la sua coltivazione era molto alta. A vent'anni il Decimo Principe aveva comandato le truppe al confine ed era diventato un guerriero valoroso che aveva compiuto grandi imprese militari. Gli era stato dato il titolo di Re delle Nuvole e gli è stata donata una Corona d'oro viola e un abito regale con il disegno di un drago dai quattro artigli.


Nel regno di Fortuna Celeste non sarebbe stato conferito un titolo a tutti i figli dell'imperatore. C'erano due titoli diversi, il primo era di principe e il secondo di duca.
Principe era un titolo di primo livello, come Principe delle Nuvole, grazie ad esso si potevano possedere territori e avere un potere uguale a quello di un tesoro nazionale come il sigillo di giada reale.
Mentre duca era solo un titolo di secondo livello e con esso si poteva solo possedere un maniero.


Il Decimo Principe aveva più potere e influenza del Principe Ereditario.


Se il Decimo Principe fosse asceso al trono, allora Zhu Yan sarebbe stato il cugino di un imperatore. La madre di Zhu Yan era solo una concubina ma sua zia era a sua volta la concubina dell'imperatore ed era imparentata con lui tramite suo padre.
Nonostante la parentela fosse un po' distante, con la forza incredibile di Zhu Yan, sarebbe stato sicuramente in grado di ottenere grande fiducia da parte del nuovo imperatore!


"Inizia la valutazione!"


Dopo che Zhu Yan entrò nella Formazione Ten Thousand Killing, le persone accesero subito un bastoncino di incenso per misurare il tempo.


I bastoncini di incenso cominciarono a bruciare uno dopo l'altro e presto il quinto arrivò a metà. Solo in quel momento Zhu Yan sembrò diventare un po' più debole. Dopo che il sesto bastoncino di incenso era stato acceso e poi bruciò quasi tutto, Zhu Yan tossì e fu sbalzato via dalla Formazione Ten Thousand Killing.


32esimo!


Lin Ming guardò in silenzio, non pensava che fosse sorprendente. Zhu Yan era rimasto nella Dimora Celeste del Palazzo delle Sette Arti per più di sei mesi. In quel momento la sua coltivazione era stata al picco del Terzo Stadio della Trasformazione del Corpo, ma ora era arrivato al Quarto Stadio. Non era insolito che la sua coltivazione aumentasse di molto.


"32! Lo scorso mese sono finito al 126esimo posto!" Lin Ming percorse l'asta di Arcobaleno Penetrante e si leccò le labbra. "Scenderò in campo, vediamo quanto è grande il divario tra me e Zhu Yan."
                                


                                



