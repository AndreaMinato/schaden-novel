---
weight: 850
title: Capitolo 850 - Un'Aura Devastante
pubDate: 2025-12-15T08:37:10.278Z
tags:
    - mw
---


<em>Capitolo regolare,
43 Capitoli in coda, 0/5
-Schadenfreude</em>


"Sua maestà, io..." La forza del ragazzino vestito di rosso arrivava alla 42esima posizione del Mandato del Cielo. Nonostante fosse molto più forte delle marionette assassine scese in campo finora, non aveva comunque il coraggio di affrontare direttamente Lin Ming.


Perfino un idiota avrebbe capito che Lin Ming non aveva usato tutti i suoi assi nella manica. Aveva usato le stesse tre mosse ed aveva già seminato un massacro. Il ragazzino vestito di rosso non pensava di poter vincere. E in una battaglia all'ultimo sangue non si aspettava che Lin Ming gli avrebbe mostrato pietà.


Lui e Lin Ming erano nemici.


"Cosa? Non vuoi combattere?" Situ Haotian si accigliò ed emanò un lieve intento omicida.


"Io..." Il ragazzino vestito di rosso deglutì e poi si inginocchiò:"Sua maestà, la prego pietà. Non è che non sono disposto a combattere, è che non posso rivaleggiare con Lin Ming! La prego di risparmiarmi la vita. L'ho sempre servita fedelmente e ho lavorato nei migliori interessi del Reame Divino Asura, la prego mi permetta di continuare a farlo!"


Situ Haotian sogghignò:"Umpf, ora ti sto dando un'occasione per servirmi fedelmente. Hai dimenticato chi ha iniziato questa battaglia?"


Il ragazzino vestito di rosso impallidì. Quando Lin Ming aveva proposto questa serie di battaglie, lo aveva fatto per ridurre la pressione su clan Abbandonato da Dio. E il punto di svolta nel farlo era stato l'intervento del ragazzino vestito di rosso. Si era approfittato della sua forza superiore per provocarlo e sfidarlo. Aveva perfino detto che avrebbe perso se non avesse potuto sconfiggere Lin Ming nel giro di dieci mosse.


Alla fine Lin Ming non si era sottratto alla battaglia. Una volta che fosse avanzato di stadio avrebbe sfidato ogni maestro della Distruzione del Reame Divino Asura. In un certo senso il ragazzino vestito di rosso era stato una delle cause di questa battaglia. Ora che gli incontri erano diventati molto più difficili, naturalmente Situ Haotian avrebbe sfogato la sua rabbia su di lui!


La fronte del ragazzino era fradicia di sudore. Rimpiangeva così tanto la sua decisione precedente. Come poteva aver parlato con così tanta imprudenza? Si era scavato la fossa da solo.


Voleva dire che era stato Situ Haotian ad accettare questa battaglia, ma non ne ebbe il coraggio. Temeva che l'imperatore l'avrebbe ucciso sul posto con uno schiaffo.


Non  era agitato solo il ragazzino vestito di rosso, ma anche il discepolo principale di Situ Haotian stava sudando copiosamente. Era 26esimo nel Mandato del Cielo. Forse poteva sconfiggere Lin Ming, ma molto più probabilmente avrebbe fatto una brutta fine. Quando era stato nella Sala del Cuore del Regno e Lin Ming aveva dichiarato che si sarebbe battuto contro tutti i maestri della Distruzione del Reame Divino Asura, anche lui era intervenuto dicendo parole che ora rimpiangeva amaramente.


Aveva detto che non avrebbe avuto bisogno di nessuno per affrontare Lin Ming e che avrebbe potuto sconfiggerlo con una mano sola.


Ora che ripensava a quelle parole, voleva davvero picchiare la testa contro un muro.


Una volta che il ragazzino vestito di rosso avesse perso, non sarebbe stato il prossimo nella lista?


"Combatterai o no?" Situ Haotian lanciò un'occhiataccia al ragazzino vestito di rosso. Il coltivatore non faceva parte della famiglia Situ e aveva vissuto già per oltre 1500 anni. Le sue possibilità di avanzare al Mare Divino Realm erano quasi zero, se fosse morto non sarebbe stata una perdita troppo grande per loro.


"Io... combatterò."


Il ragazzino vestito di rosso strinse i denti. Invece che essere condannato a morte da Situ Haotian, tanto valeva sfidare Lin Ming.


Forse avrebbe avuto qualche possibilità di sopravvivere.


Inoltre, se fosse morto in battaglia, allora il suo clan almeno avrebbe potuto ottenere rifugio sotto il Reame Divino Asura. Se fossero stati condannati a morte a causa sua sarebbe stata davvero un'ingiustizia.


Il ragazzino fece un respiro profondo e volò fuori dalla Barca Velocità Divina.


 "Sei tu..." Disse Lin Ming con un sorriso lievemente interessato. Lui e quel Precettore Imperiale erano nemici. Era stato inseguito da questo ragazzino nella Palude Nera delle 8000 chilometri ed era stato anche sfidato da lui nella Grande Sala del Regno del Cuore del clan Abbandonato da Dio.


"Mi hai sfidato tre mesi fa e abbiamo stabilito una data, ma non avrei mai pensato che saresti venuto davvero." Anche se stava sorridendo, l'intento omicida di Lin Ming non diminuì minimamente.


"Basta assurdità. Non essere così sicuro di potermi sconfiggere!" Il ragazzino riversò tutto il suo odio in Lin Ming. Da quando lo aveva incontrato aveva iniziato ad avere sfortuna.


Gridò e il suo corpo si gonfiò come un palloncino, i suoi muscoli sporsero. Strinse una picca tra le mani.


Il solo problema era che aveva ancora l'aspetto di un ragazzino, rendeva il suo aspetto molto bizzarro.


"Arti Diaboliche del Samsara!"


Un fantasma a sei braccia apparì dietro il ragazzino vestito di rosso. Ognuna delle sei braccia teneva uno strumento magico, il suo viso era pallido e crudele. Sembrava un re immortale delle figure dei totem infernali della via demoniaca.


Il ragazzino vestito di rosso rientrava tra i primi 50 nel Mandato del Cielo. Dopo aver usato le Arti Diaboliche del Samsara, la sua aura divampò all'improvviso. Ogni praticante di arti marziali nel raggio di dieci chilometri sentì una pressione enorme.


"Quello è uno dei tre grandi Precettori Imperiali del Reame Divino Asura, il Precettore Imperiale Xuan! Finalmente hanno schierato una persona potente! Questo incontro dovrebbe essere degno di essere guardato."


"Giusto. Nonostante il Precettore Imperiale Xuan non potrà battere Lin Lanjian, potrà comunque resistere per un po' di tempo. Andrà così oppure sarà ucciso all'istante. Sarebbe davvero terrificante!"


Il ragazzino vestito di rosso strinse la picca con entrambe le mani, un'energia viscosa e demoniaca circolava attorno all'arma. Solo guardare questa energia demoniaca faceva sprofondare lo spirito.


"Concetto di Oscurità?" Lin Ming ne fu lievemente sorpreso. Il Concetto di Oscurità aveva l'attributo di divorare ogni tipo di energia. La sua misteriosità superava i Concetti dei cinque elementi e si avvicinava ai Concetti di Spazio e Tempo. Per questo ragazzino comprendere questo Concetto a tal punto, non era davvero un praticante di arti marziali ordinario. Questo è anche il motivo per cui era riuscito a spiccare tra tutti i praticanti di arti marziali al sesto stadio della Distruzione e arrivare tra i primi cinquanta posti del Mandato del Cielo!


Samsara delle Miriadi di Demoni!


Il ragazzino vestito di rosso si divise in sei forme, ognuna di esse portava una spessa picca che si incurvava come un serpente. Un'oscurità profonda e appiccicosa piombò dal cielo, inghiottendo tutta la luce del sole.


Sembrava che l'intero regno dimensionale fosse caduto nell'oscurità. Il re immortale degli inferi era apparso nel cielo, i suoi sei strumenti magici si avventarono su Lin Ming.


Questa era la tecnica marziale più potente del ragazzino vestito di rosso. Non osò trattenersi, altrimenti non avrebbe avuto più possibilità di opporsi in futuro.


Lin Ming rimase calmo come al solito di fronte a questo attacco. Teneva la lancia con una sola mano e disegnò una luna crescente nell'aria. Lo spazio attorno all'asta iniziò a collassare.


Legge dell'Annientamento, Catena di Stelle!


<em>Ka ka ka!</em>


Innumerevoli fessure iniziarono ad apparire nella coperta d'oscurità, come uno specchio nero che veniva infranto!


Quando era nello Specchio Divinizzante della città dell'Antica Fenice, Lin Ming aveva già compreso le Leggi dello Spazio al punto da poter strappare il vuoto. E allora lo spazio lì era ancora più stabile.


I frammenti dello spazio sfrecciarono, seguendo la lancia rossa di Lin Ming!


<em>Ca!</em>


Lo spazio continuò a collassare. Allo stesso tempo il fantasma del re immortale fu squarciato dai proiettili. Una luce feroce e cupa brillò negli occhi del ragazzino vestito di rosso mentre le ombre nere che brandivano le lance mirarono verso il dantian del nemico!


<em>Puff! Puff!</em>


I frammenti dello spazio colpirono il ragazzino vestito di rosso e il sangue iniziò a schizzare. Tuttavia era già determinato a morire, non badò alle ferite. Era concentrato su Lin Ming, avrebbe preferito morire piuttosto che mancare il bersaglio!


"Mm? Il Concetto di Oscurità può rendere il vuoto appiccicoso e limitare i miei movimenti?" Lin Ming stava per arretrare, ma scoprì che lo spazio attorno a lui si era trasformato in una palude. I suoi movimenti erano bloccati, sorprendendolo un po'.


Tuttavia fu solo stupore. Dal momento in cui aveva iniziato a combattere, avrebbe potuto uccidere all'istante i suoi nemici, ma per risparmiare le forze e nascondere i suoi assi nella mani aveva usato solo il 40-50% della sua energia.


Dopo che un praticante di arti marziali della Distruzione trasformava il suo corpo, ogni singola cellula del suo organismo sarebbe stata sottoposta ad un battesimo di energia e avrebbe formato completamente il suo corpo spirituale. Insieme alla coltivazione della trasformazione del corpo, la forza aumentava ulteriormente rispetto a quella di un normale praticante di arti marziali.


Non aveva mai rivelato tutta la sua forza.


Mosse la sua lancia e attivò la Forza del Dio Blasfemo galvanizzando il potere delle Otto Porte Nascoste. Tutte le cellule del suo corpo iniziarono a respirare all'unisono. L'energia che apparteneva allo stadio della Distruzione divampò. Allo stesso tempo il suo spirito da battaglia d'argento ululò e formò una lancia divina al di fuori della sua arma.


Lin Ming fece un passo indietro e strinse la lancia con entrambe le mani. Abbassò il suo centro di equilibrio concentrando la sua potenza sulla vita. Con il sostegno della Porta della Chiusura, la sua schiena si irrigidì accumulando sempre più slancio. La sua lancia era come un drago rosso che stava balzando fuori dal mare.


Poi Lin Ming scattò in avanti.


Lo spazio fu squarciato come carta e la lancia fredda tracciò un tratto scintillante attraverso l'oscurità.


<em>Ca!</em>


Un bagliore di luce bianca argentea sfrecciò nel cielo come una lancia divina che impattava attraverso i nove cieli.


In quell'istante la lancia divina scomparì. Il potere impetuoso del fulmine e del fuoco imperversarono nel mondo, invincibile e inarrestabile!


<em>Ka ka ka!</em>


Una fessura lunga diverse chilometri apparì nell'arena. L'espressione del ragazzino vestito di rosso divenne vacua mentre rimaneva sospeso a mezz'aria. Dietro di lui anche il fantasma immortale sembrò irrigidirsi mentre fluttuava a mezz'aria.


<em>Peng!</em>


Il re immortale scoppiò e la picca del ragazzino fu spaccata in due dalla punta all'asta. Questa fessura si diffuse nel corpo del coltivatore, formando una linea cremisi che si continuò per il suo braccio, squarciò il suo dantian, i suoi organi, il collo, la bocca, il naso... per arrivare alla sua fronte. Poi la linea seguì la spina dorsale fino a formare un cerchio completo.


Poi, sotto gli occhi di tutti, il ragazzino e la sua picca furono divisi a metà, il sangue schizzava nell'aria mentre cadevano a terra.


Quando vide il corpo del ragazzino diviso a metà insieme alla sua picca di grado Heaven, il pubblico rimase senza parole. Sapevano che Lin Ming stava nascondendo la sua forza, ma nessuno di loro si sarebbe immaginato che sarebbe stato così terrificante. Quella picca di grado Heaven di media qualità era stata divisa a metà come un ravanello!


Lin Ming era come valanga inarrestabile. Nonostante tutti pensassero che il ragazzino vestito di rosso non potesse rivaleggiare con lui, credevano che avrebbe potuto resistere per un po'. Tuttavia, nonostante fosse riuscito a sopravvivere fino alla seconda mossa, era stato comunque ucciso all'istante!


A quanto pareva il motivo per cui Lin Ming aveva scagliato la sua lancia era perché stava nascondendo le sue abilità e stava risparmiando le sue forze. Altrimenti avrebbe potuto usare semplicemente un potente attacco come questo. Che importava se era un attacco suicida? Sia l'attacco che la persona sarebbero stati fatti a pezzi completamente dalla sua arma!


Era semplicemente un mostro.


Quando Situ Haotian vide la morte miserabile del ragazzino, le sue labbra iniziarono a fremere. Poi guardò Situ Bai e notò la sua fronte fradicia di sudore e i suoi pugni stretti così tanto da essere sbiancati.


Situ Bai pensava di avere qualche possibilità contro Lin Ming, ma ora sembrava che affrontarlo sarebbe significato morte certa!


"Spazzatura!" Disse con disprezzo Situ Haotian.


Situ Bai si spaventò così tanto che le sue gambe iniziarono a tremare. Non voleva morire!


In quel momento Situ Luosha avanzò e poi si chinò su un ginocchio:"Sua maestà, per favore mi permetta di combattere!"


