---
weight: 854
title: Capitolo 854 – Ammettere la Sconfitta
pubDate: 2025-12-15T08:37:10.278Z
tags:
    - mw
---


<em>CAPITOLO SPONSORIZZATO ringraziamo Weed!
40 Capitoli in coda, 0/5
da editare
-Schadenfreude</em>


Nell'arena costruita sul picco della montagna tagliato, Situ Luosha era inginocchiato a terra. Il suo corpo era ricoperto di sangue e riusciva a stento a sorreggersi con la sua lunga lancia nera. Guardò con ostinazione verso l'alto, il suo sguardo era fisso su Lin Ming.


Anche se era stato gravemente ferito, era ancora pieno di spirito combattivo, riluttante ad arrendersi.


O forse arrendersi era insignificante perché... era una battaglia all'ultimo sangue!


Lin Ming puntò la lancia verso la fronte di Situ Luosha. Nonostante avesse una discreta impressione di questo Situ Luosha e non fosse ostile nei suoi confronti, durante questa battaglia all'ultimo sangue Lin Ming non aveva intenzione di mostrare empatia o compassione per i suoi amici.


In quanto praticante di arti marziali del Reame Divino Asura, era destino che Situ Luosha diventasse un nemico. Mostrare benevolenza al nemico era come essere crudeli con sé stessi. Se Situ Luosha avesse vinto, il fato di Lin Ming sarebbe stato peggiore della morte.


La luce di lancia divampò. Una lieve traccia di scariche elettriche color oro pallido crepitò sulla punta dell'arma.


Situ Luosha si alzò. Dietro di lui si ruppe oltre il 30% dei Sigilli Bevitori di Sangue che ricoprirono il suo corpo con una foschia sanguinosa.


Molto probabilmente sarebbe stato il loro ultimo scontro, ma l'esito di questa battaglia era già chiaro!


" Situ Luosha perderà di sicuro."


"Per davvero! Il divario tra di loro è troppo vasto!"


A questo punto perfino un coltivatore Xiantian avrebbe capito cosa sarebbe successo. Ovviamente Lin Ming aveva ancora molte energie, ma Situ Luosha era esausto come un arco senza più frecce. Era ovvio come sarebbe finita.


Mentre Situ Luosha si stava preparando a bruciare nuovamente la sua essenza di sangue dell'Antico Falco Misterioso e rischiare la vita, Situ Haotian intervenne con freddezza.


"Fermo!"


Questo grido sembrò il rimbombo di un tuono. Alcuni dei praticanti di arti marziali che volavano a mezz'aria persero i sensi per lo shock.


"Ammettiamo la sconfitta! Luosha, ritirati!" Dopo una distorsione di luce nera, Situ Haotian apparì nel cielo sopra il campo di battaglia. Il suo sguardo calmo e indifferente sovrastava l'arena.


Dal suo tono traspirava una dignità indescrivibile, come se le parole che avesse detto fossero l'ordine del cielo.


Tuttavia Lin Ming non sentì la minima pressione da questo sguardo pieno di maestà inviolabile. Invece sorrise con derisione:"Ritirarsi? Questo è uno scontro all'ultimo sangue! Quando due persone scendono in campo, solo una potrà uscirne viva. Ora che Situ Luosha può ritirarsi, ma se perdessi io allora mi lasceresti fare ciò che desidero? Che sorta di ragionamento è questo?!"


Lin Ming riuscì comunque a rimproverare un supremo esperto al Mare Divino realm. Questo coraggio fece vergognare tutti i membri d'élite presenti. Non era solo questione di paura. Il punto chiave era che un esperto al Mare Divino Realm aveva un'aura che formava un campo di forza naturale. Solo guardarne uno avrebbe potuto spaventare a morte una persona!


<em>Shwa!</em>


Un'ombra bianca apparì all'istante nel cielo distante, confrontandosi direttamente con Situ Haotian.


Era Shibai.


"Dato che è una battaglia all'ultimo sangue, deve capire le regole. Se desidera cambiare idea ora e dire che è un semplice incontro di allenamento, allora va bene! Il fratello Lin non ucciderà la sua gente, ma può scordarsi di portare via il fratello Lin!"


Anche Shibai temeva la potenza del Reame Divino Asura. Anche se Lin Ming sembrava potentissimo al momento, non era comunque sicuro che il giovane sarebbe riuscito a vincere. Così aveva proposto queste condizioni per assicurare la sua sicurezza.


Come poteva però Situ Haotian accettare il suggerimento di Shibai. Se avesse cancellato questa battaglia, allora sarebbe stato come ammettere la sconfitta. Sarebbe stato tutto inutile.


"Un milione di pietre di essenza spirituale o materiali celesti di valore equivalente!"


Situ Haotian disse direttamente un prezzo astronomico. Le sue intenzioni erano chiare, intendeva scambiare questo prezzo per la vita di Situ Luosha.


"Sua maestà..." Situ Luosha fremette. In quel momento non sentiva altro che vergogna. In quanto praticante di arti marziali al sesto stadio della Distruzione, era stato completamente soverchiato da un mero giovane al primo livello della Distruzione! Non era riuscito a ferire il suo avversario nemmeno dopo aver bruciato la sua vera essenza! Alla fine il divino imperatore aveva dovuto mettere da parte il suo orgoglio e riscattare la sua vita con pietre di essenza spirituale.


Situ Luosha non si era mai sentito così incompetente.


Per qualcuno come lui che era quasi intollerabilmente arrogante sarebbe stato un grosso colpo.


"Un milione di pietre di essenza spirituale per comprare la vita di un futuro guerriero al Mare Divino Realm, il tuo piano è piuttosto buono!" Provocò Shibai.


Nella Grande Sala del Cuore Dimensionale, Shibai aveva temuto che Situ Haotian sarebbe impazzito, ma ora non ne aveva affatto paura. Un'enorme quantità di organizzazioni aveva cercato di attirare il favore di Lin Ming negli ultimi giorni, inclusi i Reami Divini della Raffinazione Sublime e delle Nove Fornaci, le Terre Sacre, grandi clan e molti altri, tutti loro avevano mandato pile di doni.


Naturalmente Shibai non si aspettava che avrebbero aiutato il clan Abbandonato da Dio se il Reame Divino Asura avesse iniziato una guerra contro di loro. Però il patriarca era sicuro che non si sarebbero coalizzati con il Reame Divino Asura. La Maledizione del Cupo Mietitore che avevano usato per rintracciare Lin Ming era stata eliminata. Anche se si scatenasse una grande guerra, non sarebbe stato facile uccidere il giovane. Quelle organizzazioni non avrebbero fatto qualcosa di così folle come offendere una persona che in futuro sarebbe diventata la più potente al mondo.


Finché le altre organizzazioni non avessero aiutato il Reame Divino Asura, allora il clan Abbandonato da Dio avrebbe potuto contare sulle sue difese per intimorirli. Dopotutto il Reame Divino Asura non aveva un grande maestro come il Sommo Divino Imperatore delle Nove Fornaci.


"1,5 milioni, questa è la mia ultima offerta!" Disse alla fine Situ Haotian con un'espressione cupa.


"E se non accettassimo?" Rispose Shibai.


"Allora usi la sua lancia!" Disse freddamente Situ Haotian con uno sguardo pieno di intento omicida. Nonostante il valore di un guerriero al Mare Divino Realm superasse di gran lunga 1,5 milioni di pietre di essenza spirituale, era comunque un Divino Imperatore. Solo perché era disposto a cedere una volta, non significava che avrebbe continuato a fare concessioni.


"Bene, allora accetto!" Era stato Lin Ming a parlare. Il Divino Imperatore gli aveva già mostrato abbastanza rispetto e aveva anche fatto una concessione sufficiente. In ogni caso uccidere Situ Luosha e provocare il Divino Imperatore Asura fino a spingerlo a fare pazzie non gli sarebbe stato d'aiuto.


Inoltre l'atteggiamento di Situ Luosha non era troppo male. Lin Ming non era ostile nei suoi confronti. Fattore più importante, lo aveva già superato, in futuro non sarebbe stato una minaccia.


E 1,5 pietre di essenza spirituale di materiali era sufficiente a destare il suo interesse. Era proprio manna dal cielo per lui.


"Il Divino Imperatore Asura ha ceduto..."


"Sì. Per Situ Haotian cedere di fronte a tutti probabilmente è peggio che pagare 1,5 milioni di pietre di essenza spirituale. Un supremo esperto al Mare Divino Realm ha dovuto abbassare la testa di fronte ad un giovane al primo stadio della Distruzione. Probabilmente un evento del genere non è mai accaduto in tutta la storia del Reame Divino Asura!"


"Questo Lin Lanjian è davvero terrificante! Quando raggiungerà il Mare Divino Realm in futuro sarà come un drago che ascenderà al cielo! Governerà l'intero continente Tianyan per 10.000 anni!"


"Ehi, non è necessariamente vero. Questo tipo di persona potrebbe ascendere al cielo come ha fatto l'Imperatore Shakya in passato."


Non si sapeva chi avesse detto queste parole, ma destò entusiasmo in tutti i giovani membri d'élite. Per loro l'elusivo Regno Divino era una terra piena di infinita attrattiva. Tutti loro desideravano andare nel leggendario Regno Divino descritto negli antichi testi per ampliare i loro orizzonti. Tuttavia era impossibile per loro. Ascendere era troppo difficile.


Il 22esimo incontro finì ancora una volta con una vittoria di Lin Ming!


Stavolta però lo scontro non era stato inutile, Situ Luosha aveva costretto Lin Ming ad usare il potere del Dominio del Fulmine per due volte di fila e aveva anche usato la forma principale dell'Anima del Tuono del Nono Cielo insieme al potere esplosivo del Sole Inseguitore. Durante una battaglia così intensa, inevitabilmente Lin Ming doveva aver consumato un po' di energia.


"Che buon talento. Un'esplosione delle Leggi del Fulmine e del Fuoco, quei due concetti erano combinati perfettamente. Dovrebbe essere una tecnica marziali che ha creato lui." Lodò senza esitazione il vecchio Zao Hua.


Normalmente un praticante di arti marziali aveva un fisico di un solo elemento. Era estremamente raro vederne uno capace di manipolare due elementi. Era la prima volta che Zao Hua vedeva un talento sia nel fulmine che nel fuoco.


"Fulmine e fuoco... non sono campi in cui sono esperto." Il vecchio Zao Hua si accarezzò la barba scuotendo lievemente la testa.


"Oh?" Fata Xue Feng si agitò. "Da quello che dice, intende accettarlo come discepolo? Nonostante non sia esperto dei Concetti di Fulmine e Fuoco, capisce quelli di Spazio e Tempo. Sotto questi aspetti è assolutamente il numero uno dell'intero continente Tianyan! E Lin Lanjian ha anche risultati eccellenti nei Concetti di Spazio e Tempo. Se potrà ottenere la sua guida, sarebbe un'opportunità straordinaria fortunata!"


Forse nessuno a parte il vecchio Zao Hua sapeva il suo vero nome e le sue origini. Le persone conoscevano solo il suo titolo. Nelle superstizioni e nelle credenze di questo mondo Zao Hua rappresentava il Grande Dao e lo sconfinato universo.


<em>Nota Traduzione: Zao Hua significa buona fortuna/natura.</em>


L'asse dello spazio e gli eoni che trascorrevano fin dai tempi antichi, l'universo erano la fusione di spazio e tempo. Si diceva che il soprannome del vecchio Zao Hua provenisse da questo aspetto. In termini di Concetti di Spazio e Tempo era impareggiabile.


Era proprio per questa profonda comprensione di concetti misteriosi ed elusivi che il vecchio era considerato forse il più potente al mondo. Si diceva che un tempo avesse perfino lottato contro il Divino Imperatore delle Nove Fornaci fino a raggiungere uno stallo.


Nonostante il Divino Imperatore delle Nove Fornaci non fosse il più formidabile al mondo, poteva essere definita la persona con la più grande autorità. Aveva il supporto di un Reame Divino, eppure non era riuscito a sconfiggere una gru selvatica e spensierata come il vecchio Zao Hua, qualcuno che non proveniva nemmeno da un sect. Solo sotto questo aspetto si poteva vedere quanto era potente l'esperto.


"Accettarlo come discepolo? Ahah..." Il vecchio Zao Hua ridacchiò scuotendo la testa:"Sono già ad un piede dalla fossa, come potrei istruire un talento così raro? Quando arriverà al Mare Divino Realm o forse ancora prima la sua forza supererà la mia! Che utilità ci sarebbe nei miei insegnamenti per lui?"


"Superarla? Impossibile!" Fata Xue Feng spalancò gli occhi. Non si era espressa in segno di rispetto, ma perché credeva sinceramente alle sue parole. Il vecchio Zao Hua era un guerriero negli stadi avanzati del Mare Divino Realm e i suoi risultati nei Concetti di Spazio e Tempo potevano essere definiti impareggiabili al mondo!


Fata Xue Feng poteva a stento accettare che Lin Ming sarebbe diventato numero al mondo dopo essere avanzato al Mare Divino Realm, ma le sembrava una esagerazione pensare che sarebbe riuscito a farlo ancora prima!


"Il divario tra la Distruzione e il Mare Divino Realm è enorme. Le sue parole non sono un po' troppo esagerate?" Fata Xue Feng avrebbe sbuffato con disprezzo se non fosse stato Zao Hua a dirlo.


"Non è un'esagerazione. Xiao Xue'er, devi ricordarti che un guerriero Imperatore non è come al Mare Divino Realm. Un praticante di arti marziali al Mare Divino Realm è un guerriero di livello Imperatore, ma un guerriero di livello Imperatore non è necessariamente al Mare Divino Realm..."
                                


                                



