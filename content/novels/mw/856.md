---
weight: 856
title: Capitolo 856 – Dantian Viola, Luna Demoniaca nel Cielo
pubDate: 2025-12-15T08:37:10.279Z
tags:
    - mw
---


<em>CAPITOLO SPONSORIZZATO ringraziamo Weed!
38 Capitoli in coda, 0/5
da editare
-Schadenfreude</em>


In un'area ampia 100 chilometri, Lin Ming e Situ Yaoyue erano a soli 200 piedi di distanza. Per un grande maestro si poteva coprire in meno di un battito di ciglia.


Una volta che avessero iniziato a combattere, sarebbe stato assolutamente un evento sconvolgente!


"Arretrate, arretrate tutti! Ritiratevi di diverse decine di chilometri, altrimenti potreste rimanere feriti!" Un Anziano di un Sect iniziò a dare ordini ai suoi giovani discepoli.


Nonostante sperassero tutti di poter assistere da vicino allo spettacolo, tutti i presenti sapevano quanto era seria la situazione e si ritirarono senza fermarsi finché non arrivarono ad oltre 20 chilometri di distanza. Restarono fermi col fiato sospeso, il loro sguardo era concentrato sui movimenti dei due mentre si aspettavano che sarebbe scoppiata una violenta battaglia.


Era semplicemente troppo entusiasmante. Sarebbe stata la più grande battaglia del continente Tianyan negli ultimi 1000 anni, uno scontro che faceva ribollire il sangue ancora di più di un duello tra esperti al Mare Divino Realm.


<em>Ding!</em>


Al suono della campana, Lin Ming e Situ Yaoyue non si mossero ancora. Mantennero una distanza di 200 piedi, si squadravano a vicenda.


L'armatura di Situ Yaoyue era ricoperta da motivi estremamente eleganti. Lin Ming, che aveva un'ottima comprensione dei simboli di iscrizioni e delle formazioni, capì che questo equipaggiamento era un tesoro di grado Heaven di alta qualità.


Un tesoro difensivo era molto più prezioso di uno di tipo offensivo. Nemmeno molti esperti al Mare Divino Realm ne possedevano uno. Eppure Situ Yaoyue poteva indossarlo. Solo da questo si poteva capire quanto fosse lunga la storia del Reame Divino Asura.


I due rimasero fermi l'uno di fronte all'altro per diverse decine di respiri di tempo. Poi Situ Yaoyue sorrise, uno splendore che poteva fare cedere intere nazioni. Disse con un tono basso e forte:"Il mio nome è Situ Yaoyue, ricordalo bene!"


Mentre sorrideva, le miriadi di stelle sembrarono oscurarsi, come se fossero state eclissate dal suo sorriso.


<em>'La luce delle stelle è stata inghiottita?'</em>


Lin Ming guardò il cielo con un po' di interesse. Un mero sorriso era riuscito ad offuscare il cielo. Era la Legge dell'Oscurità?


"Come può essersi oscurato il cielo...?"


Tutti i presenti erano concentrati completamente su Lin Ming e su Situ Yaoyue. Non avevano capito quando, ma ad un certo punto la luna iniziò ad impallidire finché non svanì insieme alle stelle. Un velo oscuro avvolse lentamente il mondo, come se un'antica bestia feroce invisibile avesse divorato il cielo!


"Cosa sta succedendo?"


Tutti i presenti impallidirono. La loro vista non era stata influenzata dall'oscurità, ma questo fenomeno li impaurì un po'.


"Guardate dietro quella donna!"


Gridò allarmato un praticante di arti marziali. Tutti seguirono l'indicazione e notarono che dietro Situ Yaoyue tutta l'oscurità sembrava essersi radunata formando un mare puro di caos nero.


Il mare si agitò, si sollevavano ondate nere come la pece. Nelle profondità del mare iniziò a sorgere lentamente una luna demoniaca color rosso sangue. Tutto attorno brillava una luce viola!


Questa strana scena scioccò tutti i presenti!


"Cos'è quella? È un attacco illusorio?"


"Non è un'illusione..." Un vecchio della Distruzione che proveniva da un clan di una Terra Sacra fece un respiro profondo quando vide quella luce scintillante in quel mare nero e caotico. "Quello è un dantian viola... il dantian viola può diventare un mare viola. È un tratto speciale con cui si nasce. Il dantian non ha bisogno di formare un Nucleo Vorticante per immagazzinare un'enorme quantità di vera essenza. Per quanto riguarda la luna demoniaca dietro di lei, quella è una proiezione del dantian viola nel mondo. È un genere di dominio!"


"Dantian viola? Dominio?"


Quella era una variazione del dantian che molti esperti al Mare Divino Realm dei tempi antichi possedevano. Si diceva che 20.000-30.000 anni fa, anche il più potente guerriero al mondo di allora possedeva un dantian viola!


Quando un normale praticante di arti marziali allenava il suo dantian, a parte l'area al di fuori del Nucleo Vorticante, le altre regioni del dantian erano per lo più vuote. Al massimo ci sarebbe stata della nebbia di vera essenza. Un praticante di arti marziali col dantian viola invece possedeva un mare viola, energia liquida. In altre parole la quantità di vera essenza di un praticante di arti marziali di questo tipo era di molto superiore a quella di un normale guerriero!


"Così è il dantian viola... non c'è da meravigliarsi che quella donna sia arrivata al settimo stadio della Distruzione!" I membri d'élite mostrarono tutti espressioni piene di emozioni contrastanti. Alcuni erano gelosi, altri erano risentiti e altri ancora erano impressionati.


Normalmente un praticante di arti marziali che poteva arrivare al settimo stadio della Distruzione aveva qualche tipo di caratteristica speciale. Ad esempio il Sommo Divino Imperatore delle Nove Fornaci aveva un corpo spirituale da combattimento innato e il prozio imperiale della Raffinazione Sublime aveva una vena di un re drago.


Era improbabile però diventare il più potente al mondo con un solo aspetto sbalorditivo. Bisognava superare tutti gli altri in diverse aree.


Dopotutto una persona così impareggiabile sarebbe nata solo ogni 8000-9000 anni!


"Il Reame Divino Asura in effetti non può essere sottovalutato. È riuscito a coltivare di nascosto un talento così impareggiabile. Mi chiedo come Lin Lanjian potrà fermarla."


L'espressione di Ouye Qingfeng divenne piuttosto peculiare. Nonostante sapesse vagamente che il Reame Divino Asura avesse un certo numero di Ascetici nascosti, non era sicuro di quanto fosse potente Situ Yaoyue. Se avesse potuto sfruttare a pieno il suo talento, allora avrebbe avuto qualche possibilità di diventare tra i più potenti guerrieri al mondo. Allora avrebbe potuto condurre il Reame Divino Asura per farlo rivaleggiare con il suo paese.


Questa non era certamente una buona notizia per il Reame Divino della Raffinazione Sublime.


"Lin Lanjian è in pericolo. A parte le sue fondamenta estremamente stabili, non sembra di avere un corpo divino particolare..."


Per molti praticanti di arti marziali Lin Ming era indubbiamente un mostro. In quanto a forza, resistenza, spirito da battaglia, velocità o comprensione di Concetti, aveva superato di gran lunga tutti gli altri praticanti di arti marziali al suo livello.


Tuttavia sembrava che gli mancasse qualcosa di 'speciale' come un corpo divino, del sangue speciale o una variazione del dantian. Questo perché nei tempi antichi, esistevano molti supremi esperti dotati di queste abilità. Finché uno avesse posseduto un corpo divino o una variazione del dantian, il motivo del loro successo sarebbe stato evidente.


Al contrario, senza queste qualità, allora le fondamenta, le mosse, i metodi di coltivazione o la comprensione di concetti sarebbero sembrati inefficaci.


I presenti si chiesero su cosa Lin Ming avrebbe contato per arrivare tra i primi tre posti del Mandato del Cielo. Con le sue fondamenta, la sua percezione o lo spirito da battaglia?


"Lin Lanjian, hai ucciso ventuno membri del mio Reame Divino Asura prima e ora andrò a riscuotere questo debito di sangue. Fammi vedere come bloccherai il mio attacco!"


Mentre parlava, Situ Yaoyue tirò fuori una lancia lunga nove piedi dal suo anello spaziale. L'asta era nera e la punta era rossa. Anch'essa era un tesoro di grado Heaven di alta qualità!


Quasi ogni praticante di arti marziali del Reame Divino Asura usava una lancia, Situ Yaoyue non faceva eccezione.


Una donna incredibilmente splendida che sembrava avere solo 18-19 anni e dal corpo slanciato teneva una lancia, un'arma conosciuta come il re delle armi. Questa scena lasciò un profondo impatto sugli spettatori.


Anche Lin Ming sollevò la sua lancia. Il fulmine danzava selvaggio sulla punta.


Da una parte c'era una bellezza elegante e dall'altra un bel giovane dal talento eccezionale. I due combattevano usando la lancia, sarebbe stato uno scontro tra re!


In quel momento Lin Ming evocò direttamente l'Anima del Tuono del Nono Cielo, facendo crepitare delle scariche elettriche color oro pallido sulla sua arma.


Vedendolo evocare ancora una volta le saette, Situ Yaoyue rise fragorosamente:"Questo è il tuo attacco del Dominio del Fulmine? Che peccato che sia inutile contro di me!"


"Le parole sono inutili, vieni a provarlo tu stessa!"


Lin Ming fece un passo avanti e il potere del fulmine crepitò dalla sua lancia. Il cielo iniziò a ricoprirsi di un lieve velo dorato. Scariche elettriche si torcevano come serpenti, annientando ogni cosa!


Fulmine Inseguitore!


Con un colpo di lancia, un Dominio del Fulmine ampio dieci chilometri avvolse il cielo, era inevitabile!


Situ Yaoyue mostrò un sorriso tentatore. Alzò le mani e il mare caotico dietro di lei ascese al cielo. La luna rosso sangue iniziò a brillare ancora più intensamente!


Dominio del Dantian Viola, il Mare che seppellisce gli Dei!


Acqua di mare viola schizzò formando un'onda anomala, vasta e sconfinata. Situ Yaoyue era salita sopra di essa come una mistica sirena.


<em>Bang!</em>


I mari si scontrarono. In quel momento il cielo si separò. La parte di Lin Ming brillava con una luce divina fiammeggiante, come se stesse facendo sorgere il sole. Quella di Situ Yaoyue era un'oscurità appiccicosa accentuata dalla luce cremisi della luna demoniaca.


Una parte lucente, l'altra oscura, le fonti di queste terrificanti energie sembravano poter squarciare il cielo!


"È terrificante... non posso credere che sia solo una battaglia tra guerrieri della Distruzione." Tutti gli altri praticanti di arti marziali presenti impallidirono Il dantian viola era davvero all'altezza della sua reputazione. Tuttavia chi era più misterioso era Lin Lanjian. Era riuscito ad affrontarla nonostante il suo livello.


"Anime del Tuono del Nono Cielo!"


Lin Ming stese la mano e l'Anima del Tuono di grado Heaven che si nascondeva nel Germoglio del Dio Blasfemo si scatenò. La sua forma era quella di un pitone dorato. Mentre irrompeva nel mare viola, cercò di strapparlo!


L'espressione di Situ Yaoyue divenne fredda mentre scagliava il suo colpo.


Legge dell'Oscurità, Tempesta dell'Annientamento!


 Insieme al suo attacco, si sollevarono decine di colonne d'acqua nera dal mare viola che formarono una tempesta terrificante. L'Anima del Tuono del Nono Cielo gridò mentre si scontrava con i turbini neri. Lin Ming ne fu sorpreso. Questa tempesta nera poteva inghiottire l'energia di un'Anima del Tuono di grado Heaven?


"Ritorna indietro!"


Lin Ming richiamò l'Anima del Tuono del Nono Cielo con un cenno e nel frattempo si ritirò.


<em>Bang!</em>


Il Dominio del Fulmine fu spaccato completamente, tutta la luce dorata fu inghiottita dall'oscurità. Il mare viola si ritirò tornando dietro Situ Yaoyue.


"Ho già detto che il tuo Dominio del Fulmine è inutile contro di me."


Situ Yaoyue sorrise in modo provocatorio. Il suo dantian viola era una sorta di campo di forza con un effetto divorante. Poteva indebolire e inghiottire l'energia.  Avendoci fuso anche la Legge dell'Oscurità, le sue capacità di annientamento erano spaventose.


Sfortunatamente per lei non poteva utilizzare questa energia inghiottita perché la sua proprietà non era adatta. Divorarla avrebbe reso impura la sua energia, come se avesse usato una pillola.


"Situ Yaoyue è un po' più in vantaggio. Anche se è solo un colpo di prova, è stato sufficiente a fare capire chi è più potente. Questa è una battaglia all'ultimo sangue, Lin Lanjian è in pericolo..."


"Fantastico! Il dantian viola è all'altezza della sua reputazione!"


I presenti erano col fiato sospeso, fissavano senza battere ciglio le due figure nel cielo temendo di perdersi anche solo una parte di questo spettacolo.
                                


                                



