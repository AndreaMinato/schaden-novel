---
weight: 860
title: Capitolo 860 – Grande Alabarda Sanguigna
pubDate: 2025-12-15T08:37:10.279Z
tags:
    - mw
---


<em>CAPITOLO SPONSORIZZATO ringraziamo Weed!
34 Capitoli in coda, 0/5
da editare
-Schadenfreude</em>


Il cosiddetto corpo spirituale del fulmine, del fuoco e dell'acqua in realtà non erano fisici speciali, ma erano il nome delle caratteristiche di alcuni geni di altissimo talento. In realtà in termini di fisico non erano diversi da qualcuno di ordinario.


Per quanto riguardava il Fisico dell'Antica Fenice, era invece un corpo divino che esisteva nel continente Tianyan nell'antichità.


Nonostante la storia di 100.000 anni fa fosse andata perduta, alcuni clan dalla lunga eredità erano riusciti ad ottenere delle tavolette di giada rovinate o delle tavole di pietra antiche e quindi erano riusciti a carpire un po' di informazioni riguardo al passato.


Dalle note disponibili, nel continente Tianyan di 100.000 anni fa, il mondo era popolato da innumerevoli eroi, quando insorgevano signori della guerra e rivali. Il cosiddetto Fisico dell'Antica Fenice proveniva da un clan speciale che primeggiava in quanto a Leggi del Fuoco. Potevano anche evocare l'immagine di una fenice e altri miracoli come Lin Ming.


Naturalmente nessuno poteva accertarsi della veridicità di queste storie e solo pochi dei presenti avevano sentito parlare di queste leggente. Non c'era nessuno che potesse confermare se Lin Ming avesse il Fisico dell'Antica Fenice.


Senza dubbio comunque c'era qualcosa di speciale in lui, altrimenti sarebbe stato impossibile scatenare un'energia così terrificante.


In origine nessuno pensava che Lin Ming avesse un corpo particolare o una stirpe divina e che per questo sarebbe stato sempre in svantaggio. A quanto pareva però non solo aveva un corpo divino, ma un fisico speciale superiore perfino al Dantian Viola! Altrimenti, dato che le coltivazioni di Lin Ming e di Situ Yaoyue erano separate da così tanti gradi, come si sarebbe potuta rompere la sua Gabbia dell'Oscurità?


Questa era una differenza netta tra i fisici di un coltivatore.


Tutti gli altri membri d'élite ne furono colpiti. Un talento mostruoso, eventi innaturali e ora aveva perfino un corpo divino!


Come poteva qualunque altro eroe di quest'era definirsi un talento di fronte a lui?


.....


La lava schizzò nel cielo. Nel lago di fuoco c'erano ancora alcune rocce che non si erano completamente sciolte. Contenevano certi tipi di minerali che alzavano la loro temperatura di fusione.


Lin Ming era su una di queste rocce infuocate, si sorreggeva usando la lancia. Visto che aveva bruciato il sangue dell'Antica Fenice, aveva consumato un'enorme quantità di energia. Anche con la sua resistenza aveva un po' di difficoltà a resistere.


<em>Bang!</em>


A cinque chilometri di fronte a Lin Ming, il lago di lava esplose. Situ Yaoyue ne uscì in pessime condizioni. Durante quel confronto era impattata direttamente con l'immagine della fenice uscita dal corpo di Lin Ming, e aveva dovuto spendere un po' della sua essenza di sangue ed usare il suo attacco più potente, la Luna Demoniaca Celeste. Anche così era stata scossa e ferita dalle ondate d'urto. Insieme alla rottura della Gabbia dell'Oscurità, le aveva dato un forte contraccolpo e ora le sue ferite erano peggiorate. Quando era caduta nella lava, la sua vera essenza protettiva era stata come una candela al vento, era quasi scomparsa. I suoi abiti e i suoi vestiti erano stati bruciati dalla lava. Se non avesse usato il Concetto di Oscurità per formare nuovi abiti, allora temeva che metà del suo corpo sarebbe stato esposto alla vista di tutti.


"Lin Lanjian!" Situ Yaoyue fissò Lin Ming, il suo sguardo era ardente. Da quando era nata non aveva sperimentato una battaglia così difficile finora. Il Dominio Viola e la Gabbia dell'Oscurità erano stati distrutti entrambi ed era rimasta gravemente ferita.


Era inferiore in termini di spirito da battaglia e velocità, ciò di cui era orgogliosa era la sua comprensione del Concetto di Oscurità e del suo Dominio Viola.


Tuttavia il suo Concetto di Oscurità era stato distrutto dal Concetto di Fuoco di Lin Ming e il suo Dominio Viola era inferiore ai due campi di forza di Lin Ming. Nonostante avesse una variazione al dantian, Lin Ming aveva un corpo divino ancora più formidabile.


Non c'era bisogno di confrontare altri aspetti.


Ciascun dominio in cui eccelleva era stato surclassato da Lin Ming. La sua arroganza aveva perso ogni fondamento.


Situ Yaoyue strinse i denti e puntò la lancia verso la fronte del giovane. Dato che lo scontro era arrivato a questo punto, non poteva più farsi indietro. Aveva anche notato che Lin Ming aveva consumato un'enorme quantità di energia quando aveva usato la sua tecnica. L'esito della battaglia era ancora certo!


<em>Woosh!</em>


All'improvviso una luce sanguigna eruppe nel cielo. Tutta la lava sotto i piedi di Situ Yaoyue si congelò, trasformandosi in roccia vulcanica nera.


Una forte energia infernale si dissipò nell'aria facendo accelerare il battito cardiaco di tutti i praticanti di arti marziali presenti. Alcuni ebbero perfino difficoltà a respirare. Sembrava che Situ Yaoyue avesse aperto un'antica scatola demoniaca e avesse liberato uno spirito diabolico!


"Quella è..."


Le pupille di Lin Ming si rimpicciolirono.


Nelle mani di Situ Yaoyue c'era un'alabarda rosso sangue!


Era lunga dieci piedi e la sua asta era spessa come un braccio. Su di essa c'erano incisi innumerevoli simboli. Sulla lama lunga un piede c'erano l'incisione di un demone crudele. La sua espressione era feroce e orribile, così vivida che sembrava che sarebbe balzata fuori dall'arma da un momento all'altro. Tutti coloro che la guardarono sentirono lo spirito tremare.


La scena di come la delicata Situ Yaoyue tenesse questa enorme alabarda impressionò tutti i presenti.


<em>'Quella è...'</em> Lin Ming spalancò gli occhi. '<em>Quella è la Grande Alabarda Sanguigna! Quella è l'arma che usava un tempo l'Imperatore Demoniaco!'</em>


Inaspettatamente ce l'aveva il Reame Divino Asura! Lin Ming sussultò. Pensandoci, non era troppo sorprendente. Il Reame Divino Asura era una grande Terra Sacra dall'eredità di 10.000 anni. Dato che avevano il Guarda Cuore del Dio Demone, era naturale che avessero potuto ottenere la Grande Alabarda Sanguigna.


Lin Ming era estremamente familiare con la Grande Alabarda Sanguigna. Al banchetto del Venerabile Maestro Tianguang, aveva combattuto con Lei Mubai e l'arma che aveva usato era stata una replica della Grande Alabarda Sanguigna. Dopodiché Lei Mubai era morto per mano sua e aveva usato quell'arma.


Poi Lin Ming era andato nel campo di battaglia del Mare del Sud per allenare l'Arte della Grande Alabarda Sanguigna e aveva usato quell'arma per molto tempo. Questo era anche il motivo per cui aveva provato a percorrere la via del massacro. Dopodiché però aveva scoperto di non avere molto talento nella via del massacro, quindi non aveva più usato l'alabarda ed era tornato ad utilizzare la lancia.


L'alabarda e la lancia erano armi simili. Lin Ming aveva praticato arti marziali per molti anni e naturalmente comprendeva bene questo tipo di armi. Guardando la Grande Alabarda Sanguigna che teneva Situ Yaoyue, poteva sentire un'energia malvagia al suo interno. Era davvero un'arma infausta e terrificante!


<em>'Un artefatto di livello Saint... inoltre ha energia diabolica che lo rende superiore ad un normale artefatto di livello Saint!'</em> Valutò all'istante Lin Ming.


La Grande Alabarda Sanguigna ovviamente era l'ultimo asso nella manica di Situ Yaoyue.


"Alla fine... ha dovuto comunque usarla..."


Sulla Barca Velocità Divina, Situ Haotian iniziò a scuotere lentamente la testa. Quando aveva dato la Grande Alabarda Sanguigna a Situ Yaoyue, l'aveva avvertita più e più volte di non usarla a meno che non fosse stata costretta. E ora era arrivato il momento per lei di tirarla fuori.


La Grande Alabarda Sanguigna era un tesoro pericoloso e infausto. Dopo che l'Imperatore Demoniaco era asceso nel Regno Divino decine di migliaia di anni fa, la Grande Alabarda Sanguigna aveva cambiato proprietario diverse volte. Una persona che poteva brandirla sarebbe diventata una figura sconvolgente.


Tuttavia, nelle antiche note si descriveva come i guerrieri di livello Imperatore che l'avevano usata erano tutti morti in modo innaturale e orribile. Questo valeva anche per gli esperti al Mare Divino Realm. Si poteva dire che avessero avuto un destino insufficiente e che quindi fossero stati uccisi dal maleficio dell'arma.


Era successo anche mille anni fa. Anche il Grande Imperatore Infernale aveva ottenuto l'arma e poi era morto miserabilmente quando diversi guerrieri di livello Imperatore si erano coalizzati per annientarlo.


Allora Situ Haotian aveva partecipato all'assedio della Città del Grande Imperatore Infernale e la Grande Alabarda Sanguigna era stata ottenuta dal Reame Divino Asura. Per ottenerla aveva dovuto rinunciare a molti altri tesori.


Dopo che Situ Haotian aveva recuperato la Grande Alabarda Sanguigna, non l'aveva usata. Invece l'aveva sigillata e nascosta nelle profondità del regno dimensionale del Reame Divino Asura. La storia infausta dell'arma era ben documentata; perfino un guerriero potentissimo come il Grande Imperatore Infernale era morto a causa della sua maledizione. Situ Haotian certamente non pensava di essere più potente di lui, quindi non aveva usato quest'arma per mille anni.


Anche quando l'aveva passata a Situ Yaoyue, aveva comunque sigillato la maggior parte della forza dell'arma. L'aveva anche avvertita più e più volte di usare l'arma solo come ultima risorsa, temendo che non sarebbe riuscita a sopportare la maledizione dell'alabarda.


"Così era la Grande Alabarda Sanguigna. Il Reame Divino Asura ce la sta davvero mettendo tutta!"


"Eheh, Situ Haotian non è un idiota imprudente. È sempre stato estremamente prudente, la maggior parte della forza di quest'arma sfortunata dovrebbe essere stata sigillata. Situ Yaoyue dovrebbe poterlo sopportare. Anche così, anche se non morirà per la maledizione, il destino di questa ragazza ne sarà certamente segnato. Questa non è una benedizione per lei."


Due esperti al Mare Divino Realm stavano discutendo con noncuranza tra di loro su una barca spirituale.


La Grande Alabarda Sanguigna era estremamente famosa. Molti di questi Anziani famosi riconoscevano quest'arma infausta. Nelle ultime decine di migliaia di anni aveva bevuto fiumi di sangue, incluso quello di supremi esperti al Mare Divino Realm!


Le leggende dicevano che quest'arma avrebbe potuto distruggere una montagna solo cadendoci sopra. Non era esagerato dire che fosse l'arma più potente e infausta del mondo!


"E pensare che era la Grande Alabarda Sanguigna. Questa battaglia è davvero mozzafiato, ogni volta si ribalta la situazione. Pensavo che Lin Lanjian fosse in vantaggio, ma ora Situ Yaoyue ha sfoderato la Grande Alabarda Sanguigna e non ho più idea di cosa accadrà!"


"Lin Lanjain è in pericolo. Quell'alabarda è pesante come una montagna. Un solo graffio o colpo è sufficiente per ridurre in poltiglia qualcuno. Se cadesse dalle sue mani romperebbe le montagne, figuriamoci quando è mossa da energia. Mi chiesto come riuscirà a bloccarla Lin Lanjian?"


"Potrebbe schivarla e vincere usando la sua velocità. La rapidità di Lin Lanjian è inferiore solo agli esperti al Mare Divino Realm. Può ancora combattere." Disse pensieroso un Anziano.


Situ Yaoyue strinse la Grande Alabarda Sanguigna e si ergeva orgogliosa e arrogante sopra la sua isola nel mare di lava. "Lin Lanjian, questa è l'arma più infausta e potente del mondo. Oggi userò il tuo sangue per sacrificarlo all'alabarda!"


Mentre parlava, si precipitò in avanti. Fece piombare in basso l'alabarda selvaggia scatenando la potenza di una valanga!


L'espressione di Lin Ming era decisa e fredda. Alzò la sua lancia e sogghignò:"La Grande Alabarda Sanguigna può essere definita l'arma più potente e infausta del mondo, ma quanto della sua forza potresti sfruttare?"


"Umpf! Allora vieni a provare! Affronta la mia mossa!" Disse Situ Yaoyue. La Grande Alabarda Sanguigna era incredibilmente pesante. Situ Yaoyue doveva spendere tutta la sua vera essenza per muoverla, non ne aveva altra per usare tecniche marziali.


Tuttavia niente di tutto questo importava. Il potere assoluto poteva distruggere ogni tecnica. Solo brandire la Grande Alabarda Sanguigna poteva essere definita la sua tecnica marziale più potente!


Questo semplice attacco piombò su Lin Ming. In quel momento sembrava che una montagna stesse cadendo su di lui!


Le pupille di Lin Ming si rimpicciolirono. Le Otto Porte Nascoste si aprirono, la Forza del Dio Blasfemo si scatenò!


Allargò le gambe e si stabilizzò prendendo forza dalla spina dorsale. Con il sostegno della Porta della Chiusura, 1,5 milioni di jin di forza furono trasmessi nella sua lancia rossa!


Tutti i presenti strabuzzarono gli occhi, sbigottiti dalla sua mossa. Perfino gli esperti al Mare Divino Realm sussultarono.


Intendeva resistere direttamente alla Grande Alabarda Sanguigna?!


<em>Dang!</em>


La lancia e l'alabarda si incrociarono. Un'esplosione trapassò le nuvole e frantumò le pietre, tuonando nelle orecchie di tutti e stordendo la gente. La roccia rossa sotto i piedi di Lin Ming si ruppe all'istante e un'enorme onda d'urto agitò la lava sotto, formando uno tsunami cremisi alto centinaia di piedi che raggiunse il livello dell'orizzonte!


Lin Ming teneva la lancia con entrambe le mani. A causa dell'immensa pressione, l'asta si era incurvata come una luna crescente.


Tuttavia era riuscito a bloccare frontalmente l'attacco della Grande Alabarda Sanguigna!


Dall'altra parte, Situ Yaoyue strabuzzò gli occhi piena di incredulità!
                                


                                



