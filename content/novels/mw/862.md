---
weight: 8620
title: Capitolo 862 – Smetterla con le Finzioni
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
32 Capitoli in coda, 0/5
da editare
-Schadenfreude</em>


Non c'erano dubbi sul peso della Grande Alabarda Sanguigna. Si poteva vedere quanto era terrificante da com'era caduta. La lancia di Lin Ming però era solo un tesoro di grado Heaven flessibile. Anche così era riuscito a resistere. Una scena del genere aveva lasciato esterrefatto il pubblico. Erano tutti senza parole e guardavano storditi la scena di fronte a loro.


"Situ Yaoyue è stata sconfitta! Ha una coltivazione al settimo stadio della Distruzione e anche un Dantian Viola, ma ha comunque perso! Se continua così, allora Lin Lanjian dovrà solo attraversare qualche Distruzione prima di diventare un Imperatore Impareggiabile!"


"Finché potrà superare tre o quattro stadi della Distruzione potrebbe contendere con un Anziano al Mare Divino Realm più debole. Questo Lin Lanjian è davvero una leggenda imbattibile. Mi chiedo che livello raggiungerà in futuro. Potrebbe essere qualcuno ancora più incredibile e famoso dell'Imperatore Shakya!"


Dato che si era arrivati a questo punto, nessuno dubitava della forza e del talento di Lin Ming. Finché non fosse morto, era sicuro che sarebbe diventato il più potente al mondo. Una volta che ci fosse riuscito avrebbe riempito ogni grande organizzazione di emozioni contrastanti. Da una parte avrebbero cercato disperatamente di attirare il suo favore e dall'altra l'avrebbero temuto.


"Yaoyue è stata sconfitta, Yaoyue è stata sconfitta..." Sulla Barca Velocità Divina del Reame Divino Asura, Situ Yaoxi impallidì, le sue labbra stavano tremando. "Impossibile... Impossibile... Impossibile... come può essere così potente questa bestiaccia?! Devo ucciderlo assolutamente, assassinandolo o in qualunque altro modo. anche se dovessi sacrificare diversi guerrieri al Mare Divino Realm!"


Il Reame Divino Asura aveva accettato già questo duello. Era impossibile per Situ Yaoxi usare Lin Ming come scusa per iniziare una guerra.


"Non avrei mai pensato che sarebbe accaduto..." Situ Haotian sospirò, sembrava fosse invecchiato di colpo. Aveva usato ogni piano possibile per questa battaglia e, anche se aveva pagato un enorme prezzo, aveva comunque perso alla fine!


"È davvero un fato da cui il mio Reame Divino Asura non può sfuggire?"


Lin Ming strinse la lancia rossa e la puntò verso Situ Yaoyue. Tremava quasi impercettibilmente. Quel lungo combattimento in effetti aveva consumato un'enorme quantità della sua energia.


Alla fine la sua forza combattiva non era superiore a quella di Situ Yaoyue. Il motivo per cui aveva vinto era la sua forza fisica superiore e il suo potere difensivo anormale.


All'inizio era stato lui in svantaggio. Dopo diversi scambi di mosse, Lin Ming aveva subito un danno superiore rispetto all'avversaria. Un normale praticante di arti marziali ferito in quel modo sarebbe morto, Lin Ming tuttavia aveva resistito al dolore, traendo forza dalla volontà e dalla sua ostinazione.


Il vero punto di svolta di questa battaglia era stato quando aveva bruciato il sangue dell'Antica Fenice per rompere la Gabbia dell'Oscurità. Quella mossa aveva consumato un'enorme quantità di energia, ma contando sui poteri rigenerati della Porta del Riposo e sul corpo che aveva riformato dopo aver attraversato la Distruzione, Lin Ming era riuscito a resistere.


Poi aveva contato sul suo milione di jin di forza per fare un brutale combattimento ravvicinato con Situ Yaoyue. Aveva resistito a tutti i tremiti dell'impatto, era stata Situ Yaoyue invece a rimanere gravemente ferita al punto da sanguinare dalla testa.


"La Grande Alabarda Sanguigna è davvero all'altezza della sua reputazione." Lin Ming guardò l'alabarda rossa. Se poteva mostrare una forza così terrificante da sigillata, allora chissà quanto sarebbe stata potente una volta che avesse scatenato tutta la sua forza.


Se non avesse avuto questa alabarda, Situ Yaoyue non sarebbe più riuscita a contendere ulteriormente con Lin Ming. Dopo che la sua Gabbia dell'Oscurità era stata rotta da lui, era entrata in svantaggio.


"Se usassi questa alabarda e la combinassi con un milione di jin di forza, cosa succederebbe?" Un'alabarda e una lancia erano estremamente simili in quanto a stile. Anche se non si concentrava più sull'Arte della Grande Alabarda Sanguigna, Lin Ming poteva comunque usarla per combattere.


Per quanto riguardava la maledizione, Lin Ming poteva sempre chiedere informazioni a Moguang. Solo perché nessuno sapeva la soluzione ad un problema, non significava che non esistesse una risposta.


Mente ci pensava, Lin Ming iniziò ad avvicinarsi a Situ Yaoyue un passo per volta.


Situ Yaoyue era già sull'orlo della morte. Giaceva su una roccia, le sue braccia insanguinate pendevano da strane angolature e rivoli di sangue colavano dal suo sangue come piccoli serpenti sinuosi.


Tutte le sue ossa si erano frantumate. Il suo viso era bagnato di sangue e i suoi occhi cremisi erano pieni di vergogna e riluttanza.


Questa era la più grande umiliazione che avesse ricevuto e il fallimento più devastante che avesse mai incontrato! Appoggiando l'orecchio sul terreno, poteva sentire i passi in avvicinamento di Lin Ming.


In una battaglia all'ultimo sangue, essere sconfitti avrebbe decretato la propria morte.


"Basta, è l'ora che finisca."


Con un sospiro, una figura nera apparì lentamente. Era davanti a Lin Ming e aveva le mani le mani incrociate dietro la schiena. Era Situ Haotian.


Lin Ming non fu sorpreso nel vederlo apparire. Come poteva il Divino Imperatore Asura rimanere a guardare mentre massacrava la speranza futura del suo paese?


Lin Ming sorrise in modo beffardo:"Cosa succede? Sua maestà Haotian ha intenzione di usare un altro milione di pietre di essenza spirituale per riscattare la vita di Situ Yaoyue? La vita di un futuro Divino Imperatore Asura è piuttosto 'preziosa'."


Lin Ming non nascose la derisione nel suo tono. Situ Haotian sarebbe potuto rimanere a guardare morire Situ Luosha se fosse stata in gioco la sua reputazione, ma non avrebbe permesso assolutamente a Situ Yaoyue di morire qui. Anche se avesse dovuto umiliarsi, avrebbe comunque salvato la vita di Situ Yaoyue. Questo perché non solo poteva diventare una guerriera di prima classe al livello del Sommo Divino Imperatore delle Nove Fornaci, ma anche perché era una diretta discendente della famiglia Situ e la futura candidata al trono!


Usare un milione di pietre di essenza spirituale per comprare la vita di una futura imperatrice sarebbe stato ironico.


Quando sentì le parole di Lin Ming, l'espressione di Situ Haotian divenne cupa. Situ Yaoyue e Situ Luosha erano diversi. Si era aspettato che riscattare la sua vita non sarebbe stato facile, ma non si aspettava che Lin Ming l'avrebbe ridicolizzato.


"Bestiaccia, osi davvero minacciarci? Non hai davvero idea di cosa stai rischiando! Credi davvero che non ti ucciderò con un solo schiaffo?" Apparì una vecchia accanto a Situ Haotian. La sua schiena era lievemente curva a causa dell'età, ma il suo sguardo era pieno di odio. Era Situ Yaoxi. "Yaoyue è stata già ferita così gravemente, eppure vuoi ancora minacciarci. Credi davvero che non ti faremo nulla solo perché ti sostiene il clan Abbandonato da Dio? Farai meglio a levarti dalle palle ora o ti decapiterò!"


Ruggì Situ Yaoxi scatenando la sua aura da guerriera al Mare Divino Realm che piombò come una tempesta su Lin Ming. Tuttavia il giovane si limitò a sogghignare senza fare un solo passo indietro. Sembrava che non ne fosse stato influenzato minimamente.


"Tu!!" Quando vide la sua reazione, Situ Yaoxi fece una smorfia ancora più feroce. Si stava infuriando! Questa rabbia alla fine si trasformò in un terrificante intento omicida che le fece perdere la ragione. Situ Yaoyue alzò all'improvviso il palmo e attaccò Lin Ming!


"Bestiaccia, muori!" Situ Yaoxi voleva solo uccidere Lin Ming! Non importava quanto il giovane fosse talentuoso, se avessero abbandonato ogni pretesa di onore e lo avessero ucciso, sarebbe tutto finito! Cosa avrebbe potuto fare il clan Abbandonato da Dio? Avrebbero iniziato una guerra contro il Reame Divino Asura per una vendetta? Nonostante sarebbe stato un evento davvero vergognoso per cui molti avrebbero sdegnato il Reame Divino Asura, Situ Yaoxi non ci badò. Come poteva badare a questioni del genere in quel momento?!


<em>Hu!</em>


Un artiglio nero comparì dal nulla e cercò di afferrare Lin Ming!


Lin Ming aveva già iniziato a ritirarsi quando l'intento omicida di Situ Yaoxi si era manifestato. Con una velocità così impareggiabile come poteva lasciarsi uccidere così?


Aveva già dimostrato di avere una forza uguale o superiore ad un guerriero al settimo livello della Distruzione. Nonostante fosse più debole di un supremo esperto al Mare Divino Realm, la differenza non era troppo grande. E con la Porta dello Stupore e del Roc Dorato che Squarcia il Vuoto, non era un'esagerazione dire che Lin Ming poteva già difendersi dal più debole dei guerrieri al Mare Divino Realm. Nel peggiore dei casi, resistere per quattro o cinque mosse non sarebbe stato un problema!


"Pu***na indiavolata, vuoi morire?!"


Shibai si infuriò e fece un passo avanti. Anche il vecchio con la maschera dietro di lui si precipitò in avanti con una velocità ancora superiore a quella di Shibai.


<em>Ho!</em>


Prima che il vecchio con la maschera arrivasse, una luce di spada d'argento sfrecciò nel vuoto come un arcobaleno, affettando all'istante l'artiglio demoniaco di Situ Yaoxi!


Il vecchio con la maschera era a meno di un miglio di distanza da Situ Yaoxi. Per un supremo esperto al Mare Divino Realm, non ci sarebbe voluto nemmeno un battito di ciglio ad attraversare quella distanza e gli attacchi dei praticanti di arti marziali erano più rapidi dei loro movimenti!


<em>Kacha!</em>


L'artiglio demoniaco di Situ Yaoxi fu fatto a pezzi dalla luce di spada argentata mandata da quel vecchio con la maschera. La luce continuò ad avanzare puntando dritta verso la gola di Situ Yaoxi!


Da una parte c'era un'eruzione a distanza ravvicinata e dall'altra un attacco da lontano. Eppure l'artiglio demoniaco di Situ Yaoxi era stato distrutto in un istante. La differenza di forza era lampante!


Quando Situ Yaoxi vide questa spada d'argento sfrecciare verso di lei rimase scioccata. La sua forza non era considerata troppo eccellente tra i guerrieri al Mare Divino Realm ed era già piuttosto vecchia. Era impossibile per lei bloccare l'attacco di questo vecchio con la maschera.


Situ Haotian si accigliò. Non si aspettava che Situ Yaoxi avrebbe agito in questo modo, ma dato che avevano abbandonato ogni civiltà, naturalmente non poteva permettere che il suo gruppo si indebolisse.


Fece un passo avanti e scagliò un pugno verso la luce di spada d'argento.


<em>Peng!</em>


La luce di spada si frantumò, trasformandosi in un bagliore brillante che si diffuse in ogni direzione, accecando tutti.


In quel momento Lin Ming si era già ritirato ad un miglio di distanza rimanendo illeso. Poi la voce di un vecchio piacevole all'udito risuonò nelle sue orecchie:"Dietro di te piccolo amico."


Uh?!?!


Lin Ming provò una sensazione di pericolo imminente. Senza riflettere ulteriormente usò il Roc Dorato che Squarcia il Vuoto e svanì all'istante.


<em>Bang!</em>


Il terreno in cui stava Lin Ming esplose con forza. Il suolo si spaccò lasciando profonde fenditure. Lin Ming si girò e vide Situ Bonan. Aveva una lancia nera in mano e la sua espressione era piena di ostilità e scontento.


"Che sfortuna, l'ho mancato di poco." Imprecò Situ Bonan. Pensava di essersi nascosto molto bene, ma non si sarebbe mai immaginato che la percezione di Lin Ming fosse così fine.


<em>Questo maledetto vecchiaccio!</em>


Lin Ming sussultò e si riempì di furia. Era stato attaccato su due fronti. Mentre Situ Yaoxi e Situ Haotian avevano attirato l'attenzione di Shibai e del vecchio con la maschera, Situ Bonan aveva usato questa occasione per attaccarlo a sorpresa.


Dopotutto il clan Abbandonato da Dio aveva solo due guerrieri al Mare Divino Realm presenti. Il terzo stava controllando la formazione nella Grande Sala del Regno del Cuore. Avevano difficoltà a proteggere Lin Ming essendo in svantaggio numerico.


<em>'Quando sarò abbastanza forte ucciderò assolutamente quei vecchi fossili!'</em> Pensò con decisione Lin Ming, il suo intento omicida trapelava dal suo corpo. Anche se aveva sconfitto Situ Yaoyue, la sua forza era ancora insufficiente. Senza di essa poteva solo piegarsi e lasciare che gli altri lo umiliassero, anche se in futuro sarebbe stato il più potente guerriero al mondo.
                                


                                



