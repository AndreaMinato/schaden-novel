---
weight: 864
title: Capitolo 864 – La parte della giustizia
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
30 Capitoli in coda, 0/5
da editare
-Schadenfreude</em>


"Cos'hai detto bestiaccia?!"


Situ Yaoxi si arrabbiò così tanto che quasi svenne. Aveva già offerto 1,5 milioni di pietre di essenza spirituale, ma Lin Ming aveva osato perfino chiedere il Guarda Cuore del Dio Demone e la Grande Alabarda Sanguigna, due grandi tesori! Il loro valore era inestimabile!


Lin Ming guardò Situ Yaoxi con indifferenza e poi rise:"Questa è una lotta all'ultimo sangue. Dato che ho sconfitto Situ Yaoyue, posso anche ucciderla e naturalmente tutto ciò che possiede diventerà mio. Queste sono le regole del continente Tianyan. Credete di poter usare una sciabola per provare ad uccidermi e che poi quando i vostri piani falliscono, dovrei ridarvi la sciabola?!"


Lin Ming non temeva Situ Yaoxi. In ogni caso non poteva fare altro. Tanto non aveva intenzione di uccidere Situ Yaoyue, non avrebbe ottenuto alcun beneficio nel farlo. In tal caso tanto valeva fare un patto con il Reame Divino Asura.


Situ Yaoxi però era stata così arrogante e aveva offerto 1,5 milioni di pietre di essenza spirituale. Era un gesto semplicemente disdicevole.


"Piccolo bastardo..." Mormorò Situ Yaoxi a denti stretti, poi si rivolse a Situ Haotian. "Non possiamo permettere a questa bestiaccia di continuare a vivere. Combatteremo insieme. Lo zio imperiale e io fermeremo Shibai e quel vecchio con la maschera mentre tu ucciderai quel ragazzo. Con la tua forza dovresti avere il 70-80% di probabilità di farlo!"


Situ Yaoxi stava ignorando l'esito di una battaglia all'ultimo sangue organizzata per risolvere questa disputa e aveva intenzione di lanciare un attacco. Dato che aveva rinunciato alla sua reputazione, non avrebbe badato più a come il resto del mondo marziale l'avrebbe considerata.


Situ Haotian fece un respiro profondo e disse con calma:"Il terzo esperto al Mare Divino Realm del clan Abbandonato da Dio ci ha già raggiunto. Si sta nascondendo nello spazio distorto attorno a Lin Lanjian. Credi che abbia tutte queste possibilità di uccidere Lin Lanjian quando è sotto la protezione di un esperto al Mare Divino Realm abile nelle Leggi dello Spazio?"


Situ Yaoxi fu sbigottita dalle sue parole. Aprì la bocca, ma alla fine non disse nulla.


Situ Haotian rifletté per un momento. Nonostante fosse più potente di quel terzo esperto al Mare Divino Realm, non era realistico sconfiggerlo in poche mosse. Anche se avesse ignorato i praticanti di arti marziali presenti e avesse attaccato Lin Lanjian, avrebbe dovuto farlo quando aveva la certezza di poterlo assassinare con successo.


La situazione era in stallo. I tre guerrieri al Mare Divino Realm del clan Abbandonato da Dio erano di fronte ai tre esperti del Reame Divino Asura. Nonostante Situ Haotian prima avesse mostrato un certo coraggio, in realtà non desiderava combattere qui. Poteva non temere nessuno, ma con così tanti maestri presenti, uno di loro avrebbe potuto approfittarsi del caos e lanciare un attacco a sorpresa contro Situ Yaoyue. Se fosse accaduto era ovvio cosa le sarebbe accaduto.


Alla fine Situ Haotian aveva portato pochi esperti oggi. Il Reame Divino Asura aveva oltre una decine di supremi esperti al Mare Divino Realm. Tre di loro erano vecchi zii imperiali che erano andati in isolamento, stavano viaggiando per il mondo o stavano andando all'avventura alla ricerca di opportunità fortunate. Era impossibile per lui richiedere loro di scortare Situ Yaoyue per una sola battaglia.


Per quanto riguardava gli altri esperti, dovevano essere lasciati indietro per difendere il Reame Divino Asura. Quindi oggi non aveva potuto portare troppi maestri.


Durante uno stallo così spaventoso risuonò il lungo rintocco di una campana. Un vecchio rugoso vestito di blu avanzò a cavallo di un bue verde, aveva un bastone di legno di pesco in mano. Quel suono proveniva dalla campana di bronzo al collo del bue.


Questo vecchio era Zao Hua.


"Per favore calmatevi tutti e siate pazienti."


Il vecchio Zao Hua aveva detto solo poche parole noncuranti, ma sembrarono contenere una magia invisibile. L'atmosfera tesa si allentò immediatamente.


Quando vide il vecchio Zao Hua, Situ Haotian spalancò gli occhi. Si diceva che questo coltivatore avesse vissuto per 8.000 anni! Era l'umano più vecchio nel continente Tianyan. Naturalmente Situ Haotian lo temeva.


<em>'Così è stato lui ad avvertirmi di quell'attacco a sorpresa...'</em> Quando Situ Bonan gli aveva fatto un agguato, Lin Ming aveva sentito la voce di un vecchio piena delle vicissitudini della vita che lo avvisava di guardasi le spalle. Era la stessa voce del vecchio Zao Hua.


Lin Ming era stato messo alle strette allora. Se il vecchio Zao Hua non l'avesse avvertito, allora Situ Bonan probabilmente l'avrebbe colpito o forse le onde d'urto l'avrebbero scosso. Sarebbe stato davvero in pericolo se fosse rimasto gravemente ferito durante una situazione così tesa.


Quindi Lin Ming era molto grato al vecchio Zao Hua.


"Divino Imperatore Haotian, che ne dice di ascoltare le parole di un vecchio?"


Durante un confronto tra le due parti, il vecchio Zao Hua era apparso all'improvviso, cambiando drasticamente la situazione. Tutti i presenti drizzarono le orecchie in attesa di vedere cosa sarebbe accaduto.


Questo evento avrebbe influenzato il destino del Reame Divino Asura e il fato del futuro combattente più forte al mondo. Naturalmente attirava l'attenzione di tutti i presenti.


Situ Haotian si accigliò. Non desiderava che gli estranei interferissero quando si trattava degli interessi del Reame Divino Asura. Questo perché oggi erano loro ad essere nel torto.


Finché il vecchio Zao Hua avesse deciso secondo principi ragionevoli, allora qualunque cosa avrebbe detto sarebbe stata sfavorevole nei confronti del Reame Divino Asura. Come poteva Situ Haotian essere disposto a permettere che accadesse?


Tuttavia la posizione e la reputazione del vecchio Zao Hua non gli lasciavano altra scelta che sopportare. Disse con riluttanza:"Senior Zao Hua, prego mi dica."


Il vecchio annuì. Guardò Shibai e Lin Ming con l'intenzione di sapere cosa ne pensassero.


Lin Ming porse i suoi rispetti e disse:"Senior Zao Hua, prego mi dica. Ascolterò con assoluta attenzione."


Il vecchio Zao Hua sorrise lievemente:"Dato che siete disposti a darmi un po' di rispetto, allora interverrò come pacificatore stavolta. Piccolo amico Lin Lanjian, da ciò che so non hai mai incontrato Situ Yaoyue. Non hai ostilità nei suoi confronti. Nonostante sia uno scontro all'ultimo sangue, gli uomini dovrebbero mostrare pietà e perdono. Quindi che ne dici di lasciarla andare oggi?"


Shibai si accigliò lievemente sentendo queste parole. Nonostante sapesse che il vecchio Zao Hua non aveva finito di parlare e doveva avere delle condizioni per il Reame Divino Asura, se avessero accettato ora non avrebbero più potuto rimangiarsi questa promessa. Allora avrebbero perso tutto il capitale per fare trattative e avrebbero potuto solo ascoltare le richieste del vecchio Zao Hua.


Tuttavia Lin Ming accettò senza esitare. Non importava che il vecchio Zao Hua non avesse finito di parlare, solo la gentilezza dell'averlo avvertito in un momento di pericolo era sufficiente per Lin Ming per accettare.


"Bene. Allora, Divino Imperatore Haotian, è stato il tuo Reame Divino Asura ad intervenire per primo e a decidere anche della battaglia all'ultimo sangue di oggi. Questo scontro avrebbe dovuto risolvere ogni vostra ostilità, tuttavia... dopo che questa battaglia è finita, due dei tuoi esperti hanno attaccato un mero membro della giovane generazione al primo stadio della Distruzione. Uno di loro gli ha perfino fatto un agguato! Temo che non potrai convincere nessuno a darvi ragione!"


Mentre il vecchio parlava, Situ Yaoxi e Situ Bonan mostravano espressioni estremamente scontente. Il vecchio Zao Hua ovviamente stava aiutando Lin Ming, o piuttosto si poteva dire che stesse dalla parte della 'giustizia'.


Se non fosse stato per la posizione e la forza del vecchio Zao Hua, avrebbero da tempo interrotto le trattative.


Situ Haotian strizzò gli occhi. Si aspettava che sarebbe accaduto questo. Dato che il vecchio Zao Hua era apparso, se non fosse stato dalla parte della giustizia allora sarebbe stato certamente criticato da tutti. In altre parole oggi era venuto per aiutare Lin Ming.


"Senior Zao Hua, cosa desidera?"
                                


                                



