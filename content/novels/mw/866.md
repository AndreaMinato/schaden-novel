---
weight: 8660
title: Capitolo 866 – Dividere il Vuoto
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
28 Capitoli in coda, 0/5
da editare
-Schadenfreude</em>


All'inizio il Reame Divino Asura era in svantaggio, ma la mossa miracolosa di Situ Haotian aveva cambiato di nuovo la situazione, rendendo più imprevedibile la situazione!


Se avesse potuto finire in pareggio, non solo Situ Haotian avrebbe ottenuto una fama incredibile, sufficiente ad intimorire il mondo intero, ma sarebbe riuscito a risolvere il problema di Situ Yaoyue.


"Deve sconfiggere Situ Haotian in tre mosse o almeno soverchiarlo. Altrimenti sarebbe impossibile per lui mantenere una certa autorità su tutti quanti. Il vecchio Zao Hua riuscirà davvero a farlo?"


"Se fosse il vecchio Zao Hua al picco delle sue condizioni, allora certamente non sarebbe stato un problema, ma ora... credo che la situazione sia incerta!"


"Situ Haotian è troppo astuto e ha limitato lo scontro a tre mosse. Il vecchio Zao Hua non può cambiare le condizioni nemmeno se volesse. Dopotutto è il membro della generazione più vecchia qui."


"Forse... il vecchio Zao Hua eviterà questa battaglia e userà una qualche scusa per rifiutare la proposta. Nonostante sarà sufficiente per salvare la faccia, sarebbe come mostrare debolezza. Non potrà più intromettersi negli affari di Lin Lanjian!"


Tutti puntarono gli occhi sul vecchio Zao Hua. Shibai e gli altri praticanti di arti marziali del clan Abbandonato da Dio sembravano un po' tesi. Tutti non poterono fare a meno di pensare che 8.000 anni in effetti sembravano tanti. E questo vecchio non sembrava al termine dei suoi giorni?


Chissà se sarebbe riuscito a sopraffare Situ Haotian in tre mosse...


Gli abiti del vecchio Zao Hua svolazzavano nel vento. Teneva il suo bastone di legno di pesco, mostrava un sorriso gentile e benevolente. Tuttavia questa espressione sembrava astrusa e misteriosa agli occhi degli altri. Il vecchio Zao Hua tossì lievemente e disse:"Sa... non è sempre un bene essere così testardo..."


Non aveva risposto chiaramente. Situ Haotian alzò le sopracciglia:"Senior Zao Hua, non ha intenzione di darmi indicazioni?"


"Ahah..." Il vecchio Zao Hua si accarezzò la barba e disse con un sorriso:"Non credo di poterle dare indicazioni, ma se non altro la mia esperienza non andrà sprecata scambiando un po' di mosse con un giovane. Può essere considerata una bella occasione."


I praticanti di arti marziali attorno si entusiasmarono quando sentirono parlare il vecchio Zao Hua. Aveva davvero deciso di combattere!


Erano tra i più potenti guerrieri nel continente Tianyan! Questo combattimento poteva essere definita un'occasione che capitava una volta ogni mille anni!


Esistenze del loro livello avrebbero combattuto solo nel caso di una guerra o per competere per le opportunità fortunate. Altrimenti non si sarebbero disturbate a combattere. Se si fossero battute vigorosamente allora avrebbero consumato la loro energia. Avrebbero subìto una grande perdita una volta che avessero danneggiato la loro forza vitale.


Situ Haotian strizzò gli occhi. In quel momento sembrava un enorme drago che prendeva forza, possedeva un potere terrificante. Una volta che si scatenasse, sarebbe stato stravolgente!


Il vecchio Zao Hua strinse il bastone di pesco e zoppicò di fronte a Situ Haotian. In confronto all'aura dominante del Divino Imperatore sembrava un semplice anziano senza nessuna caratteristica speciale.


"Senior Zao Hua, andiamo." In quel momento lo spirito combattivo di Situ Haotian ardeva vigoroso. Non avrebbe sottovalutato minimamente il vecchio Zao Hua. Ce l'avrebbe messa tutta durante questa battaglia!


Non poteva combattere!


"Va bene." Il vecchio Zao Hua spiccò il volo fluttuando silenziosamente verso l'alto. Il suo bue verde si levò in volo per posizionarsi sotto i piedi del vecchio Zao Hua.


I due raggiunsero i 10.000 piedi d'altezza. I praticanti di arti marziali più giovani si erano allontanati per ordine dei loro Anziani. Coloro che erano rimasti entro un raggio di dieci chilometri erano tutte figure potenti.


"Una battaglia tra esperti al Mare Divino Realm." Lin Ming sussultò, era pieno di aspettativa. Questa sarebbe stata la battaglia di più alto livello a cui avrebbe assistito.


Shibai si preoccupò un po'. Quale sarebbe stato il risultato di questo scontro? Che il vecchio Zao Hua potesse davvero sconfiggere Situ Haotian in tre mosse?


"Senior Zao Hua, non ha intenzione di mettere da parte la sua cavalcatura?"


A 10.000 piedi d'altezza, Situ Haotian si accigliò quando vide il vecchio Zao Hua a bordo del suo bue verde. Una volta che questa battaglia fosse iniziata ci sarebbe stata una scena apocalittica. Quella cavalcatura sarebbe stata ridotta in poltiglia.


"Non c'è bisogno. Andrà in battaglia con me." Disse con un sorriso il vecchio Zao Hua.


Situ Haotian immaginava che il bue verde fosse qualche tipo di bestia legata da un contratto, ma non ci badò troppo. Era perfettamente giustificabile per un praticante di arti marziali combattere con la propria bestia.


"Divino Imperatore Haotian, può fare la sua mossa." Ricordò il vecchio Zao Hua.


"Allora farò come desidera!" In quel momento naturalmente Situ Haotian non avrebbe badato a modestia o all'umiltà. Doveva finire almeno alla pari. Se fosse riuscito a mettere sotto pressione il vecchio Zao Hua, allora sarebbe stato ancora meglio!


Situ Haotian aveva mantenuto un basso profilo per tutti questi anni e aveva collezionato un numero di assi nella manica speciali. Era sicuro di poter mettere in difficoltà questo vecchio Zao Hua che era al termine della sua vita.


<em>Bang!</em>


Una grande forza si scatenò. Situ Haotian estrasse un'alabarda nera dal suo anello spaziale. Quest'arma era lunga dieci piedi e rilasciava ondate di luce nera. L'asta era piena di motivi compatti e complessi. Era un artefatto quasi al livello Saint!


Contando questa alabarda sconosciuta, il Reame Divino Asura aveva rivelato due artefatti quasi di livello Saint e uno di livello Saint.


Tra di essi, nonostante il Guarda Cuore del Dio Demone appartenesse alla prima categoria, visto che era un tesoro difensivo il suo valore non era assolutamente inferiore ad un artefatto di livello Saint.


In quel momento i capelli neri di Situ Haotian stavano svolazzando al vento. Sembrava un dio che guardava dall'alto i mortali, sdegnava il mondo con arroganza!


"Dio del Massacro!"


<em>Omm!</em>


Un grido risuonò dall'alabarda nera, seguito da una sconfinata quantità di energia che si espanse come una galassia in crescita. Situ Haotian aveva usato la mossa assassina più potente dell'Arte della Grande Alabarda Sanguigna, una mossa per cui era necessaria la forza di un maestro al Mare Divino Realm.


Di fronte a questo colpo terrificante, il vecchio Zao Hua rimase sul suo bue verde. I suoi abiti blu ondeggiavano gentilmente al vento. Alzò le mani con un'espressione calma e tracciò una linea verso il basso. Un'energia brillante come una stella apparì come un'illusione fuggevole, cadendo e squarciando il mondo.


<em>Bang!</em>


L'attacco terrificante di Situ Haotian puntò al vecchio Zao Hua- Tuttavia, proprio quando arrivò a dieci piedi di distanza svanì nel vuoto. Pareva che un abisso invisibile fosse apparso di fronte al vecchio Zao Hua. Qualunque energia che si avvicinava a lui svaniva senza lasciare traccia!


"Cosa?!"


Tutti i praticanti di arti marziali che stavano guardando lo scontro da lontano rimasero sbigottiti. L'attacco terrificante di Situ Haotian era sparito così. Il vecchio Zao Hua rimase con tranquillità sul bue verde, i suoi abiti blu fluttuavano nel vento. Questa scena fece impressione a tutti gli spettatori.
Anche Lin Ming era sbigottito, il vecchio Zao Hua aveva diviso facilmente lo spazio!


Nonostante il vecchio fosse immobile e sembrasse vicino, in realtà era in un mondo completamente separato. Tra lui e Situ Haotian c'era un fossato invisibile che non poteva essere attraversato. Non importava che sorta di forza sovrannaturale si sarebbe precipitata verso di lui, sarebbe caduta tutta in questo spazio sconosciuto, incapace di toccare un solo capello del vecchio Zao Hua.


Quanto doveva essere profonda la comprensione delle Leggi dello Spazio per usare un'abilità così innaturale con una tale facilità?


Lin Ming sussultò. I Concetti di Spazio, Fulmine e Fuoco erano tutti divisi in diversi livelli. Fino ad ora aveva trovato un solo livello, capace di distorcere e rimpicciolire lo spazio. I suoi attacchi elusivi e i suoi movimenti dipendevano tutti da questo. Era la prima volta che aveva visto il metodo del vecchio Zao Hua per utilizzare il Concetto di Spazio. Senza dubbio le sue azioni avevano davvero aperto le vedute di Lin Ming.


Vedendo che il suo primo attacco non era riuscito, Situ Haotian rimase calmo. Tutto era andato come previsto:"Divisione del Cielo. La tecnica di Senior Zao Hua è davvero sorprendente. Dato che la prima tecnica è fallita, ecco la seconda!"


Situ Haotian gridò all'improvviso. La sua voce non sembrava nemmeno umana. Sembrava che un drago selvaggio si fosse risvegliato nel suo corpo. Le sue giunture iniziarono ad emettere degli scoppiettii e i suoi muscoli cominciarono a sporgere. Crebbe di dimensioni fino a raggiungere dieci piedi in più. I suoi muscoli erano diventati duri come rocce. La sua espressione era feroce e i suoi occhi erano diventati rosso acceso.


Dopo essersi trasformato, l'aura di Situ Haotian era aumentata di molte volte, il potere della sua vitalità ardeva con forza. In quel momento si era riempito di arroganza, come una divinità demoniaca arrivata nel mondo, guardava dall'alto in basso ogni forma di vita!


Anche se il vecchio Zao Hua era capace di dividere il vuoto, ora Situ Haotian era abbastanza potente da romperlo!


Quando vide Situ Haotian trasformare il suo corpo, Lin Ming sussultò. Situ Haotian era diventato praticamente un demone gigante. Questo... come ci era riuscito? In quel momento sentì chiaramente una stirpe di demone gigante ricca e pura dall'uomo. Questo sangue era uguale all'Essenza di Sangue di demone gigante che Lin Ming aveva visto quando aveva aperto la Fornace Universale del Sole!


La Fornace Universale del Sole conteneva due masse di essenza di sangue di demone gigante. La prima era stata assorbita dal Cubo Magico e la seconda era stata data a Moguang.


"Moguang, cosa sta succedendo? Che Situ Haotian appartenga alla razza dei demoni giganti?"


Chiese Lin Ming con una trasmissione di vera essenza. Da quando Lin Ming aveva deciso di attraversare la Distruzione, Moguang aveva lasciato temporaneamente il corpo di Lin Ming. A quel punto e durante la sua lotta all'ultimo sangue con Situ Yaoyue, Lin Ming avrebbe rischiato di morire. Quindi Moguang aveva scelto di lasciare il mare spirituale del giovane per il momento.


"No. Deve aver ottenuto essenza di sangue di antico demone gigante da qualche parte e l'ha trapiantata nel suo corpo, quidni ha ottenuto l'abilità di trasformare il corpo. Questa sorta di sangue è di gran lunga inferiore al tuo sangue di Antica Fenice."


Gli antichi demoni giganti che esistevano un tempo nel Sacro Continente dei Demoni
 erano diversi dagli attuali demoni giganti. Gli antichi demone gigante avevano un sangue che conteneva una forza potente. Naturalmente non poteva nemmeno essere paragonato alla stirpe di una Bestia Divina come una Vera Fenice o un Vero Drago.


Tuttavia, quando Situ Haotian aveva usato l'essenza di sangue degli antichi demoni giganti e Lin Ming aveva usato solo il sangue più ordinario dell'Antica Fenice e ad una quantità di molto minore. Quindi il divario di forza nelle loro stirpi non era troppo vasto al momento.


Mentre rifletteva, Lin Ming sentì all'improvviso un praticante di arti marziali gridare allarmato:"Un corpo divino! Un Fisico Demoniaco da Battaglia, è un altro tipo di corpo divino!"


"Il Divino Imperatore Asura ha un Fisico Demoniaco da Battaglia? Non ne ho mai sentito parlare prima d'ora!"


"Quando il Divino Imperatore Asura è nato non aveva un corpo divino. Ha contato solo sul suo straordinario talento per arrivare al punto in cui è oggi. Probabilmente ha ottenuto il suo corpo divino da qualche opportunità fortunata.


"In un solo giorno ho visto due corpi divini e il Dantian Viola. I combattimenti di oggi sono stati davvero una rivelazione!"


Mentre tutti stavano acclamando, Lin Ming ne fu sbalordito; non sapeva se ridere o piangere. Allora era questo ciò che pensavano fosse un corpo divino. Sembrava che chiunque possedesse un fisico diverso da un uomo normale e potesse mostrare una forza combattiva superiore rientrasse nella categoria.
                                


                                



