---
weight: 8680
title: Capitolo 868 – Inavvicinabile
pubDate: 2025-12-15T08:37:10.280Z
tags:
    - mw
---


<em>CAPITOLO SPONSORIZZATO ringraziamo Weed!
26 Capitoli in coda, 0/5
da editare
-Schadenfreude</em>


Tutti pensavano che il vecchio Zao Hua stesse per morire e che se avesse combattuto con il Divino Imperatore Haotian l'esito della battaglia sarebbe stato incerto. Nessuno si sarebbe immaginato che il vecchio Zao Hua avrebbe scaraventato via il Divino Imperatore Haotian con un solo colpo. Erano semplicemente su due livelli diversi.


"Come poteva essere...?" Sulla barca spirituale, Shang Yuetian rimase ammutolito per molto tempo. Sapeva che Situ Haotian aveva ottenuto l'antico demone gigante ed era diventato più potente. In quanto nobile Divino Imperatore, rientrava tra i cinque guerrieri più potenti del continente Tianyan, così dovevano esserci alcuni assi nella manica che era riuscito a nascondere finora. Quel Situ Haotian però non era riuscito a resistere nemmeno ad un attacco del vecchio Zao Hua!


<em>'Che il Sommo Divino Imperatore delle Nove Fornaci e il prozio imperiale della Raffinazione Sublime siano così potenti? È questa la forza del guerriero più potente al mondo?'</em>


Tutti i presenti non poterono non pensare a questo. Si diceva che migliaia di anni fa il vecchio Zao Hua avesse combattuto contro il Sommo Divino Imperatore delle Nove Fornaci e fosse finito alla pari. Nonostante fosse solo una diceria, doveva esserci qualche fondamento. Per tutti questo significava che il vecchio Zao Hua e il Sommo Divino Imperatore erano allo stesso livello.


Ora che erano passati migliaia di anni, il vecchio Zao Hua sarebbe dovuto essere più debole del Sommo Divino Imperatore delle Nove Fornaci. Dopotutto era molto più vecchio di lui, come poteva esserci questo risultato?


"Forse... il vecchio Zao Hua ha fatto dei progressi negli ultimi migliaia di anni! Se il Sommo Divino Imperatore delle Nove Fornaci e il prozio imperiale della Raffinazione Sublime non sono migliorati, allora forse non possono più rivaleggiare con il vecchio Zao Hua..." Mormorò a bassa voce Shang Yuetian.


Questa era una spiegazione che chiunque avrebbe avuto difficoltà ad accettare. Normalmente per un praticante di arti marziali sarebbe stato più facile crescere da giovani. Questo era il momento in cui il suo fuoco vitale sarebbe stato più vivace. Più era lunga la durata della vita di un praticante di arti marziali, più tempo sarebbe rimasto giovane. Ad esempio un praticante di arti marziali della Distruzione sarebbe stato considerato giovane prima dei 100 anni, quindi se non fosse avanzato al Mare Divino Realm prima di quell'età allora avrebbero potuto contare su aiuti esterni e opportunità fortunate per fare ulteriori progressi.


Una volta che un guerriero raggiungeva la maturità, la coltivazione sarebbe cresciuta molto lentamente. Tuttavia era anche il momento in cui la forza combattiva di un praticante di arti marziali sarebbe stata al suo picco. Ad esempio Situ Haotian era arrivato al suo culmine, solo che per lui ora era estremamente difficile aumentare la propria coltivazione. Altrimenti, se riuscisse a fare un altro passo avanti sarebbe arrivato allo stesso livello del Divino Imperatore delle Nove Fornaci.


Dopodiché ci sarebbe stata la vecchiaia. Era un periodo in cui la forza combattiva e la coltivazione non sarebbero quasi mai aumentate. Un vecchio esperto al Mare Divino Realm sarebbe stato al massimo in grado di fare qualche piccolo progresso negli aspetti della volontà e dell'anima, ma tutto il resto avrebbe iniziato a declinare negli anni.


Come poteva il Vecchio Zao Hua avere fatto tali progressi?


"Deve avere qualche segreto nel suo corpo!" Shang Yuetian era convinto che le Leggi del Tempo potessero estendere la durata della vita di un praticante di arti marziali, ma non credeva che fosse così esagerato da raggiungere 4.000-5.000 anni!


Ciò che trovava ancora più incredibile era che le Leggi del Tempo potessero invertire temporaneamente l'età di un praticante di arti marziali per abbastanza tempo da permettergli di fare un altro avanzamento.


Quindi erano rimaste solo due possibilità.


La prima era che il vecchio Zao Hua avesse incontrato una qualche enorme opportunità fortunata che non poteva immaginare.


E la seconda era che il vecchio Zao Hua avesse superato il Sommo Divino Imperatore delle Nove Fornaci fin dall'inizio, ma che avesse nascosto la sua forza fino ad ora.


Non c'era molte probabilità che la seconda fosse valida. Nonostante il vecchio Zao Hua sia vissuto isolato dal mondo negli ultimi millenni, in passato era stato anche lui una figura gloriosa nel continente. Non c'era motivo per lui di nascondere una forza del genere finora.


La prima possibilità era molto più probabile. Dove avrebbe potuto trovare un'opportunità così fortunata? Era nel Mare dei Miracoli?


Mentre ci pensava, Shang Yuetian provò interesse. Cosa sarebbe successo se avesse ottenuto un'opportunità fortunata del genere?


<em>Bang!</em>


La grande montagna esplose e Situ Haotian si precipitò fuori dal caos di detriti. Nonostante fosse stato respinto e fosse estremamente imbarazzato, non aveva subito troppi danni. Le sue braccia macchiate di sangue si stavano rigenerando rapidamente, lasciando solo dei lievi tagli. Questa era la caratteristica principale della stirpe dei demoni giganti: le capacità di recupero.


Secondo le leggende gli antichi demoni giganti avevano un corpo immortale ed erano capaci di farsi ricrescere gli arti. In termini di capacità di recupero, superavano quelle della Porta del Riposo. Tuttavia guarire ferite richiedeva un'enorme quantità di vera essenza, quindi la stirpe dei demoni giganti era di gran lunga inferiore alla Porta del Riposo in quanto a resistenza.


Mentre guardava Zao Hua, Situ Haotian mostrò un'espressione piena di paura e sgomento.


Nonostante avesse una terza mossa più forte, sapeva che era impossibile affrontare il colpo del vecchio Zao Hua.


Forse il vecchio Zao Hua poteva essere inferiore all'Imperatore Shakya del passato, ma in quest'era non c'era nessuno che potesse rivaleggiare con lui. Anche il Sommo Divino Imperatore delle Nove Fornaci e il prozio imperiale della Raffinazione Sublime molto probabilmente non potevano rivaleggiare con lui.


Dove aveva incontrato la sua opportunità fortunata questo vecchio?


Non credeva che il vecchio Zao Hua potesse fare un altro avanzamento ringiovanendo al contempo. Inoltre le Leggi del Tempo che aveva mostrato superavano di gran lunga la comprensione del continente Tianyan. Non importava quanto talento avesse Zao Hua nelle Leggi del Tempo e dello Spazio, era impossibile per lui arrivare a questo punto senza aver trovato tecniche antiche!


Situ Haotian guardò in cagnesco il vecchio Zao Hua per molto tempo e poi disse:"Mi arrendo!"


"Yaoyue rimarrà nel clan Abbandonato da Dio per tre anni e tutto ciò che devo a Lin Lanjian sarà consegnato qui entro un mese. Lin Lanjian potrà scegliere tra la Grande Alabarda Sanguigna e il Guarda Cuore del Dio Demone!"


Situ Haotian osservò Lin Ming. A questo punto il suo corpo assochilometriva a quello di un demone gigante. Solo un'occhiata era sufficiente a fare tremare di paura.


"Cosa vuoi?!?!"


Lin Ming ci pensò per un momento e poi disse senza esitazione:"La Grande Alabarda Sanguigna!"


Il Guarda Cuore del Dio Demone era senza dubbio una scelta attraente, ma Lin Ming aveva sempre creduto che la migliore difesa fosse un buon attacco. La lunga lancia senza nome nelle sue mani era solo un'arma di servizio della città dell'Antica Fenice. Nonostante fosse estremamente resistente, il suo potere era un po' scarso.


Se avesse avuto quel tesoro, anche se non avesse usato l'Arte della Grande Alabarda Sanguigna, si poteva immaginare quanto sarebbero stati potenti i suoi colpi contando la quantità della sua vera essenza, il milione di jin di forza e il suo spirito da battaglia!


Con la Grande Alabarda Sanguigna, la sua forza combattiva sarebbe aumentata nuovamente. Per quanto riguardava il Guarda Cuore del Dio Demone, anche se le sue difese fossero aumentate, sarebbe comunque morto se si fosse scontrato con un esperto al Mare Divino Realm, figuriamoci combattere.


"Bene! Allora spero che tu non sia maledetto!" Situ Haotian sbuffò freddamente, pieno di rimpianto. Era il solo artefatto di livello Saint del Reame Divino Asura, gli altri due rimasti erano solo quasi di livello Saint.


Situ Haotian non sperava troppo che la maledizione uccidesse Lin Ming. La sua vita era estremamente tenace. Aveva accumulato un enorme destino e aveva superato numerosi pericoli mortali. Sarebbe stato estremamente difficile distruggere tutto questo.


In futuro Lin Ming sarebbe diventato una figura che superava perfino l'Imperatore Demoniaco. Era inutile pensare di poter contare sulla maledizione dell'alabarda per ucciderlo.


<em>Om-</em>


La Grande Alabarda Sanguigna emise uno stridio e sfrecciò nella mano di Lin Ming. Per un breve momento il giovane si sentì come se stesse reggendo un'intera catena montuosa e i suoi piedi sprofondarono nel terreno. Se non avesse usato il potere delle Otto Porte Nascoste non sarebbe riuscito nemmeno a sollevarla!


<em>'Pesa almeno 700.000-800.000 jin. Un praticante di arti marziali normalmente deve usare una quantità di vera essenza sconvolgente per muoverla. Non sarà facile per me muoverla solo con la forza fisica.'</em>


Lin Ming dovette usare le sue abilità di volo per evitare di affondare nel terreno. Poi strinse la Grande Alabarda Sanguigna e volò. Questa era davvero un'arma degna di essere chiamata l'alabarda più infausta del mondo.


"Ringrazio Senior per la sua grande gentilezza!"


Lin Ming porse i suoi rispetti e si inchinò al vecchio Zao Hua, avrebbe ricordato questo favore.


Il vecchio Zao Hua sorrise lievemente. Ad un certo punto era già tornato al suo aspetto di prima. Nonostante sembrasse saggio e straordinario, c'era il lieve sentore che fosse arrivato alla fine dei suoi giorni.


Ora però nessuno lo pensava. Gli eventi accaduti ora erano semplicemente troppo scioccanti.


"Non c'è bisogno che tu sia così cortese. Rimarrò in questo reame dimensionale per altri giorni. Dovremo discutere tra di noi."


Discutere tra di noi?


Sentendo questo, tutti i presenti rimasero sbalorditi. Di cosa aveva intenzione di parlare con Lin Ming?


"Senior Zao Hua, ha davvero intenzione di accettarlo come discepolo?"


Chiese Fata Xue Feng con una trasmissione di vera essenza. Il vecchio Zao Hua non aveva alcuna ostilità nei confronti del Reame Divino Asura e non c'era motivo per lui di danneggiare Situ Haotian. Eppure era intervenuto per sconfiggerlo e aiutare Lin Ming. Se l'avesse fatto per attirare il favore di Lin Ming, non ce ne sarebbe stato bisogno perché aveva sempre vagato per il mondo come una gru selvatica e non apparteneva a nessuna organizzazione. La sua forza molto probabilmente superava quella del Sommo Divino Imperatore delle Nove Fornaci, quindi non aveva bisogno di farlo.


Allora doveva essere intervenuto perché desiderava accettare un discepolo!


"Ahah, Xiao Xue, ho già detto che non posso istruire il piccolo amico Lin Lanjian. Per quanto riguarda accettarlo come discepolo, non potrei permettermelo."


Questa era già la seconda volta che il vecchio Zao Hua aveva detto qualcosa di simile. Non stava mostrando umiltà, credeva davvero di non poter insegnare molto a Lin Ming.


"Allora perché avrebbe fatto tutto questo oggi..." Non poté trattenersi dal chiedere Fata Xue Feng.


"Ahah..." Il vecchio Zao Hua sorrise, ma non rispose. Ovviamente non desiderava aggiungere altro. Fata Xue Feng poté solo reprimere la curiosità.


I praticanti di arti marziali del Reame Divino Asura se ne andarono lasciando solo Situ Yaoyue. Presto avrebbero mandato un guerriero al Mare Divino Realm per proteggerla. Situ Haotian non osò lasciare indietro Situ Yaoxi, chi sapeva che sorta di catastrofe avrebbe provocato.


Gli altri eroi della regione centrale del continente Tianyan però non se ne andarono. Invece rimasero nel regno dimensionale, sembrava che si stessero radunando ancora più persone.


Questo a causa di... Lin Ming.


Al momento Lin Ming poteva essere definito inavvicinabile, destava grande rispetto!


Dopo aver sconfitto Situ Yaoyue, Lin Ming aveva superato la sua più grande difficoltà. Il suo futuro ora era brillante e glorioso.


Anche se non avessero potuto attirare il favore di Lin Ming, tutti volevano intrattenerci buoni rapporti.


Per un po' di tempo la residenza di Lin Ming fu movimentata. Lin Ming accettò ogni visitatore. C'erano anche gruppi molto importanti come la famiglia Shang della Raffinazione Sublime e il clan Bai delle Nove Fornaci.


Erano venuti personalmente perfino molti guerrieri al Mare Divino Realm come Shang Yuetian e Fata Xue Feng. Lin Ming li salutò tutti insieme a Shibai.


Quando queste figure importanti fecero visita, portarono anche molti doni per Lin Ming. La maggior parte di essi erano materiali celesti e pillole rare. Insieme facevano almeno tre o quattro milioni di pietre di essenza spirituale. Solo Yang Yun da solo gli aveva donato 800.000 pietre di essenza spirituale. Insieme alle due Pillole della Trasformazione Divina di prima, gli aveva fatto un dono di oltre un milione di pietre di essenza spirituale.


"Yang Yun..." Lin Ming guardò i tesori di fronte a lui e rifletté per un momento. Yang Yun gli aveva dato una quantità di pietre incredibile, ma Lin Ming aveva sempre pensato che la questione non sarebbe stata così semplice come formare buoni rapporti con lui. Yang Yun credeva che si sarebbe unito al Reame Divino delle Nove Fornaci?
                                


                                



