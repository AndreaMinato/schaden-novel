---
weight: 8730
title: Capitolo 873 – Aprire la Porta della Ferita
pubDate: 2025-12-15T08:37:10.281Z
tags:
    - mw
---


<em>CAPITOLO SPONSORIZZATO ringraziamo Weed!
21 Capitoli in coda, 0/5
-Schadenfreude</em>


Il Fiume Infernale putrido e oscuro era ampio 1.000 piedi. Vicino alle sue rive il mondo era sommerso nell'oscurità della notte ed era avvolto da un silenzio mortale. Nell'acqua galleggiavano innumerevoli scheletri, molti non erano umani, alcuni avevano ali, corna, code e perfino demoni infernali dei miti e delle leggende.


Solo guardando questo Fiume Infernale, ci si riempiva di tristezza e disperazione. Era come se il fiume fosse vivo e avesse un'importanza assoluta, ma che nessuno se ne ricordasse per quale motivo. Tutti ciò che si sapeva era che una volta l'avessero lasciata qui, l'avrebbero persa per sempre.


Lin Ming aveva già visto il Fiume Infernale, ma stavolta fu colpito dal suo potere richiamante più grande che avesse mai sperimentato. Se non fosse stato per il suo cuore delle arti marziali resistente, la sua volontà stabile e il suo spirito da battaglia d'argento, allora la sua mente sarebbe caduta in preda all'illusione e sarebbe morto qui!


Si morse con forza la lingua, usando il dolore pungente per risvegliarsi. Lin Ming usò all'istante la sua tecnica tecnica di movimento e volò all'indietro, correndo per diverse decine di chilometri. Solo allora rallentò per poi riprendersi e calmarsi dal suo shock.


Quando si voltò verso il Fiume Infernale, vide che era stato già coperto da un'oscurità nebbiosa, era svanito completamente senza lasciare traccia.


"Cos'è questo Fiume Infernale? Perché scorrerebbe nella zona proibita entro 1000 chilometri dell'Antico Abisso Demoniaco e anche qui nella Palude Nera delle 8000 chilometri?"


La Palude Nera delle 8000 chilometri era così ampia, come poteva aver incontrato il Fiume Infernale qui? E gli scheletri che galleggiavano nell'acqua dovevano essere non meno di un miliardo!


Un miliardo di vite, inoltre non erano esistenze ordinarie. Erano tutti grandi guerrieri!


"Sembra... che quegli spiriti malvagi che trascinavano la bara fossero un tipo di mostri nel Fiume Infernale... hanno un corno sulla testa e la loro altezza è simile!"


Nonostante fosse stato molto lontano, Lin Ming era riuscito ad approssimare le dimensioni di quei sei spiriti malvagi. Erano alti circa 10-20 piedi. La bara era lunga 30 piedi. Un'altezza superiore di molto a quella umana.


"Forse provenivano davvero dal Mare dei Miracoli..."


Quando era nel Sacro Continente dei Demoni, Lin Ming aveva guardato molte tavolette di giada con note dell'Antico Abisso Demoniaco. Era riuscito a confermare che c'erano creature che vivevano nell'Antico Abisso. Inoltre aveva visto con i suoi occhi l'enorme Bestia Divina lunga migliaia di chilometri.


Tuttavia, dalle descrizioni delle tavolette, queste esistenze non sarebbero mai uscite da sole dall'Antico Abisso Demoniaco. Solo alcuni dei mostri più deboli sarebbero stati spostati dalle eruzioni occasionali dell'Antico Abisso Demoniaco.


"Cos'è il Mare dei Miracoli? Che sia l'entrata per un altro mondo?"


Lin Ming scosse la testa, non credeva davvero che fosse una spiegazione plausibile. Se il Mare dei Miracoli fosse stata davvero un'entrata per un altro mondo, allora doveva essere un mondo di altro livello. Senza discutere di quanto fosse enorme, solo il livello di quel mondo stesso non sarebbe stato inferiore ad un pianeta del Regno Divino. Come poteva un mondo del genere essere localizzato in un continente Tianyan remoto e sconosciuto? E come potevano i praticanti di arti marziali del Reame Divino ignorarlo?


Un nuovo mondo avrebbe contenuto opportunità fortunate. Sarebbero venuti sicuramente grandi guerrieri ad esplorare.


Lin Ming non capiva. Scosse la testa e non ci pensò più. Questa questione superava di gran lunga le sue capacità di comprensione e non era qualcosa su cui poteva indagare. Anche se avesse raggiunto il Mare Divino Realm forse non sarebbe comunque riuscito ad entrare nel Mare dei Miracoli. Quella era una zona proibita davvero letale.


"Sono troppo debole. Se potrò raggiungere il livello di Fata Feng, allora potrei fare qualche indagine..."


Lin Ming sospirò. In quel momento una densa nebbia riempì il cielo, avvolgendo completamente il mondo. Divenne sempre più densa e dopo un breve periodo di tempo divenne quasi densa come un liquido.


Quando lo vide, Lin Ming sussultò. Questo era il qi del serpente marino! Finalmente l'aveva trovato!


Dopo essere rimasto nella Palude Nera delle 8000 chilometri per così tanti giorni, finalmente l'aveva trovato. Tirò fuori la Fornace Universale del Sole e iniziò a trarre una grande quantità di qi del serpente marino al suo interno.


La Fiamma Brucia Stelle ardeva e il mare nero del qi si condensò velocemente. In confronto all'ultima volta quando era entrato nella Palude Nera delle 8000 chilometri, la velocità di raffinazione era molto più rapida. Questo perché aveva aumentato la sua coltivazione e aveva fatto dei progressi significativi nel campo dell'alchimia.


Presto un'enorme quantità di qi del serpente marino fu raffinato in un cristallo delle dimensioni di un fagiolo.


Lin Ming non si fermò qui. Continuò a trarre qi del serpente marino e a raffinarlo, facendo diventare il cristallo grande quanto un dito. Visto che la sua forza era aumentata, i cristalli del serpente marino che aveva raffinato erano ancora più puri. Solo questo piccolo cristallo sembrava contenere uno spazio nascosto, strano e misterioso.


Lin Ming ebbe bisogno di un solo bastoncino di incenso di tempo per completare il primo cristallo del serpente marino. Continuò a raffinare finché il mare nero non si disperse. Allora ne finì oltre cinquanta. La scorsa volta ne aveva ottenuti solo una decina circa.


Dopo essere uscito dalla Fornace Universale del Sole, Lin Ming si sentì un po' insoddisfatto. Questi Cristalli del Serpente Marino erano un tesoro incredibile. Era un peccato che il qi del serpente marino non fosse rimasto più a lungo, altrimenti ne avrebbe ottenuti molti altri.


E non sarebbe stato facile ritrovarlo un'altra volta. La Palude Nera delle 8000 chilometri era piena di pericoli. Anche con la sua attuale coltivazione, non era ancora sicuro.


"Ho preso solo meno dello 0,0001% di questo qi eppure ha un effetto del genere. Mi chiedo quanto sia potente questo serpente marino e dove si stia nascondendo. Quanto è potente in confronto alla grande bestia nell'Antico Abisso Demoniaco?"


Lin Ming non si fermò. Andò direttamente nel Dominio del Fulmine dei Nove Cieli finché non arrivò alla zona entro 90 chilometri. Lasciò che il Germoglio del Dio Blasfemo assorbisse il fulmine color rosso dorato e poi se ne andò dalla Palude Nera delle 8000 chilometri la notte stessa.


Durante tutto il processo non incontrò la Fonte del Tuono. Forse perché il Cristallo del Fulmine delle Due Vite Gemelle era stato già usato da Lin Ming non aveva percepito il suo arrivo. Questo gli aveva risparmiato una grande quantità di guai.


Tre giorni dopo Lin Ming tornò nel clan Abbandonato da Dio attraverso la formazione di trasmissione e andò direttamente nella camera di isolamento. Si preparò ad aprire la Porta della Ferita e simultaneamente ad attraversare il secondo stadio della Distruzione.


Con oltre 50 cristalli del serpente marino allineati attorno a lui, Lin Ming prese la scatola di giada di legno spirituale che conteneva la Pillola delle Miriadi di Spiriti sigillata dal suo anello spaziale.


Non appena aprì la scatola, la Pillola delle Miriadi di Spiriti provò a scappare all'istante. Lin Ming la catturò, aveva la sensazione di stare tenendo un potente insetto divino in mano. La pillola si dimenava nella sua mano sperando di scappare.


"Questa pillola ha una sua intelligenza. Se la lasciassi scappare si rifugerebbe nelle montagne o nel mare per assorbire essenza di energia. Forse dopo centinaia di migliaia o anche milioni di anni si trasformerebbe in qualche spirito spettrale."


Dopo aver afferrato la pillola, Lin Ming richiamò alla memoria come usarla.


Prese un pugnale di grado Heaven che aveva chiesto a Shibai prima e poi si squarciò il petto senza esitare!


<em>Puff!</em>


Il sangue schizzò. Il corpo di Lin Ming era estremamente duro. Anche se non avesse usato energia per proteggersi, solo la sua pelle era difficile da trapassare. Non ebbe altra scelta se non riversare il suo spirito da battaglia nell'arma.


Dopo aver fatto un'apertura nel suo petto tra due delle sue costole, Lin Ming sentì chiaramente il battito forte del suo cuore. La Pillola delle Miriadi di Spiriti conteneva essenza di migliaia di erbe medicinali, tutte ridotte in sottili filamenti. Per assorbire completamente questa pillola bisognava impiantarla direttamente nel cuore e lasciare che il sangue la lavasse, facendo fondere le diverse migliaia di filamenti nel suo corpo, dove sarebbe stata assorbita lentamente. Questo era un lungo processo che sarebbe durato diversi giorni.


Ferire il proprio cuore, era un'azione che una persona ordinaria non sarebbe mai riuscita a fare.


Lin Ming fece un respiro profondo e fece un taglio.


Il sangue schizzò. Lin Ming infilò la Pillola delle Miriadi di Spiriti nel suo cuore, seppellendola in fondo ad un ventricolo. Poi circolò il potere della Porta del Riposo per guarire lentamente le sue ferite.


Tuttavia la Pillola delle Miriadi di Spiriti non rimase ferma. Scattò a sinistra e a destra, scontrandosi con le mura del suo cuore, ogni singolo impatto era come una martellata. Il cuore era un organo estremamente fragile e importante. Normalmente se il cuore di un praticante di arti marziali fosse stato colpito in questo modo sarebbe esploso. Avrebbe vomitato sangue e sarebbe morto sul posto. Anche qualcuno che aveva praticato le tecniche della trasformazione del corpo e aveva delle pareti cardiache robuste avrebbe condotto ad un'aritmia e alla fine alla morte dei muscoli del cuore.


Dopo che aveva inghiottito il divino frutto dorato, il corpo di Lin Ming era diventato incredibilmente resistente. Inoltre, visto che aveva aperto le prime tre delle Otto Porte Nascoste, poteva sopportare l'impeto di questa Pillola delle Miriadi degli spiriti. Solo quando la pillola si scontrava con la ferita che Lin Ming aveva creato si sentiva come se fosse stato infilzato da una sciabola. Ogni volta che accadeva sarebbe diventato mortalmente pallido e la sua fronte sarebbe diventata fradicia di sudore.


Quando l'efficacia medicinale scorse nel suo corpo, il potere d'impatto della Pillola delle Miriadi di Spiriti divenne sempre più debole. Alla fine smise di muoversi e si lasciò assorbire ubbidientemente da Lin Ming.


Durante il processo il solo pericolo e dolore era all'inizio. L'efficacia della medicina stessa era molto gentile e facile da assorbire. Questo perché la Pillola delle Miriadi di Spiriti ci metteva molto tempo a dissolversi. Le diverse migliaia di filamenti condensati sarebbero dovuti entrare nel flusso sanguigno uno per volta. Questo processo era estremamente lungo.


In un batter d'occhio passarono altre ore. La ferita sul suo petto sparì naturalmente, lasciando solo un marchio bianco. In quel momento Lin Ming era già entrato nello stato etereo. I suoi pugni stringevano cinque cristalli del serpente marino mentre iniziava a cercare di aprire la Porta della Ferita!


La Porta della Ferita era localizzata nei palmi della mano. Poteva essere definita doppia, una in ogni mano.


In quel momento Lin Ming mosse le braccia, alzando i palmi. Due turbini di energia si formarono sopra i suoi palmi e l'essenza dei cristalli fu assorbita rapidamente. I cristalli neri traslucidi iniziarono a sbiancarsi lentamente per poi diventare bianchi come il calcare, crepitare e polverizzarsi.


Dopo aver finito di assorbire dieci cristalli, Lin Ming ne prese altri dieci e continuò.


Sotto il continuo flusso di questa energia, la Porta della Ferita nei palmi di Lin Ming fu attaccata in continuazione, allentandosi sempre di più.


Dieci ore...


Venti ore...


Un giorno...


Due giorni...


Tre giorni...


Nel quarto giorno si era radunata troppa energia nei palmi di Lin Ming, erano sul punto di esplodere. L'energia di oltre 50 cristalli di serpente marino fu risucchiata completamente da Lin Ming. Con un grido, i suoi pugni si mossero all'improvviso e due schizzi di sangue sfrecciarono verso l'alto, creando un enorme buco nel soffitto della sua camera. Le mani di Lin Ming sembravano essere state trafitte da frecce!


La porta della Ferita si era finalmente aperta.
                                


                                



