---
weight: 8810
title: Capitolo 881 – Battaglia Frenetica
pubDate: 2025-12-15T08:37:10.282Z
tags:
    - mw
---


<em>CAPITOLO SPONSORIZZATO ringraziamo Weed!
16 Capitoli in coda, 0/5
-Schadenfreude</em>


Solo a giudicare dall'aura dell'altra parte, era un avversario terrificante. Se Lin Ming non fosse stato scoperto, avrebbe scelto di nascondersi, ma ora il senso divino dell'altra parte era fisso su di lui, non c'era via di fuga!


Quando guardò il vecchio Zao Hua, Lin Ming lo vide accigliato. Era evidente che non fosse molto sicuro di poter affrontare questo avversario.


"Non dovrebbe essere qualcuno del continente Tianyan. Non ci sono guerrieri di questo livello nel continente Tianyan." Disse con un'espressione solenne il vecchio Zao Hua. Nonostante provenisse dal Regno Divino e potesse essere chiamato il guardiano di questo mondo, in realtà non aveva più molto a che fare con il Regno Divino. Il motivo per cui era venuto in questo Tempio delle Meraviglie era per cercare le sue opportunità fortunate. Contro questa creatura misteriosa i suoi collegamenti con il Reame Divino sarebbero stati inutili e anche se non lo fossero stati, non avrebbero comunque funzionato.


Lin Ming e il vecchio Zao Hua uscirono insieme dal tunnel. Quando emersero videro che il cielo blu pittoresco ora era pieno di nuvole cupe e di fulmini.


Con un'esplosione, una luce rosso sangue perforò la volta celeste, sembrava che fosse stata squarciata. Una bara spettrale di bronzo apparì nel cielo e sopra di esse c'erano sei catene spesse, ognuna tenuta da uno spirito Asura dal volto demoniaco.


Quando lo vide, Lin Ming impallidì. Sembrava che gli eventi inaspettati della Palude Nera delle 8000 chilometri avessero davvero dei rapporti con il Tempio delle Meraviglie!


Che il Tempio delle Meraviglie fosse una trappola?


Lin Ming riferì subito la scena a cui aveva assistito nella Palude Nera delle 8000 chilometri al vecchio Zao Hua con una trasmissione di vera essenza. Tuttavia era semplicemente inutile. Il vecchio Zao Hua non sapeva della vera connessione tra il Mare dei Miracoli e l'Antico Abisso Demoniaco. Era impossibile trarre informazioni utili dalla descrizione del giovane.


"Quei sei spiriti malvagi sono sei schiavi spettrali Asura. Ognuno ha la forza di un quasi Imperatore. Dopo essere stati temprati per così tanto tempo i loro corpi sono quasi indistruttibile e insieme sono ancora più formidabili. Questo tipo di schiavo spettrale Asura è molto più prezioso e difficile da creare rispetto alle marionette assassine del Reame Divino Asura. Non potevano appartenere alle eredità del continente Tianyan."


"E il materiale della bara di bronzo è un materiale celeste di massima qualità, un bronzo misterioso estremamente resistente. Può essere usato perfino per produrre un tesoro quasi al livello Saint. È impossibile ottenere così tanto di questo materiale perfino in tutte le miniere del continente Tianyan combinate. Piccolo amico Lin, siamo nei guai stavolta!"


Nel continente Tianyan c'erano pochissimi artefatti di livello Saint o quasi Saint. Quasi tutti erano risalivano ai tempi antichi di 100.000 anni fa. Anche la Grande Alabarda Sanguigna e la Fornace Universale del Sole erano state trovate entrambe dall'Imperatore Demoniaco in antiche rovine di 100.000 anni fa, ed erano finite nelle mani di Lin Ming.


Era quasi impossibile per il continente Tianyan creare artefatti di livello Saint. Non solo non c'era i materiali necessari, ma non esistevano nemmeno le tecniche antiche di forgia per farlo.


<em>Bang bang bang!</em>


La bara spettrale tremò e tutto il regno dimensionale sembrò tremare. Mentre le catene colpivano la bara di bronzo, emisero un clangore assordante.


Il vecchio Zao Hua era incupito. Estrasse una spada lunga quattro piedi dal suo anello spaziale. Aveva già il presentimento che questa battaglia sarebbe stata difficile.


<em>Kacha!</em>


Un fulmine rosso sangue piombò dal cielo e la bara spettrale si aprì!


Una figura snella apparì tra la luce. Era il giovane strano e pallido. Teneva una lancia da guerra in mano mentre scendeva lentamente a terra. Quando atterrò, la lancia creò un solco nella terra così profondo che sembrò poter squarciare la volontà stessa, inquietando le persone.


"Eheh, è l'ora della grande caccia!" Disse il giovane pallido con un sorriso pensoso. Nonostante sembrasse avere circa vent'anni, la sua voce sembrava vecchia..


"Chi sei?" Il vecchio Zao Hua stese la spada. Quando la punta toccò terra, lo spazio sembrò vorticare attorno alla lama, distorcendo perfino la luce fredda emessa dall'arma.


Il vecchio Zao Hua non riusciva a vedere la coltivazione del giovane pallido. Forse non si era nemmeno disturbato a nasconderla. Questo significava che c'erano due possibilità. Il sistema di coltivazione di questo giovane era diverso da quello dell'umanità o era un guerriero al di sopra del Mare Divino Realm!


"Vecchio, ti consiglio di non sprecare energie. Nonostante non ti sia rimasto molto tempo, la tua coltivazione è comunque decente per questo continente di spazzatura. Potrebbe esserci qualche utilità nel tenerti in giro."


Mentre parlava, il giovane avanzò all'improvviso. La lancia viola nelle sue mani puntò in avanti e una luce sconfinata sembrò brillare dalla punta dell'arma. Ogni suo colpo faceva sentire come se si stesse affrontando un universo infinito!


Lin Ming si raggelò. Se solo la pressione di questa lancia era così spaventosa, allora quanto sarebbe stato terrificante affrontarlo direttamnete?


Il vecchio Zao Hua era incupito. Fece un passo indietro, sembrava che il suo tempo stesse scorrendo al contrario e si stesse contorcendo attorno alla spada. Mentre menava il suo fendente, l'attacco portava il passare degli anni. La luce di spada brillante sembrava provenire dai tempi antichi. Ovunque andasse, le piante sarebbero cresciute rapidamente, per poi fiorire, morire e poi sbocciare nuovamente.


Concetto di Tempo – Gloria e Declino degli Anni!


La luce di lancia del giovane pallido si scontrò con la spada di luce del vecchio Zao Hua. Tuttavia non ci fu alcun suono durante la collisione. Sembrava che tutto fosse stato annientato e ridotto nel nulla.


Nonostante non ci fosse stata una terrificante esplosione, questa energia devastante era ancora più spaventosa. Tutta la luce e la materia attorno alla collisione sembrò scomparire come se non fosse mai esistita.


Lin Ming attivò il Roc Dorato che Squarcia il Vuoto e si ritirò velocemente!


Uh?!?!


Quando si girò, Lin Ming vide uno Yama spettrale vestito di nero che teneva una catena. Impassibile, la lanciò verso Lin Ming!


Questi erano gli spiriti malvagi che trascinavano la bara!


Le pupille di Lin Ming si contrassero. Con un cenno cambiò la lancia rossa con la Grande Alabarda Sanguigna che pesava diverse centinaia di migliaia di jin!


Questi sei spiriti avevano tutti una forza uguale ad un quasi Imperatore. Un anno fa, quando aveva appena attraversato la Distruzione, Lin Ming non sarebbe riuscito a sconfiggerli, ma ora la sua forza era aumentata e aveva anche ottenuto la Grande Alabarda Sanguigna. Con quest'arma era un demone del massacro!


"Porta della Ferita - apertura!"


Gridò Lin Ming, l'energia nel suo corpo si attivò al limite. Le prime quattro delle Otto Porte Nascoste si aprirono all'improvviso insieme e due milioni di jin di forza si scatenarono in un attimo!


Una luce accecante brillò da entrambe le sue mani e due vortici di energia neri apparirono sopra i suoi palmi. Erano i punti in cui era localizzata la Porta della Ferita.


Lin Ming strinse l'alabarda con entrambe le mani e si mise in posizione. La sua spina dorsale si tese all'indietro concentrando una grande forza nelle gambe e nella vita. La Grande Alabarda Sanguigna di diverse centinaia di migliaia di jin aveva formato un arco perfetto mentre precipitava verso il basso!


<em>Bang!</em>


La Grande Alabarda Sanguigna si precipitò sulle catene emettendo un'esplosione assordante e facendo crollare lo spazio. Gli schiavi spettrali alti venti piedi e le catene che portavano furono respinte all'indietro dall'alabarda!


Allo stesso tempo però gli altri cinque schiavi spettrali stavano avanzando insieme. Tenevano catene fatte con lo stesso materiale della bara: bronzo misterioso resistente!


Lin Ming aveva respinto uno schiavo spettrale, ma era impossibile per lui combattere con gli altri cinque!


Durante questo momento critico, Lin Ming superò il limite delle sue capacità! Tenendo l'alabarda con una mano, disegnò una luna crescente nel vuoto. Il potere dello spazio si radunò nella Grande Alabarda Sanguigna, formando una tempesta di spazio. Grandi ed innumerevoli fessure iniziarono ad apparire nello spazio, come se si fosse rotto uno specchio nero!


Legge dell'Annientamento, Catena di Stelle!


L'alabarda colpì. Il potere dello spazio si condensò in frammenti, ognuno di essi era pieno del potere dello spirito da battaglia d'argento. Mentre si combinava con le fiamme annientanti, questo attacco distruttivo si precipitò sui cinque schiavi spettrali!


Questa era la prima volta che Lin Ming usava la Grande Alabarda Sanguigna per mostrare una tecnica marziale. Prima d'ora non l'aveva fatto perché usare quest'arma gli avrebbe fatto consumare una grande quantità di energia. Il suo corpo sarebbe stato sottoposto ad una grande pressione se avesse usato una tecnica marziale con l'alabarda. Situ Yaoyue allora aveva solo spostato l'arma, utilizzando solo il suo peso per combattere.


Ora però Lin Ming era in grado di usarla a pieno grazie ai due milioni di jin di forza e alla sua coltivazione al secondo stadio della Distruzione!


<em>Peng peng peng peng peng peng!</em>


Una serie di suoni metallici risuonarono nel cielo, come se spade volanti stessero colpendo delle campane di bronzo. I cinque Schiavi Spettrali avevano i corpi duri come il metallo divino. I frammenti dello spazio esplosero consecutivamente sui loro corpi. Questa era il punto di forza di queste marionette assassine. Era impossibile per il sangue e la carne avere un tale potere difensivo, non importava quanto si allenassero!


"Vediamo quanto siete resistenti!"


Gli occhi di Lin Ming si iniettarono di sangue. Non solo aveva i frammenti di spazio della Catena di Stelle, ma c'era anche la Grande Alabarda Sanguigna. Fece un improvviso passo avanti portando la sua arma. Una luce fredda e sanguigna squarciò il cielo, illuminando le stelle!


"Ahhhh!"


Con un grido, e con il supporto di una tecnica marziale, lo spirito da battaglia d'argento infuso nell'alabarda impattò sul petto di uno schiavo spettrale!


Solo quando cadeva la Grande Alabarda Sanguigna poteva rompere una montagna. Insieme alla spinta di Lin Ming, si poteva immaginare quanto fosse potente questo colpo!


<em>Bang!


Una terrificante esplosione risuonò nel mondo, come se si fosse schiantata una meteora. Il petto dello schiavo spettrale collassò dopo essere stato colpito dall'alabarda, tutti i suoi organi scoppiarono. Il suo corpo fu scaraventato all'indietro, scagliato per centinaia di chilometri per poi schiantarsi in un picco lontano. Dopodiché tutta la montagna collassò formando una valanga!


<em>Bang bang bang!</em>


Innumerevoli macigni precipitarono a terra. Quello schiavo spettrale era stato schiacciato a morte dall'alabarda di Lin Ming!


Dopo quel colpo le braccia del giovane stavano ancora tremando. La luce gloriosa della Porta della Ferita sui suoi palmi tremolò. Era ovvio che avesse consumato una grande quantità di energia.


Questo perché aveva usato una tecnica marziale con la Grande Alabarda Sanguigna, ma un altro motivo ancora più importante era che quest'arma non aveva flessibilità. Ad ogni colpo avrebbe dovuto sopportare il contraccolpo. Questo era uno dei motivi per cui Situ Yaoyue era stata scossa al punto da vomitare sangue dopo aver scambiato diverse decine di colpi con Lin Ming.


Ora, anche se Lin Ming aveva aperto le prime quattro delle Otto Porte Nascoste e la sua forza fosse elevata come quella di un drago, era comunque difficile per lui sopportare l'impatto con la marionetta Asura, che era un grosso ammasso di metallo divino. La membrana tra le sue dita stava per rompersi.


In quel momento la trasmissione di vera essenza del vecchio Zao Hua risuonò nelle sue orecchie:"Piccolo amico Lin, vai, posso a stento difendermi così, non posso proteggerti!"


Lin Ming guardò verso l'alto e vide che lui e quello strano giovane spettrale erano già volati a 10.000 piedi d'altezza e si stavano scontrando ferocemente. Ogni colpo di quel giovane emanava luce, ma ogni mossa del vecchio Zao Hua distruggeva il vuoto!


Di fronte ad un'esistenza di questo livello, Lin Ming sapeva che sarebbe stato solo un peso se fosse rimasto. D'altra parte, se fosse scappato, allora il vecchio Zao Hua avrebbe avuto meno scrupoli.
                                


                                



