---
weight: 8840
title: Capitolo 884 – Artefatto Saint
pubDate: 2025-12-15T08:37:10.283Z
tags:
    - mw
---


<em>CAPITOLO SPONSORIZZATO ringraziamo Weed!
12 Capitoli in coda, 0/5
-Schadenfreude</em>


Presto Lin Ming raccolse tutti i frutti. Quattro o cinque di essi non potevano essere nemmeno tenuti con entrambe le braccia.


Questi frutti del Dao erano coperti da una buccia viola percorsa da linee. Nonostante fosse solo l'esterno, si poteva sentire una pura energia del fulmine provenire da essi.


Lin Ming scese giù e tirò fuori un frutto. Esitò per un momento e poi decise di tagliarlo adesso. In questo strano spazio sconosciuto in effetti era un po' rischioso mangiare un frutto del Dao quando non aveva idea di quali sarebbero stati gli effetti, ma ora che delle persone lo stavano inseguendo, doveva cogliere ogni opportunità per aumentare la sua potenza e le sue possibilità di scappare, anche di poco.


Se avesse esitato, allora sarebbe stato senza speranze.


Lin Ming posò il frutto viola a terra e strappò lo stelo usando la Grande Alabarda Sanguigna. Con esso tolse anche un pezzo di buccia, rivelando l'interno bianco pallido e fresco. Una fragranza allettante si diffuse nell'aria, aveva il sapore degli anni.


Lin Ming aveva tolto quella parte perché era l'unica sezione in cui c'erano i motivi del fulmini. Doveva tenere il testo della buccia intatta così da poter meditare sui princìpi del Concetto di Fulmine che conteneva. Certamente non poteva toccarla.


"Ha un ottimo profumo. Ho mangiato una grande quantità di materiali celesti, ma la maggior parte sono estremamente dolorosi e devastano il corpo. Figuriamoci il sapore, questa è la prima volta che sento un frutto così fragrante."


Lin Ming non esitò. Prese un pugnale e estrasse una parte dell'interno del frutto. Era bianco e traslucido, come se fosse fatto di giada raffinata. Mentre lo teneva, l'aroma dolce era estremamente allettante.


"Che potere del fulmine ricco e puro. Se un praticante di arti marziali che non ha l'elemento fulmine lo mangiasse, il suo corpo sarebbe scoppiato, incapace di sopportare questa energia. Anche un praticante di arti marziali dell'elemento fulmine sarebbe morto se la compatibilità fosse insufficiente. È impossibile che sopportino un battesimo di energia così spaventoso."


Lin Ming usò la sua percezione per indagare il pezzo del frutto e poi lo inghiottì.


Quando entrò nella sua bocca, si trasformò in una ricca fragranza che si diffuse per tutti i suoi organi interni. Allo stesso tempo Lin Ming poteva sentire il potere incredibilmente puro del fulmine diffondersi per il suo corpo, precipitandosi nei suoi meridiani!


"È così confortevole!"


Questa energia del fulmine che sarebbe stata fatale per gli altri era incommensurabilmente piacevole per Lin Ming. Figuriamoci il sollievo per tutto il suo corpo, perfino le ferite della sua battaglia precedente con i fantasmi spettrali guarirono all'istante!


Lin Ming non si fermò, continuò a mangiare. Questo frutto di quattro o cinque piedi di diametro avrebbe potuto sfamare una famiglia per diversi giorni.


Tuttavia, dato che il suo consumo di energia era elevato, l'appetito di un praticante di arti marziali era molto grande. Se non avesse usato energia Heaven Earth Origin per riprendersi e contasse solo sul cibo, allora chissà quanto avrebbe dovuto mangiare.


Lin Ming mangiò un terzo di questo frutto in una sola volta. Mentre il succo viola scorreva dalla sua bocca, Lin Ming non ne sprecò minimamente. Se lo pulì con le dita e le lecco schioccando le labbra.


"È delizioso!"


Lin Ming ruttò e gli scappò un fulmine viola dalla bocca.


 Lin Ming si sentiva il corpo pieno di energia, come se contenesse un'infinita quantità di potere. Al momento se avesse incontrato nuovamente quegli schiavi spettrali, era sicuro di poterli sconfiggere tutti da solo. Inoltre sarebbe riuscito a sopportare il contraccolpo della Grande Alabarda Sanguigna.


"Questo frutto è così strano. Sta aumentando il potere del fulmine nel mio corpo al punto da temprarlo. La mia coltivazione ha già raggiunto il picco del secondo stadio della Distruzione e sono già arrivato al limite. Se facessi un altro passo avanti allora arriverei al terzo stadio della Distruzione. Sono sicuro di poter riuscire ad attraversarlo ora, ma farlo in questo ambiente è troppo pericoloso."


La strada delle arti marziali era fatta così. Finché uno avesse avuto delle fondamenta abbastanza solide, allora ogni progresso avrebbe portato una forza incredibile. Quando Lin Ming aveva arrivato alla Distruzione, aveva accumulato fin troppa energia e finché avesse continuato avrebbe potuto superare altri stadi della Distruzione. Non c'era molto altro da considerare. I normali praticanti di arti marziali invece avrebbero rischiato la vita nel processo. Avrebbero cercato ogni sorta di medicine preziose e materiali per aumentare le loro possibilità di sopravvivere alla Distruzione, altrimenti sarebbero stati ridotti in polvere.


Lin Ming rifletté per un momento e poi rinunciò a cercare di attraversare il terzo stadio della Distruzione. Per farlo avrebbe dovuto disintegrare completamente il suo corpo e temprarsi nell'energia. Era un processo estremamente pericoloso che non poteva tollerare il minimo disturbo. Altrimenti non sarebbero rimaste nemmeno le ossa di lui!


In questo regno dimensionale era possibile che arrivassero pericoli in ogni momento. E attraversare la Distruzione avrebbe richiesto diversi giorni. Era improbabile trascorrere quei giorni in pace.


Quando stava per mettere da parte i resti del frutto, Lin Ming si agitò.


"Uh? Questo è..."


Sul fondo dell'albero, visto che il campo di forza circondava l'area, c'era una grande interferenza con la percezione di Lin Ming, ma dopo che aveva mangiato il frutto del Dao, la sua percezione qui era aumentata di molto e aveva scoperto che c'era qualcosa di strano dietro questo albero divino.


Lin Ming lo aggirò. Il tronco era spesso, del diametro di quasi mezzo miglio. Quando arrivò dall'altra parte, scoprì che c'era uno scheletro seduto a gambe incrociate tra le radici alla base.


Questo scheletro era traslucido e brillante, come se fosse formato dalla giada più preziosa. C'era una gemma dai sette colori incastonato sulla fronte dello scheletro. Questa sorta di gemma certamente non era stata decorativa, ovviamente era prodotta da qualche tipo di metodo di coltivazione. "Mi chiedo che sorta di metodo di coltivazione mistico potesse produrre un cristallo divino sulla fronte."


Nonostante volesse esaminare il cristallo, non si lasciò prendere dall'avidità. Questo scheletro stava emettendo un'aura debole, ma potente. Sapeva che questo tipo di aura era un campo di energia. Anche se il proprietario di questo scheletro era morto per decine di migliaia di anni, il campo di energia attorno a lui non si era ancora disperso. Era difficile immaginare che livello avesse raggiunto prima della morte.


Non aveva idea del perché una figura straordinaria fosse seduta qui. Che avesse raggiunto il termine della sua vita e stesse cercando di fare un ultimo avanzamento? O era stato ostacolato dai suoi nemici e fosse morto qui per le ferite fatali?


Comunque Lin Ming mantenne una profonda riverenza e rispetto nei confronti di una persona così sbalorditiva. Naturalmente non avrebbe fatto qualcosa di così meschino come distruggere lo scheletro di questa persona.


"Non dovrebbe essere il proprietario del Tempio delle Meraviglie."


Lin Ming scoprì che lo scheletro aveva un anello spaziale e un parabraccio che brillava lievemente. Anche dopo 100.000 anni la sua magnifica luce non si era attenuata.


Ovviamente era un tipo di tesoro.


Lin Ming si inchinò davanti allo scheletro e poi prese con cautela l'anello spaziale e il parabraccio.


"Il parabraccio è... un artefatto Saint!"


Dopo che lo esaminò, Lin Ming rimase spiazzato. Questa era la prima volta che vedeva un tesoro di questo tipo.


Tutti gli artefatti e i tesori nel continente Tianyan erano per lo più armi e armature. Esistevano ben pochi accessori e quasi nessun artefatto Saint di quel tipo.


"È un peccato che Moguang non sia qui, avrei potuto chiedergli informazioni."


Lin Ming scosse la testa e indossò il parabraccio. Sentì subito una profonda tranquillità, come se la sua stessa anima fosse stata purificata. In quell'istante la sua percezione si animò e la sua mente divenne molto più limpida.


Mentre ripensava alle osservazioni sulle Leggi del Tempo che il vecchio Zao Hua gli aveva riferito, iniziò ad avere intuizioni. Questo lo rallegrò.


"Questo è un artefatto Saint che può potenziare la forza dell'anima! Può perfino aumentare la percezione fino ad un certo punto!"


Non aveva mai sentito di un artefatto Saint con un effetto del genere nel continente Tianyan. Non si sarebbe mai immaginato che avrebbe avuto degli effetti così benefici!


Perfino nel Regno Divino, gli artefatti Saint che conferivano effetti speciali erano relativamente scarsi. Il loro valore era superiore ai normali artefatti Saint offensivi e difensivi.


Tra gli artefatti, quelli di valore più basso erano offensivi, quelli difensivi erano molto più preziosi e gli effetti speciali erano ritenuti molto più preziosi.


Questi tipi di tesori normalmente aumentavano le capacità difensive o offensive. Per quanto riguardava la forza dell'anima e la percezione, c'erano ben pochi tipi di artefatti Saint. Se questo supremo esperto poteva avere un parabraccio del genere, allora sua forza doveva superare ogni immaginazione di Lin Ming.


L'intensità della forza dell'anima non era correlata alla percezione, ma questo non significava che non ci fossero rapporti tra di esse. Al momento la percezione di Lin Ming poteva essere considerata discreta, ma non era un grande talento. Poteva essere considerata abbastanza decente.


Per quanto riguardava questo artefatto Saint. Nonostante non potesse aumentare così tanto la percezione, era comunque estremamente prezioso. Si poteva immaginare che effetto avrebbe avuto sulle future meditazioni sulle leggi!


"Delle ultime otto Porte Nascoste, la Porta dell'Apertura è localizzata nel cervello. Dopo averla aperta potrà aumentare la mia percezione. Con questo parabraccio avrò una comprensione migliore nelle Leggi dello Spazio e del Tempo in futuro."


Mentre ci pensava, Lin Ming iniziò ad indagare sul contenuto dell'anello spaziale lasciato dallo scheletro. Mentre lo guardava, sussultò. Questo anello...


In un anello spaziale ordinario c'era uno spazio in miniatura. Questo spazio poteva essere definito una dimensione minore, ma in realtà era di gran lunga peggiore di una vera e propria dimensione minore.


Lo spazio nell'anello spaziale non poteva contenere vita. Inoltre era altamente instabile. A seconda della qualità dell'anello spaziale, lo spazio all'interno sarebbe collassato dopo centinaia o migliaia di anni.


L'anello spaziale che Lin Ming aveva in mano conteneva un vero mondo!


C'era erba, luce del sole, fiumi e laghi, perfino alberi... senza dubbio poteva contenere creature viventi. Questo era un mondo minore.


Un mondo minore in un anello spaziale. Lin Ming non poté che provare ammirazione per chi era stato capace di fare un'opera del genere.


"Questo è il quinto concetto di Spazio – Genesi dello Spazio!"


Lin Ming si ricordò all'improvviso delle parole del vecchio Zao Hua. Senza dubbio questo anello spaziale doveva essere stato forgiato da un supremo esperto con una comprensione altissima delle Leggi dello Spazio. C'era la possibilità che fosse il proprietario di queste ossa.


Quando continuò ad indagare sul contenuto dell'anello, all'improvviso si raggelò. Si girò e vide diverse persone in lontananza.


"Schiavi spettrali?!"


La prima reazione di Lin Ming fu che alla fine le persone che lo stavano inseguendo lo avevano raggiunto. Con un po' di stupore tuttavia vide che non erano schiavi spettrali, ma praticanti di arti marziali dei quattro Reami Divini. C'erano diversi guerrieri che erano entrati nel Tempio delle Meraviglie prima di Lin Ming.


Per i praticanti di arti marziali negli stadi avanzati della Distruzione, la loro vista acuta permetteva loro di vedere ogni cosa a dieci chilometri di distanza, come se fosse accaduto tutto di fronte a loro. In altre parole avevano visto tutto ciò che aveva fatto. Questo fece aggrottare le sopracciglia a Lin Ming.


Non aveva risolto il problema degli schiavi spettrali, eppure era arrivato un altro nemico. Non poteva permettersi di sprecare tempo in questo tempio pieno di pericoli.
                                


                                



