---
title: Capitolo 885 – Irragionevole
pubDate: 2025-12-15T08:37:10.283Z
tags:
    - mw
---


<em>CAPITOLO SPONSORIZZATO ringraziamo Weed!
11 Capitoli in coda, 0/5
-Schadenfreude</em>


In quel momento non voleva rimanere coinvolto in dispute. Ritirò il frutto del Dao nel suo anello spaziale e mise da parte l'anello spaziale. Quando si preparò ad andarsene, diverse figure erano arrivate davanti a lui.


"Così è l'amico Lin. Perché non rimane un momento?"


Lin Ming si accigliò. Vide che c'erano quattro persone. Questo gruppo includeva il giovane Yang Mu al settimo stadio della Distruzione del Reame Divino delle Nove Fornaci, Ouye Qin ad un passo dal Mare Divino Realm della Raffinazione Sublime. C'era anche un giovane al sesto stadio della Distruzione, la sua coltivazione sembrava incredibilmente forte. Era molto più formidabile di Situ Luosha.




Erano tre dei giovani più sbalorditivi del continente Tianyan. Erano condotti da un uomo di mezz'età vestito di blu con una coltivazione agli inizi del Mare Divino Realm!


Lin Ming aveva una lieve impressione di quest'uomo. Proveniva da una famiglia di una Terra Sacra vassalla al Reame Divino della Raffinazione Sublime. Il loro clan faceva Sun di cognome e quest'uomo di mezz'età era una figura importante nella sua famiglia.


Nonostante la coltivazione di questo Anziano Sun fosse agli inizi del Mare Divino Realm, le sue fondamenta non erano troppo solide, era molto più inferiore di Shibai. Probabilmente era riuscito ad avanzare al Mare Divino Realm incontrando qualche opportunità fortunata. Questo tipo di persona non era troppo spaventosa, ma Lin Ming non l'avrebbe comunque sottovalutato.


I quattro erano feriti, come se avessero appena fatto una battaglia brutale. I membri dei Reami Divini delle Nove Fornaci e della Raffinazione Sublime erano entrati in due gruppi separati, ma ora si erano radunati insieme e questi quattro si erano allontanati dai loro gruppi originali. Probabilmente avevano combattuto duramente e le loro perdite probabilmente erano state gravi.


"Saluti a tutti. Avete qualche cosa da chiedermi?"


Nonostante il tono di Lin Ming fosse pacifico, era comunque un po' freddo. Durante un momento così delicato, non credeva che questo gruppo lo avrebbe fermato solo per salutarlo.


"Ahah, amico Lin, mi stavo chiedendo cos'era quello scheletro dietro di lei..." Anziano Sun aveva vissuto già per 1.700-1.800 anni, le sue capacità di osservazione non erano inferiori a quelle di Lin Ming. Poteva percepire la pressione emanata dal campo di forza attorno allo scheletro che non si era dispersa nemmeno dopo decine di migliaia di anni. Questa persona che era morta doveva avere una potenza terrificante in vita. E a che livello sarebbero state le reliquie di un guerriero così sbalorditivo? Era difficile da immaginare. E proprio ora aveva visto che Lin Ming aveva preso i tesori di questo scheletro.


Nonostante l'Anziano Sun avesse mantenuto una certa dose di decoro, i tre giovani accanto a lui mostravano già sguardi accesi. Mentre osservavano Lin Ming, quasi sbavavano.


Se avessero potuto ottenere l'eredità di una persona del genere, sarebbe stata un'opportunità fortunata immensa. Avrebbero potuto perfino contare su di essa per diventare il guerriero più potente al mondo.


Se fosse stato possibile certamente non avrebbero voluto offendere Lin Ming, ma con un'enorme opportunità fortunata di fronte a loro, la situazione era cambiata. Inoltre nell'ultimo anno Lin Ming poteva essere avanzato al secondo stadio della Distruzione, ma un piccolo aumento di grado non l'avrebbe reso capace di affrontare un coltivatore al Mare Divino Realm. E nemmeno i tre giovani erano deboli.


Se i quattro avessero unito le forze, erano quasi certi di poter sconfiggere Lin Ming e rubare i suoi tesori. Se avessero potuto uccidere Lin Ming, allora sarebbe stato più che perfetto. Allora non si sarebbero dovuti preoccupare della vendetta di Lin Ming in futuro.


"Questo scheletro è stato lasciato da un supremo esperto morto qui. Che cos'altro c'è da dire?" Lin Ming toccò con calma il suo anello spaziale. Aveva la sensazione che non sarebbe finita pacificamente.


L'Anziano Sun rise e scorse con lo sguardo attorno:"Come mai non vedo Senior Zao Hua qui?"


Dato che non lo aveva trovato, l'Anziano Sun iniziò ad avere dubbi. Se il vecchio Zao Hua fosse stato qui, allora avrebbe potuto ucciderlo con un solo colpo di palmo.


"Senior Zao Hua è in un regno dimensionale vicino. Se c'è qualcosa che ha da chiedergli allora può andare a vederlo." Disse con noncuranza Lin Ming, sperando di usare la reputazione del vecchio Zao Hua per spaventare l'Anziano Sun.


Non temeva queste persone, ma non voleva nemmeno combattere. Qualunque ondata di energia nelle aree circostanti poteva attirare l'attenzione di quello strano giovane demoniaco e dei suoi schiavi spettrali Asura.


"Ahah..." L'Anziano Sun si accarezzò la lunga barba. "In effetti vorrei consultare il vecchio Zao Hua per alcune questioni. Potrebbe scortarmi a vedere il vecchio Zao Hua?"


L'Anziano Sun non era un idiota, aveva vissuto per così tanto tempo. Certamente non sarebbe stato ingannato dai trucchetti di Lin Ming. Solo una domanda sarebbe stata sufficiente a svelare tutto. Se il vecchio Zao Hua non era stato separato da Lin Ming e Lin Ming desiderasse evitare una battaglia, allora l'avrebbe condotto a vedere il vecchio Zao Hua, altrimenti le parole di prima dovevano essere una menzogna.


Lin Ming si incupì. Disse gelidamente:"Non ne ho il tempo!"


Non voleva combattere qui, ma se fosse stato costretto allora non sarebbe tirato indietro. La sua situazione non era uguale ad un anno fa. dopo essere avanzato al secondo stadio, aver aperto la Porta della Ferita e aver mangiato anche quel frutto del Dao il suo corpo era pieno di energia. Come poteva temere di combattere?


"Eheh..." L'Anziano Sun ignorò lo sdegno gelido che traspariva dal tono di Lin Ming. Sorrise. Era già stato capace di confermare che per qualche motivo sconosciuto, il vecchio Zao Hua si era separato da Lin Ming.


"Patriarca Sun, questo ragazzo chiaramente sta facendo una farsa. Se ci coalizzassimo, non importa quanto è talentuoso. Se morirà non ci saranno problemi. Patriarca Sun, ha anche una Pagoda Sigillante che può bloccare un'area, così questo ragazzo non potrà sfruttare la sua velocità. Allora non potrà scappare!"


Ouye Qun si leccò le labbra mentre mandava la trasmissione di vera essenza.


Aveva una coltivazione al sesto livello della Distruzione ed era ad un passo dal Mare Divino Realm. Era nato con meridiani viola Yang, era sicuro delle sue capacità combattive.


Un praticante di arti marziali ad un passo dal Mare Divino Realm era più potente di un guerriero al settimo stadio della Distruzione. Inoltre grazie ai meridiani viola Yang e la sua comprensione delle Leggi e dei Concetti, era certo di poter sconfiggere qualcuno come Situ Yaoyue. Non avrebbe avuto difficoltà come Lin Ming.


Nonostante il giovane fosse avanzato al secondo stadio della Distruzione, questo non significava che sarebbe stato inarrestabile. Anche se Ouye Qun non avrebbe potuto sconfiggere Lin Ming, non sarebbe stato nemmeno battuto. Inoltre c'era anche Yang Mu, che non era più debole di lui, insieme al più potente Patriarca Sun. Se i tre avessero attaccato insieme, allora con la Pagoda Sigillante che avrebbe limitato il raggio dei movimenti di Lin Ming, sarebbe stato semplice sconfiggerlo. Anche ucciderlo non sarebbe stato troppo difficile.


"Lo so." Disse con un sorriso l'Anziano Sun. Continuò:"Amico Lin, i mortali si dividono equamente i soldi e i praticanti di arti marziali si dividono i tesori. Questo secondo i costumi dei Sect retti. Se molti praticanti di arti marziali trovano un tesoro, li distribuiranno secondo il livello della loro forza. Amico Lin, abbiamo cinque persone qui e ha ottenuto tre tesori. C'era uno strano frutto, un parabraccio e un anello spaziale. Dato che sono il più forte che ne dice di permettermi di scegliere quale tesoro prendere prima? Dato che sembra che abbia mangiato parte di quello strano frutto, quello rimarrà a lei. Per quanto riguarda gli altri tesori, saranno consegnati agli altri tre membri della giovane generazione. Che ne dice?


Ouye Yun si rallegrò sentendo queste parole. L'Anziano Sun aveva scelto l'anello spaziale del praticante di arti marziali morto; dovevano esserci ancora più tesori all'interno e sarebbe riuscito ad ottenere parte dei benefici. Per quanto riguardava quello strano frutto, sembrava dell'elemento fulmine e non gli interessava, quindi non importava se l'avrebbe ottenuto o no.


"Ahahah!" Lin Ming scoppiò a ridere. Questo atteggiamento spudorato era davvero un'esperienza illuminante!


"Perché sta ridendo?" La voce dell'Anziano Sun divenne gelida.


"Trovare tesori insieme? Solo qualcuno come lei potrebbe dire delle parole così patetiche e spudorate. Mi ha davvero aperto le vedute oggi!"


"Eheh..." L'Anziano Sun ridacchiò sinistramente per poi dire:"Noi quattro siamo stati attaccati da un branco di bestie feroci in un vicino regno dimensionale. Se non le avessimo bloccate per lei, allora sarebbe stato intrappolato da loro. Forse sarebbe stato già divorato! Come potrebbe avere ancora un'opportunità fortunata del genere! È stato fortunato ad ottenere questi tesori, ma il credito maggior appartiene a noi!"


"Hai davvero fatto un bel giro di parole. Siete stati inseguiti da quel branco di bestie feroci e vi siete separati dal gruppo principale, eppure stai dicendo che avete bloccato il nemico per me! E pensare che un pezzo di spazzatura come te che è riuscito ad avanzare al Mare Divino Realm per un colpo di fortuna osa davvero definirsi il più potente... è completamente ridicolo! E per spazzatura come te dire che sceglierai quale tesoro prendere per primo... ahah!"


"Ho percorso la strada delle arti marziali per molti anni e ho visto molti ladri e assassini, ma questa è la prima volta che vedo una persona così patetica come te che usa dei pretesti moraleggianti per convincermi! Hai proprio la faccia come il culo!"


Lin Ming era infuriato, quindi ogni parola che diceva aveva un tono spietato e provocatorio. Quando finì, l'Anziano Sun arrossì ed emanò un intenso intento omicida.


"Umpf, giovane ignorante! Credi che solo perché sei un qualche talento sei impareggiabile a questo mondo? Lascia che ti dica, in confronto ad un vero guerriero dal Mare Divino Realm sei ancora ben lontano dal poter rivaleggiare con me! Dato che osi infrangere le regole ed insultare i membri della generazione più anziana, allora lascia che ti dia una bella lezione! Ti farò sperimentare il divario che c'è tra te e un guerriero al Mare Divino Realm!"


Mentre parlava, l'Anziano Sun toccò il suo anello spaziale e lanciò una pagoda, che sollevò una raffica di vento e si espanse all'istante per raggiungere decine di piedi. Era altissima e isolò l'area circostante!


Il motivo per cui l'Anziano Sun aveva osato attaccare Lin Ming era per questo tesoro. Altrimenti la velocità di Lin Ming sarebbe stato un immenso problema per lui. Se non avesse ucciso Lin Ming allora non ci sarebbe stata fine ai suoi guai futuri.


Allo stesso tempo Lin Ming tirò fuori la Grande Alabarda Sanguigna di 800.000 jin. Ora la teneva senza difficoltà.


"Umpf, se vuoi combattere contro il patriarca Sun, allora dovrai passare sopra di me!"


Prima che l'Anziano Sun si mosse, Ouye Qun si era già fatto avanti. Era un individuo estremamente altero e arrogante. Prima le luci della ribalta di Lin Ming erano state fin troppo sbalorditive, lo avevano sovrastato completamente. Paragonato a Lin Ming non era nient'altro che una piccola stella vicino ad una luna. Pareva solo ordinario, come poteva esserne contento?


Voleva da tempo mettere alla prova la forza di Lin Ming.


"Spada del Grande Dao!"


Ouye Qun brandì una lunga spada bianca dal suo anello spaziale. La luce dell'arma si diffuse!


Non si aspettava che sarebbe riuscito ad ottenere il vantaggio in questa battaglia, ma era sufficiente finché non avesse perso. Era convinto di poterlo tenere a bada da solo, figuriamoci con l'aiuto di un esperto al Mare Divino Realm. Questa battaglia era già decisa. Alla fine Lin Ming sarebbe morto per mano sua.


La luce di spada si levò al cielo. Ouye Qun sorrise con ferocia.


"Levati di torno!"


Lin Ming era pieno di rabbia. Si limitò ad ondeggiare l'alabarda. Con il suo spirito da battaglia d'argento e la forza della Porta della Ferita, si poteva immaginare quanto fossero terrificanti i due milioni di jin!


Con un'esplosione, la luce di spada fu squarciata come carta. Le pupille di Ouye Qun si contrassero. Non si sarebbe mai immaginato che sarebbe accaduto questo. Come poteva il suo attacco essere così fragile da sgretolarsi al primo contatto? Gridò allarmato, ma non c'era tempo di reagire. L'alabarda colpì il suo petto spaccando tutte le sue costole e i suoi organi. Il suo corpo volò all'indietro accasciandosi a terra come una borsa di carne.


Ouye era stato ferito gravemente con un solo colpo, ora non poteva resistere minimamente!
                                


                                



