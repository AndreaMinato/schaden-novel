---
weight: 887
title: Capitolo 887 – Clan del Kirin Viola Elettrico
pubDate: 2025-12-15T08:37:10.283Z
tags:
    - mw
---


<em>CAPITOLO SPONSORIZZATO ringraziamo Weed!
9 Capitoli in coda, 0/5
-Schadenfreude</em>


"M-marchio di tracciamento?" Quando incontrò lo sguardo di Lin Ming, l'Anziano Sun si raggelò. Era comunque una persona che aveva vissuto per oltre mille anni e aveva assistito a numerosi metodi per rintracciare i coltivatori, ma non aveva mai visto una tecnica del genere! Poteva solo sentire che c'era qualcosa di strano nel suo corpo, ma non aveva idea di cosa gli avesse fatto Lin Ming.


"Tu... credi che il tuo marchio possa durare per sempre..." Disse l'Anziano Sun, la sua fronte era fradicia di sudore. Tutte le abilità di Lin Ming erano fin troppo strane. Dato che il giovane non gliel'aveva nascosto, probabilmente era estremamente difficile sbarazzarsene!


Tuttavia aveva ancora un po' di speranze. Se un esperto negli stadi avanzati del Mare Divino Realm lo avesse aiutato, allora forse si sarebbe potuto sbarazzare di questo marchio.


Lin Ming sembrò leggere i suoi pensieri. Sorrise lievemente e disse:"Sembra che il tuo clan abbia dei buoni rapporti con il Reame Divino della Raffinazione Sublime. Stai pensando di chiedere al prozio imperiale Ouye Hua di togliere il segno? Beh, puoi provare."


Lin Ming sogghignò. Sbarazzarsi del suo marchio sarebbe stato praticamente uno scontro tra spiriti da battaglia, chi poteva sconfiggerlo nel continente Tianyan?


"Tu..." L'Anziano Sun tremò quando sentì la sicurezza nelle parole di Lin Ming. Era piuttosto ovvio che credeva che Ouye Hua non sarebbe riuscito ad aiutarlo.


Dato che aveva subìto una sconfitta per mano del giovane dopo che lo aveva sottovalutato troppo, l'Anziano Sun non osò prenderlo sotto gamba. Dato che Lin Ming aveva osato dire queste parole, doveva essere sicuro di sé.


E vicino all'Anziano, Yang Mu e gli altri membri d'élite stavano sudando copiosamente. A dire la verità, sarebbe stato sbagliato dire che non fossero stati tentati dall'avidità dopo aver scoperto che Lin Ming aveva ottenuto le reliquie lasciate da un antico esperto, ma Yang Mu non proveniva dal Reame Divino della Raffinazione Sublime, quindi l'Anziano Sun non avrebbe spartito risorse con lui. Questo era il motivo per cui non aveva attaccato Lin Ming. Ora che aveva assistito al misero destino dell'Anziano Yun e alla morte di Ouye Qun, era terrorizzato. Era stato fortunato a non aver deciso di intervenire imprudentemente, altrimenti sarebbe stato ridotto in polvere!


"Tu... cosa vuoi?" La voce dell'Anziano era roca. Non poteva resistere a Lin Ming. Se pregarlo in ginocchio avesse funzionato, l'avrebbe fatto senza badare alla sua dignità.


Lin Ming non voleva più perdere tempo con questo Anziano Sun. Prese lo scheletro dell'antico supremo esperto e si preparò ad andarsene. Se l'avesse lasciato qui, probabilmente sarebbe stato rovinato da queste persone. Sia il cristallo sul teschio che lo scheletro erano ottimi tesori. Potevano essere usati per forgiare mistiche armi o per essere raffinati in materiali alchemici. Se gli altri avrebbero commesso un sacrilegio contro questo scheletro, tanto valeva che lo prendesse lui.


"Io... comprerò la mia vita con le pietre di essenza spirituale... cinque milioni... no, otto milioni di pietra di essenza spirituale! Non uccidermi!" L'Anziano Sun spalancò gli occhi. Dopo aver detto questo prezzo, si morse le labbra al punto da farle sanguinare. Il suo clan non era potente quanto il Reame Divino Asura. Per lui otto milioni di pietre di essenza spirituale era una cifra enorme; era estremamente dannoso per lui tirare fuori una ricchezza del genere. Nonostante la vita di un guerriero del Mare Divino Realm superasse in valore i dieci milioni di pietra di essenza spirituale, questo non significava che un esperto al Mare Divino Realm potesse tirare fuori una cifra del genere o altri materiali di valore equivalente.


Lin Ming non si disturbò a parlare con l'Anziano Sun. Dopo aver ottenuto oltre venti pietre di essenza spirituale di massimo livello, non aveva più bisogno di accumularne altre di livello inferiore. Sarebbero state utili solo per comprare medicine relativamente ordinarie per la Pillola delle Miriadi di Spiriti, ma raffinare un medicinale del genere era estremamente impegnativo da creare e questo tipo di pillola divina era più efficace quando lo si usava la prima volta. Non sarebbe stato troppo efficace la seconda e sarebbe stato impossibile contare su di essa per aprire la seconda metà delle Otto Porte Nascoste.


"Nove milioni... dieci milioni di pietre di essenza spirituali!" L'Anziano Sun quasi si morse la punta della lingua mentre si riempiva di rimpianto. Questo prezzo astronomico era il limite di ciò che poteva offrire e avrebbe avuto bisogno di prendere in prestito un'enorme quantità di risorse per radunare così tante pietre, ma Lin Ming non sembrò nemmeno badare al prezzo.


Lin Ming guardò l'albero divino, sospirando con amarezza all'idea di non potersi portare via l'intera pianta. Questo albero divino aveva già ottenuto una coscienza spirituale. Dopo aver assorbito il potere più puro del fulmine dopo decine di migliaia di anni, la sua forza superava di gran lunga quella di qualunque guerriero al Mare Divino Realm. Era semplicemente impossibile per Lin Ming portarlo via al suo attuale livello.


"Lin... Lin Lanjian... non esagerare..." La voce dell'Anziano Sun iniziò ad assumere una vena isterica. Sembrava che Lin Ming lo avrebbe ignorato senza nemmeno degnarlo di un'occhiata. Questo lo fece arrabbiare e al tempo stesso provare ansia.


Lin Ming usò la sua percezione per controllare di non essersi perso nulla e poi usò il Roc Dorato che Squarcia il Vuoto, scomparendo all'istante.


"Tu!!" Gli occhi dell'Anziano Sun diventarono rossi:"Aspetta... aspetta, non andare!"


La voce disperata del vecchio riecheggiò dietro di lui, ma Lin Ming non ci badò. Non diede la minima attenzione ad un guerriero al Mare Divino Realm così debole.


Dopo diversi secondi, Lin Ming svanì senza lasciare traccia. Non c'era modo per l'Anziano Sun di raggiungerlo.


Il vecchio sembrò aver perso il suo spirito. Si accasciò a terra, il suo sguardo era stordito.


<em>'È finita per me...'</em>


Questo pensiero riecheggiò nella sua mente. I praticanti di arti marziali davano molto valore alle loro vite e i guerrieri al Mare Divino Realm ancora di più. Avevano attraversato gli stadi più dolorosi della Distruzione ed erano riusciti ad ottenere una vita lunga e una buona reputazione. In questo grande mondo, finché non avessero offeso una figura potente, avrebbero potuto fare come volevano. Chi era disposto a morire?


Morire era doloroso, ma non sapere quando sarebbe accaduto era ancora più spaventoso. Questi ultimi due anni sarebbero stati pieni di paura e ansia. Ogni giorno che trascorreva sarebbe stato un giorno in meno da vivere. E per un praticante di arti marziali come lui non era nemmeno il tempo di finire una sola sessione di isolamento. Era praticamente un batter d'occhio!


L'Anziano Sun voleva davvero darsi uno schiaffo da solo. Come poteva essere stato così impulsivo e aver provocato Lin Ming? Ora poteva solo provare rimpianto!


Accanto all'Anziano Sun, Yang Mu e gli altri giovani non parlarono per timore che potessero irritare questo vecchio già teso. Avevano scoperto che Lin Ming era un'esistenza ancora più terrificante di quanto avessero immaginato. La velocità di crescita era semplicemente inimmaginabile. Continuavano a pensare a quanto sarebbe stato potente Lin Ming in futuro, ma ora si erano resi conto che ormai era già diventato formidabile. Ora non avrebbero osato più provocarlo. Anche i quattro Reami Divini o qualunque altro esperto al Mare Divino Realm dovevano aver paura di lui. Il Reame Divino Asura e questo Anziano Sun aveva già servito da buon esempio del perché!


.....


In quel momento in un regno dimensionale cupo e desolato, il cielo era pieno di nuvole rosse, dense e torbidi come il sangue. Il terreno era ricoperto di frammenti di tavole di pietra incise con antiche lettere misteriose. Anche se erano estremamente dure, le scritte erano confuse, una dimostrazione di quanto tempo era passato.


"Questo non è il linguaggio comune del Regno Divino, ma qualche altro tipo di sistema. Non ho davvero idea di cosa sia accaduto in passato nel continente Tianyan."


Lin Ming scosse la testa. Era molto difficile indagare sulle questione seppellite dalle sabbie del passato. Anche andare nel Regno Divino non sarebbe stato d'aiuto, dopotutto era fin troppo vasto, c'erano innumerevoli mondi nei piani inferiori. Che influenza avrebbe avuto il continente Tianyan?


Seduto su una tavola di pietra, Lin Ming iniziò ad esaminare l'anello spaziale del supremo esperto.


In esso c'erano un po' di lettere. Fortunatamente erano scritte con il linguaggio del Regno Divino, quindi Lin Ming era capace di comprenderle.


Dicevano...


"Vendicatore inarrestabile del fulmine Jiang Ziji del clan del Kirin Viola Elettrico."


"Jiang Ziji... quello è il nome del supremo esperto che è morto seduto? Il clan del Kirin Viola Elettrico, quello dovrebbe essere il clan da cui proveniva."


Il Kirin Viola Elettrico era una delle Bestie Divine del Regno Divino. Era un'esistenza simile alla Fenice, ad un Vero Drago e al Roc Dorato!


C'era più di un tipo di Bestia Divina nel Regno Divino. Ad esempio c'erano diversi generi di Veri Draghi. Il sangue della scaglia inversa che Lin Ming aveva ereditato proveniva dalla stirpe del Drago Azzurro e conteneva l'attributo dell'eternità. Inoltre c'erano i Draghi Rossi, di Sangue, Dorati a Cinque Artigli, ognuno con le proprie caratteristiche speciali.


Per quanto riguardava il Kirin Viola Elettrico, che era una Bestia Divina dell'elemento fulmine.


"Jiang Ziji proveniva dal clan del Kirin Viola Elettrico, così dev'essere abile nei Concetti di Fulmine e di Spazio. Mi chiedo come sia in confronto al clan dell'Antica Fenice? Possono rivaleggiare con il Regno Divino?"


Un clan con il sangue di una Bestia Divina non sarebbe stato inferiore. Almeno doveva essere una delle grandi organizzazioni del Regno Divino.


"Questo vendicatore inarrestabile del fulmine doveva essere il suo titolo. Forse veniva chiamato Imperatore inarrestabile o vendicatore del fulmine..."


Mormorò tra sé e sé Lin Ming. Naturalmente il tipo di Imperatore a cui si riferiva non era un guerriero al Mare Divino Realm del continente Tianyan. Quel tipo di titolo poteva essere usato solo per descrivere un guerriero di massimo livello dei piani inferiori. Un guerriero di livello Imperatore del continente Tianyan era un concetto completamente diverso da uno con la stessa reputazione nel Regno Divino.


Dopo aver usato la sua percezione per esaminare l'anello spaziale, Lin Ming iniziò ad esaminarne il contenuto.


Questa era una vera dimensione minore sigillata. In questo mondo c'era la luce del sole, l'erba, laghi, fiumi ed energia Heaven Earth. Questa energia era perfino un po' più ricca di quella che c'era all'esterno. Era evidente che questo piccolo mondo potesse accumularla.


Un praticante di arti marziali quindi poteva entrare in questo anello spaziale per allenarsi. E dato che Lin Ming poteva portarlo in giro, si poteva immaginare quanto sarebbe stato utile.


Al centro di questa dimensione minore c'era un palazzo di giada e dietro un grande giardino medicinale!


Quando lo vide, Lin Ming sospirò con emozione. Questa era la differenza essenziale tra un comune anello spaziale e uno creato con Genesi dello Spazio. Questo tipo di anello spaziale poteva contenere un giardino medicinale, permettendo ad un praticante di arti marziali di portare un giardino medicinale con sé. Quindi qualunque tipo di pianta medicinale uno avesse trovato, poteva essere riposta all'interno di questo giardino medicinale. Questo tipo di tesoro era qualcosa che un alchimista comune poteva solo sognare di ottenere.


Quando la percezione di Lin Ming entrò nel giardino, scoprì che la maggior parte delle piante erano morte perché non avevano ricevuto cure. Dopotutto la maggior parte di esse non potevano sopravvivere per decine di migliaia di anni e i requisiti per farle crescere erano estremamente stringenti. Dovevano consumare un'enorme quantità di energia Heaven Earth, e se non fossero state nutrite, sarebbero morte. Volerle fare riprodurre prima della morte sarebbe stato semplicemente impossibile in questa situazione.


Tuttavia, anche se oltre il 90% erano morte, ce n'era ancora il 10%. Questi tipi di piante potevano sopravvivere per periodi di tempo terrificanti. Potevano crescere per 100.000 anni senza morire!


Alcune erano cadute in un sonno profondo e altre erano perfino piene di vitalità. L'energia spirituale rilasciata dalle erbe medicinali morte e morenti era stata tutta assorbita da loro!


I praticanti di arti marziali dell'umanità, le bestie feroci, le erbe medicinali erano tutte forme di vita che sfidavano la volontà del cielo. Competevano l'una con l'altra e sopravviveva solo la pianta più adatta. Durante questa competizione estremamente brutale, i vincitori sarebbero sopravvissuti e i perdenti sarebbero diventati concime.


Quindi, nonostante non ci fossero molte piante medicinali, ognuna di esse stava crescendo rigogliosamente tra l'energia Origin Heaven Earth sbalorditiva!
                                


                                



