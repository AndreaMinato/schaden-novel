---
title: Capitolo 889 - L'uomo con la maschera
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
7 Capitoli in coda, 0/5
-Schadenfreude</em>


"È questo mondo, finalmente sono tornato qui!" Mentre guardava la foresta oscura attorno a lui, Lin Ming si rese conto di essere già stato qui.


In questo Tempio delle Meraviglie ogni regno dimensionale era diverso. Non era solo un paesaggio dall'aspetto differente, perfino le vibrazioni dello spazio erano diverse.


Questo tipo di fluttuazioni dello spazio erano come le impronte digitali di una persona. Se uno fosse stato abile nel Concetto di Spazio, poteva contare sul suo giudizio per capire se fosse stato già in un certo mondo.


"Nonostante abbia trovato un posto famigliare, non significa che potrò trovare una via d'uscita." Il Tempio delle Meraviglie avevano una disposizione dello spazio molto strana ed enigmatica; era di dimensioni enormi. Data la comprensione di Lin Ming nei confronti del Concetto di Spazio, sarebbe riuscito a trovare lentamente la strada giusta.


Mentre volava, Lin Ming iniziò a raffinare l'anello spaziale in mano. Jiang Ziji gli aveva dato un nome, Anello Viola.


L'Anello Viola era già privo di proprietario, non sarebbe stato difficile configurarlo per il proprio utilizzo.


"Uh? Questo anello si è trasformato in un marchio."


Lin Ming scoprì che l'Anello Viola era svanito all'improvviso riducendosi in un marchio spirituale. Si trasformò in un piccolo tatù viola sul suo dito.


"Sembra che gli artefatti quasi di livello Saint o di qualità superiore possano essere integrati direttamente nel corpo. La Fornace Universale del Sole è uguale."


Lin Ming si rallegrò. Se avesse indossato l'anello, sarebbe stato facile da danneggiare, ma se si fosse trasformato in un tatuaggio sarebbe stato molto più sicuro e nascosto.


Ogni regno dimensionale del Tempio delle Meraviglie era grande quanto una provincia del regno di Fortuna Celeste, erano ampi circa 1.000-2.000 migliaia di chilometri. Lin Ming era capace di attraversarlo volando velocemente.


"Dopo questo regno dimensionale della foresta oscura, dovrei arrivare in quelle strane isole. Tuttavia temo che le disposizioni dello spazio possano essere cambiate, rendendo più difficile andarsene."


Mentre mormorava, stava per attraversare la barriera dello spazio della foresta. Sussultò all'improvviso. Gli si rizzarono i capelli e si ritirò all'indietro!


Lin Ming si sentiva come se fosse caduto in un lago ghiacciato. La barriera dello spazio davanti a lui si era squarciata. Un uomo vestito di bianco con una maschera di legno spirituale era uscito all'improvviso dal vuoto.


L'aura di questa persona era profonda come un oceano. La sua forza era impossibile da stimare. Poteva essere perfino più potente del vecchio Zao Hua!


Senza dubbio quest'uomo con la maschera era il compagno di quello strano giovane demoniaco. Questa figura misteriosa che lo stava prendendo di mira probabilmente proveniva dal Mare dei Miracoli!


Quando gli occhi sotto la maschera lo fissarono e Lin Ming notò la loro forma particolare, Lin Ming giunse ad una conclusione terrificante.


Il battito del suo cuore accelerò. Si ricordava del modello di questa maschera. L'aveva visto molte volte prima. Era un tipo di maschera indossato solo dalle figure più importanti della Guardia delle Nove Fornaci.


Che fosse...


Lin Ming sussultò.


La Guardia delle Nove Fornaci era un reggimento militare sotto il controllo diretto del suo Reame Divino. Gestivano tutte le prigioni della nazione. In seguito poi Yang Yun ne aveva assunto il controllo per usarle per i suoi obiettivi. Un tale collegamento aveva già fatto intuire a Lin Ming chi era quest'uomo.


"Yang Yun! Sei tu?!?!" La voce del giovane era gelida!


Di fronte a lui, l'uomo con la maschera sorrise lievemente mentre si toglieva la maschera, rivelando un viso bello e delicato.


Quest'uomo era Yang Yun!


"Ahah, fratello Lin, come sta?" Yang Yun sorrise. Non era sorprendente che Lin Ming avesse capito la sua identità, né aveva intenzione di nasconderla.


Mentre guardava Lin Ming, i suoi occhi brillarono in modo strano. Lin Ming aveva sempre pensato che Yang Yun fosse estremamente misterioso, non rivelava mai cosa stava nascondendo. E ciò che era più peculiare era che non avesse mai capito a che livello fosse arrivato.


Lin Ming aveva conosciuto Yang Yun a causa delle questioni della Compagnia Tianji. Yang Yun aveva mandato la Guardia delle Nove Fornaci per indagare su tutte e tre le associazioni commerciali del paese, e anche sulle due grandi banche e la casa d'aste dei Cento Tesori. Aveva intenzione di controllare completamente queste sei grandi associazioni commerciali. Bisognava sapere che una volta che un'organizzazione del genere fosse stata controllata da una nazione, era facile che la corruzione dilagasse, diminuendo lentamente tutti i profitti. Quindi farlo non era una mossa saggia. Nonostante questo, Yang Yun aveva insistito a farlo, affrontando perfino una grandissima pressione per farlo.


A causa di questo il successore della Compagnia Tianji, Tianji Xiaoxiao, era entrata in tarda notte nella stanza di Lin Ming per implorarlo di chiedere pietà per la sua associazione, offrendo anche il suo corpo per farlo. Allora Lin Ming aveva pensato che ci fosse qualcosa di strano. Le azioni di Yang Yun erano state troppo improvvise ed energiche. Inoltre aveva anche chiamato Xiaoxiao per farla partecipare al Banchetto dei nove Fiori. Durante tutto il processo, Yang Yun non si era mai rivelato e, nonostante avesse alcuni sospetti, Lin Ming non era sicuro delle sue intenzioni.


Questo aveva reso il giovane sempre in guardia e vigile nei suoi confronti. Nonostante Yang Yun avesse mandato ripetutamente grandi doni, aveva sempre mantenuto una distanza appropriata.


Aveva sempre avuto la sensazione che Yang Yun avesse troppi segreti.


Lin Ming non capiva, perché Yang Yun desiderava controllare una porzione così grande dell'economia? Le tre associazioni commerciali, le due grandi banche e la casa d'aste dei Cento Tesori comprendevano il totale del 10% dell'economia delle Nove Fornaci. Inoltre se il paese controllava le risorse naturali come le miniere, le vene delle giade di legno spirituali, i giardini medicinali e così via, oltre metà dell'economia della nazione erano cadute nelle mani di Yang Yun.


Anche così, era riuscito a portare a termine tutti i suoi piani senza che nessuna figura di alto livello del paese lo fermasse o anche solo rallentarlo. Questo dimostrava quanto erano meticolosi e perfetti i metodi di Yang Yun. Questo dimostrava che la sua posizione nel Reame Divino delle Nove Fornaci era incredibilmente salda!


Non importava però quanto Yang Yun avesse nascosto le sue abilità, Lin Ming non si sarebbe mai immaginato che l'avrebbe fatto fino a questo punto. Oggi Lin Ming poteva vedere chiaramente la sua coltivazione.


Era agli inizi del Mare Divino Realm, ma aveva superato l'ottavo livello della Distruzione! In tutti i 100.000 anni di storia del continente Tianyan, il numero dei praticanti di arti marziali dell'ottavo livello della Distruzione potevano essere contati con una sola mano. Il guerriero più potente non doveva essere all'ottavo stadio della Distruzione, ma ognuno di loro aveva praticamente l'assicurazione di diventare il più potente al mondo!


La coltivazione all'inizio del Mare Divino Realm di Yang Yun era già in grado di sconvolgere il mondo intero! Era una persona quasi al livello del guerriero più potente al mondo. Dopo che sarebbe avanzato negli stadi intermedi del Mare Divino Realm, sarebbe diventato davvero inarrestabile. Questa era una questione che avrebbe potuto aumentare di molto il prestigio del Reame Divino delle Nove Fornaci. Era completamente diverso da Situ Yaoyue, che doveva ancora temere degli assassinii.


Yang Yun però si era nascosto per tutto questo tempo! Certamente doveva stare complottando qualcosa!


Era riuscito ad arrivare all'ottavo stadio della Distruzione senza farsi notare. Questo era semplicemente inimmaginabile... e aveva solo 40 anni!


Lin Ming si ricordò che Yang Yun era un genio che aveva attraversato la Distruzione a 30 anni. Questa era una velocità di coltivazione non troppo elevata per un talento di livello Imperatore che aspirava ad arrivare al Mare Divino Realm. Anche Situ Luosha o Situ Chuan potevano ottenere un risultato del genere.


Attraversare il primo stadio della Distruzione a 30 anni e poi raggiungere l'ottavo a 40 anni era semplicemente impossibile.


C'era una sola possibilità... il vero Yang Yun era già morto!


"Chi sei?" Lin Ming era in piena allerta. Di fronte ad un pericolo del genere, anche i suoi palmi erano fradici di sudore. Questo perché non poteva immaginare che un solo scenario in cui poteva vincere o scappare. Se il vecchio Zao Hua fosse stato qui, allora avrebbero potuto usare qualche metodo per scappare, ma ora non aveva speranze.


"Sono davvero Yang Yun, è la verità!" Yang Yun aveva già capito cosa stava pensando Lin Ming.


"Allora mi dica, come può aver raggiunto il Mare Divino Realm solo dopo dieci anni?" Gli occhi di Lin Ming brillavano con luce fredda mentre tirava fuori la Grande Alabarda Sanguigna. Nonostante non ci fosse quasi nessuna speranza di fuga, doveva comunque lottare con tutto sé stesso.


"Ahah..." Yang Yun sorrise amichevolmente. "La coltivazione che le ho mostrato prima era stata fatta apposta per ingannare gli altri, era un'illusione. La mia coltivazione non può essere considerata un granché. Il fratello Lin ha solo 23-24 anni e con la sua velocità ha molte speranze di arrivare al Mare Divino Realm a trent'anni. In effetti probabilmente diventerà un maestro al Mare Divino Realm passato dal nono stadio della Distruzione. Nono stadio della Distruzione... nel continente Tianyan e nel Sacro Continente dei Demoni non è mai apparso un praticante di arti marziali al nono stadio della Distruzione fin dai tempi antichi... una volta che accade, porta grandi cambiamenti nel mondo. È una figura straordinaria perfino nel Regno Divino! Ma per quanto riguarda me, sono riuscito solo ad arrivare all'ottavo stadio della Distruzione a 40 anni. Non posso reggere il confronto con i risultati del fratello Lin!"


Yang Yun parlava con noncuranza, non aveva nemmeno tirato fuori un'arma. Era rilassato come se stesse parlando ad un vecchio amico che aveva incontrato per caso. Con la sua coltivazione, poteva permettersi di essere sicuro e tranquillo.


"È entrato nel Mare dei Miracoli e ne è uscito vivo?" Lin Ming pensò all'improvviso a questa possibilità. Solo un'opportunità fortunata del genere poteva spiegare cosa stava accadendo ora.


"Ha ragione per metà." Yang Yun sospirò. "Fratello Lin, il suo destino è incredibile. È destinato ad essere un Imperatore Impareggiabile. Questo è il destino che ha accumulato con innumerevoli pericolose battaglie mortali. Non posso essere paragonato a lei. Tutto ciò che ho fatto è stato usare dei metodi malvagi per tradirmi, dando tutto ciò che possedevo in cambio di potere!"


Mentre parlava, gli occhi di Yang Yun iniziarono a luccicare, sorprendendo Lin Ming. Il giovane riuscì ad intuire un po' di cose. In particolare era stato scioccato nel sentire che Yang Yun aveva dovuto dare tutto ciò che aveva. Il principe ereditario era fin troppo pieno di segreti.


"Fratello Lin, nonostante siamo nemici, la considero comunque un buon amico. Tutti sanno che io, Yang Yun, sono un talento rarissimo e ho iniziato ad assumere una posizione di rilievo a 12 anni, senza mai rallentare e diventando alla fine un genio che si vede una volta ogni mille anni nel Reame Divino delle Nove Fornaci, ma... nessuno sa cos'ho sperimentato quando avevo 12 anni."


Mentre parlava, Yang Yun scosse la testa come se non desiderasse ricordare il passato. Non importava quanti segreti avesse, doveva sfogarsi in qualche modo dopo averli celati per così tanto tempo. Altrimenti avrebbe causato dei problemi psicologici.


"Sono un bastardo nato da una donna bellissima che mio padre ha frequentato in uno dei suoi tanti harem imperiali. Durante i suoi migliaia di anni di vita, mio padre ha avuto 3000 se non 5000 figli come me. E questo senza considerare nemmeno tutti gli altri bastardi che ha generato nel mondo. Un imperatore mortale vive solo poche decine di anni e ha un harem di 3000 bellezze. Un Imperatore di un Reame Divino, come il principe di primo rango e tutti i duchi collaterali, i marchesi, i principi e gli altri, il numero di concubine imperiali è incalcolabile. C'è almeno un milione di eredi possibili. Non ero nient'altro che una persona in un esercito di un milione."


Yang Yun aveva un tono un po' derisorio. Descrivere i membri della giovane generazione del clan di un Reame Divino come un esercito era davvero ridicolo.


"Con così tanti figli, quelli senza forza non sono diversi da formiche. La loro posizione non è superiore a quella di una domestica. Mia madre è finita in modo ancora peggiore. A causa della mia debolezza, non aveva ottenuto una posizione rilevante ed è morta tragicamente nell'harem di palazzo..."


Le parole noncuranti di Yang Yun sembravano prive di tristezza, ma più era calma la sua espressione e più Lin Ming poteva sentire l'odio radicato nel profondo del suo cuore che sarebbe arso per l'eternità.
                                


                                



