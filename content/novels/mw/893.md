---
weight: 8930
title: Capitolo 893 – Salvato per un pelo
pubDate: 2025-12-15T08:37:10.284Z
tags:
    - mw
---


<em>CAPITOLO SPONSORIZZATO ringraziamo Weed!
3 Capitoli in coda, 0/5
-Schadenfreude</em>


Lin Ming superò rapidamente i regni dimensionali. Visto che era troppo veloce, il vento soffiava contro di lui causando scintille sulla sua vera essenza protettiva.


Bruciare il sangue dell'Antica Fenice aveva esaurito di molto la vera essenza di Lin Ming, non gli lasciò altra scelta che usare pillole per reintegrarla. Aveva già radunato molti tipi di pillole e medicine che potevano aiutarlo a recuperare le forze. Erano tutti oggetti di alta qualità. Le pillole di recupero della vera essenza di alto livello erano relativamente pure, ma mangiarne troppe poteva inquinare la propria energia, diminuendo la sua forza combattiva. Volò attraverso molti mondi in un solo respiro di tempo, stava analizzando costantemente la mappa di questo regno. Contando sulla sua comprensione del Concetto di Spazio, Lin Ming finalmente riuscì a trovare l'uscita del Tempio delle Meraviglie!


"È qui! Finalmente sono scappato!"


Lin Ming attivò la sua vera essenza e si precipitò fuori dal Tempio delle Meraviglie. Quando vide la Palude Nera delle 8000 chilometri di fronte a lui, si riempì di gioia come qualcuno che era appena sopravvissuto all'apocalisse. Questa avventura nel Tempio delle Meraviglie era stata piena di pericoli!


"Devo andarmene immediatamente. Quello strano demone con le orecchie appuntite non è molto diverso dall'Antico Diavolo che ha posseduto Yang Yun, entrambi sono praticamente i guerrieri più potenti al mondo. Inoltre non solo ho offeso il Reame Divino Asura, ma ho anche provocato quello della Raffinazione Sublime. Non so nemmeno che sorta di piano abbiano in mente l'Antico Diavolo e Yang Yun. Se hanno davvero intenzione di controllare questo mondo, allora quando verranno a cercarmi renderanno il mondo intero mio nemico!"


Lin Ming non sapeva qual era stato il risultato dello scontro tra lo strano giovane e il vecchio Zao Hua. Non sapeva nemmeno che il vecchio Zao Hua era riuscito inaspettatamente a ferire gravemente il nemico. Non saperlo rese ancora più nervoso Lin Ming. Dopo essere entrato nella Palude Nera delle 8000 chilometri, volò immediatamente nel Dominio del Fulmine dei Nove Cieli, volando nei campi di luce.


Questa era la terza volta che Lin Ming era venuto nella Palude Nera delle 8000 chilometri. A questo punto era già familiare con questo ambiente. Inoltre aveva mangiato meno della metà di un frutto del fulmine del Dao, aumentando ancora di più la sua compatibilità con le saette. Privo di ostacoli durante la sua avanzata, ci mise solo un'ora per volare fuori dalla Palude Nera delle 8000 chilometri.


Non solo, ma quando passò attraverso il Dominio del Fulmine dei Nove Cieli, fece anche assorbire al Germoglio del Dio Blasfemo il fulmine color rosso dorato. Questa era l'ultima risorsa mancante per attraversare il terzo stadio della Distruzione. Usare questo metodo gli avrebbe risparmiato una grande quantità di pietre di essenza di massimo livello.


La Palude Nera delle 8000 chilometri era circondata dai quattro Reami Divini. Lin Ming scelse di dirigersi verso il più debole tra di loro, quello delle Sette Stelle e sfrecciò verso di esso.


In termini di velocità, era un po' inferiore alle figure di massimo livello come lo strano giovane, Yang Yun e il vecchio Zao Hua. In quel momento nemmeno Situ Haotian sarebbe riuscito ad inseguirlo e, con la sua resistenza sbalorditiva, poteva mantenere questa velocità per quasi un giorno. I civili del Reame Divino videro solo un lieve raggio blu nel cielo, ma non riuscirono a capire cosa fosse.


Lin Ming superò il Reame Divino delle Sette Stelle in un solo viaggio. Quando lasciò i suoi confini, si mise una maschera di giada di legno spirituale e cambiò direzione diverse volte per poi scegliere una collina distante e desolata. Il continente Tianyan era una terra incredibilmente vasta. Non importava quanto fossero mostruosi o raffinati i metodi di Yang Yun, sarebbe stato estremamente arduo trovare Lin Ming. Nemmeno il classico ago nel pagliaio sarebbe stata un'analogia sufficiente a descrivere la difficoltà dell'impresa.


.....


In quel momento, nel Tempio delle Meraviglie, lo strano giovane demoniaco si ridestò dal suo sonno profondo, era guarito nella sua bara di bronzo spettrale. Per quanto riguardava Yang Yun, l'Antico Diavolo finalmente si era ripreso dopo essere sopravvissuto al dolore straziante dovuto allo strappo della sua anima.


"Dannazione! Uccidere! Uccidere, uccidere, uccidere, uccidere, uccidere, uccidere!"


"Lin Lanjian, annienterò il tuo corpo e la tua anima!! Ahhh!"


<em>Bang!</em>


L'Antico Diavolo scagliò un'artigliata e una montagna in lontananza scoppiò. Una terrificante energia esplose, facendo tremare questa parte del mondo, sembrava che non potesse sopportare la furia dell'Antico Diavolo e stesse per rompersi da un momento all'altro!


Yang Yun era nel suo mare spirituale, guardava con freddezza e attenzione l'Antico Diavolo che si comportava come un folle. In realtà il suo rapporto con lo spirito non era affatto armonioso. Yang Yun era un uomo pieno di ambizioni che voleva controllare il suo destino, proprio come l'Antico Diavolo. I due avevano unito le forze per mutuo beneficio, ma in realtà erano rimasti sempre in guardia l'uno contro 'altro.


"La mia anime! Due terzi della mia anima! Quella maledetta bestiaccia, che tipo di tesoro possiede?! È un artefatto spirituale? Com'è possibile?!"


Un artefatto Saint non era il livello più alto dei tesori magici. Un artefatto Saint poteva essere diviso in tre gradi diversi e al di sopra c'erano tesori mistici di livello ancora superiore. Era ovvio che un artefatto Saint non fosse nemmeno lontanamente sufficiente a descrivere il terrificante vortice nero nel corpo di Lin Ming.


"Un artefatto spirituale?" Yang Yun si agitò, ma rimase in silenzio. Ci prestò solo attenzione, era in piena allerta. Era evidente che l'Antico Diavolo avesse incontrato qualche misteriosa forza quando aveva cercato di impossessarsi del corpo di Lin Ming e aveva finito per pagarne le conseguenze.


"No, non può essere! Non potevo nemmeno sentire l'esistenza di quella cosa. Quel vortice sembrava avere il potere delle Leggi pure, le leggi infuse con sconfinato potere divino. Non potevo resistere minimamente. Cosa poteva essere?!"


Dallo sguardo dell'Antico Diavolo trapelò paura. Quando era stato inghiottito dall'energia, si era sentito ancora più minuscolo e insignificante di una formica di fronte all'intero universo. Questa era una sensazione che non avrebbe mai dimenticato in tutta la sua vita.


Dopo aver provato paura, gli occhi dell'Antico Diavolo si riempirono di avidità. Questo misterioso oggetto sembrava essere qualche tipo di tesoro dell'anima. Non solo era capace di cancellare all'istante un marchio spirituale. Era un'abilità di cui non aveva mai sentito parlare prima. Normalmente un marchio spirituale era un concetto estremamente misterioso. Un marchio spirituale era profondamente innestato nelle fondamenta dell'anima.


Cancellare un marchio spirituale era semplice. Si poteva usare uno spirito da battaglia per distruggere la volontà di una persona e cancellare anche il marchio, ma questo naturalmente avrebbe anche distrutto lo spirito.


Se l'anima poteva essere paragonata al cervello, allora il marchio spirituale era come l'insieme dei nervi. Non importava quanto fosse abile un dottore, era impossibile strappare tutti questi nervi senza danneggiare il cervello. Quando si cancellava un marchio spirituale, l'anima sarebbe crollata prima del marchio, distruggendo l'anima.


L'Antico Diavolo non aveva mai sentito di un tesoro divino che poteva cancellare un marchio spirituale, ma mantenere intatto uno spirito. Se avesse potuto ottenere questo oggetto, allora avrebbe potuto guarire le sue ferite e tornare al picco della sua forza. Dopodiché sarebbe riuscito a riformare il suo corpo spirituale e non avrebbe avuto bisogno di fare qualcosa di così pericoloso come impossessarsi del corpo degli altri.


Non importava quanto fosse buono un corpo, non sarebbe stato comunque il suo. Dopo essersene impossessato, a causa dell'incompatibilità tra l'anima e il corpo, la vita del corpo ne sarebbe stata influenzata, diminuendo la durata naturale della sua vita.


Il solo vantaggio nel possedere un corpo era che, dopo essersi adattato, l'Antico Diavolo avrebbe potuto coltivare lentamente. Nonostante non sarebbe stato il suo corpo e sarebbe stato un processo difficile, con il suo spirito potente e la sua esperienza, sarebbe potuto tornare al picco della sua forma.


"Yang Yun! Nonostante quel ragazzo sia riuscito a scappare, il nostro piano deve continuare. Useremo l'essenza di sangue di quei due vecchi, Ouye Hua e Yang Laotian, come sacrificio per recuperare le mie forze!" L'antico Diavolo si leccò le labbra. In quanto spirito, il miglior nutrimento che poteva ottenere era essenza di sangue. Questo era anche il motivo per cui Moguang e lo spirito nel Cubo Magico avrebbero divorato essenza di sangue.


"Naturalmente." Disse Yang Yun impassibile. Non aggrottò nemmeno le sopracciglia.


"Ahahah!" Quando notò la sua risposta, l'Antico Diavolo ridacchiò all'improvviso:"Ouye Hua non importa troppo. Dopotutto il Reame Divino della Raffinazione Sublime ha sempre lottato con il tuo, quindi se un vecchio come lui morisse, non sarebbe un problema. Yang Laotian però è il Sommo Divino Imperatore del Reame Divino delle Nove Fornaci, e anche il tuo bisnonno! Nonostante abbia subìto umiliazioni e torti da bambino, sei davvero spietato nel non battere ciglio nemmeno sacrificando il tuo bisnonno!"


Yang Yun era il figlio del Divino Imperatore delle Nove Fornaci ed era il bisnipote di Yang Laotian. Non solo i figli della famiglia reale includevano la prima generazione come il Divino Imperatore e le principesse di primo rango, ma comprendevano anche una seconda, terza, quarta generazione e così via.


Un Divino Imperatore viveva per 6000-7000 anni, a volte anche 10.000 anni. Durante questa lunga vita, avrebbe avuto innumerevoli bambini. Non era strano che i suoi nipoti o bisnipoti fossero mille anni più vecchi dei loro figli. Questo era il motivo per cui il numero di membri della giovane generazione della famiglia reale aumentavano esponenzialmente. Questo causava anche una gran confusione nei vari ranghi e rapporti tra di loro.


Yang Yun rispose con calma:"Mio padre, mio nonno e il mio bisnonno hanno un'innumerevole quantità di discendenti. I più forti tra di loro diventano principi e i più deboli vivono peggio di uno schiavo. Se non avessi avuto abbastanza forza sarei morto come un cane randagio o una gallina, il mio corpo sarebbe stato avvolto da coperte e seppellito in qualche collina a caso del territorio della famiglia reale, nessuno l'avrebbe saputo, né gli sarebbe importato. Per fare diventare il Reame Divino delle Nove Fornaci un po' più forte, sono disposti a sacrificare centinaia se non migliaia di discendenti senza la minima esitazione."


"Sono disposti a sacrificare tutti i membri della loro famiglia e i loro amici per il Reame Divino delle Nove Fornaci. Se potrò condurre governare il mondo e restaurare l'era dorata del continente Tianyan di 100.000 anni fa, allora anche se il mio bisnonno dovesse sacrificare l'ultimo briciolo della sua forza vitale, accetterebbe contento."


Yang Yun parlò con tono gelido. L'Antico Diavolo si fermò per un momento per poi ridacchiare:"Fin dai tempi antichi la crudeltà è sempre stato il segno di un vero grande uomo. Bisogna condurre così ogni questione importante! Molto bene, allora continuiamo con i nostri piani! Quando le ferite di Bai Yao saranno guarite, inizieremo subito. Allora, quando uniremo le forze, Yang Laotian e Ouye Hua non saranno nient'altro che prede!"


Bai Yao era lo strano giovane demone. In termini di forza Yang Laotian e Ouye Hua erano entrambi più deboli del vecchio Zao Hua e il loro ultimo asso nella manica era inferiore a quello del vecchio Zao Hua. Se avessero dovuto affrontare Bai Yao e Yang Yun, probabilmente non sarebbero riusciti a scappare!


.....


Lin Ming era già volato ai confini del Reame Divino delle Sette Stelle. Cambiò il suo aspetto e continuò ad usare diverse formazioni di trasmissione ad un milione di chilometri di distanza. Poi cambiò direzione, volò per altre 200.000 chilometri, superò una giungla e trovò una collina desolata in cui iniziò a formare la caverna in cui avrebbe abitato.


Nella foresta attorno, le bestie feroci più potenti erano equivalenti ad un praticante di arti marziali agli inizi della Sfera d'Energia. Non rappresentavano la minima minaccia per Lin Ming.


Naturalmente l'energia spirituale qui era estremamente sottile, era ancora peggiore del Palazzo delle sette arti del regno di Fortuna Celeste. Ma questo non importava molto per Lin Ming. Aveva già più di venti pietre di essenza spirituale di massimo livello. Ciò di cui aveva bisogno era di assoluta sicurezza. Una mancanza di energia spirituale poteva essere tollerata.


Un affondo di lancia formò una caverna profonda 1000 piedi, che alla fine si connetté al centro della collina. Lasciò quattro uscite e iniziò a disporre una varietà di formazioni attorno. Erano di occultamento, difensive, d'allarme e molte altre ancora. Dopo che finì questi preparativi, Lin Ming aprì la sua camera di allenamento al centro della collina e incise un letto di pietra. Si sedette ed iniziò a fare l'inventario di tutto ciò che aveva ottenuto nel Tempio delle Meraviglie.


Tutto questo per prepararsi ad attraversare il terzo stadio della Distruzione!
                                


                                



