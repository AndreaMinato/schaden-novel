---
weight: 896
title: Capitolo 896 - L'Ordine di Cattura
pubDate: 2025-12-15T08:37:10.285Z
tags:
    - mw
---


<em>CAPITOLO SPONSORIZZATO ringraziamo Weed!
5 Capitoli in coda, 0/5
-Schadenfreude</em>


Lin Ming ripeté il processo e presto formò undici simboli. Dopo averli riposti tutti nel suo corpo, finì di coltivare la Mistica Ombra del Fulmine!


"Il Concetto di Velocità Estrema delle Leggi del Fulmine è davvero misteriosa. Con la sua abilità, combinata con la Porta dello Stupore e il Roc Dorato che Squarcia il Vuoto, anche se incontrassi Ouye Hua e Yang Laotian, dovrei poter ritirarmi facilmente. Ma se incontrassi quello strano giovane demoniaco o l'Antico Diavolo che possedeva Yang Yun, non credo comunque di poter scappare..."


Ouye Hua e Yang Laotian erano tra le persone più potenti al mondo. Il vecchio Zao Hua era più forte di quei due, ma non sarebbe riuscito ad affrontarli insieme. Alla fine anche il vecchio Zao Hua era tra i più formidabili praticanti di arti marziali al mondo.


Tuttavia lo strano giovane demoniaco e l'Antico Diavolo erano al pinnacolo del mondo. Se il vecchio Zao Hua non avesse usato la perla distruttrice probabilmente sarebbe morto per mano del giovane demoniaco.


Mentre rifletteva, Lin Ming non sapeva che proprio in quel momento Ouye Hua e Yang Laotian erano sull'orlo della morte.


Nel divino palazzo oscuro, c'erano oltre venti guerrieri al Mare Divino Realm nella grande sala. Erano tutti impalliditi e sudavano copiosamente.


Seduti di fronte a loro c'erano due persone. Davanti c'era un giovane vestito di bianco che sedeva regalmente su un trono nero come la pece. Un'aura opprimente e spettrale emergeva dal suo corpo, avvolgendo tutti i guerrieri del Mare Divino Realm e ammutolendoli!


Questo giovane vestito di bianco era Yang Yun.


E seduto accanto a lui c'era lo strano giovane demoniaco, aveva un sorriso sinistro. Anche così, sembrava avere 15-16 anni. Era Bai Yao.


Bai Yao era il fratello minore dell'Antico Diavolo. Ora che l'Antico Diavolo stava occupando il corpo di Yang Yun, naturalmente Bai Yao gli avrebbe dato il posto d'onore.


L'aura di questi due era uno dei motivi per cui i venti guerrieri al Mare Divino Realm erano impauriti, ma questa non era la ragione principale.


Ciò che li faceva rabbrividire era che dietro Yang Yun c'erano due strumenti di tortura. Erano entrambi alti quanto tre persone e le loro strutture erano nere come l'inchiostro. Sembrava che fossero cosparsi di ruggine, ma guardando più attentamente si poteva capire che era sangue secco.


Il corpo principale di questi strumenti di tortura era un grosso pilastro quadrato al centro. Innumerevoli catene spesse quando la coscia di un uomo erano attorcigliate al pilastro, ognuna di esse era cosparsa di barbigli affilati che sembravano dovessero essere usati per inchiodare innumerevoli demoni!


In quel momento a ciascuno di questi pilastri era stato legato un vecchio. I due indossavano abiti imperiali color oro viola. I loro vestiti creati da innumerevoli materiali celesti erano già danneggiati e logori, avevano perso tutta la loro dignità e maestà che avevano un tempo.


Otto crudeli ganci infilzavano le spalle e le clavicole dei vecchi. Erano appesi lì come cani morti. Inoltre alcune spine di ferro erano infilzate in importanti punti di agopuntura, sigillando completamente tutta la loro energia. Le catene avvolte attorno ai due sembravano vive, risucchiavano silenziosamente la loro essenza di sangue, che colava lungo le catene, radunandosi in un calice fatto di ossa.


I due vecchi avevano scosso il continente Tianyan per diverse migliaia di anni. Erano grandi figure che potevano spadroneggiare per tutti e quattro i Reami Divini: Ouye Hua e Yang Laotian!


Con la loro fama e la loro gloria accumulata per così tanti anni, l'influenza incommensurabile che avevano, insieme alla forza praticamente impareggiabile, erano esistenze terrificanti. Anche gli altri guerrieri al Mare Divino Realm dovevano tremare e mostrarsi umili di fronte a loro. Perfino figure come Situ Haotian li temevano.


Ora però questi due vecchi erano come dei pezzi di carne di maiale appesi alla bancarella del mercato. Le loro espressioni erano smunte e i loro sguardi erano apatici. Mostravano solo disperazione, come se tutte le loro speranze fossero già scomparse. Dato che avevano perso un'enorme quantità di essenza di sangue, il loro fuoco vitale si era indebolito al punto del collasso, era sul punto di estinguersi da un momento all'altro.


E le persone che aveva fatto tutto questo erano Yang Yun e lo strano giovane demoniaco! Come potevano questi guerrieri al Mare Divino Realm non rimanere in silenzio? Anche una persona come Situ Haotian sarebbe morto se avesse provato a resistere!


In quel momento in effetti Situ Haotian era uno dei guerrieri più potenti presenti. Non si sarebbe mai immaginato che le abilità e i segreti di Yang Yun fossero stati nascosti così profondamente, non aveva parole. Pensava che Yang Yun fosse una persona interessante, ma non aveva mai considerato questo principe ereditario. Non importava quanto fosse talentuoso o anche se fosse diventato il prossimo Yang Laotian, sarebbe comunque accaduto tra 1.000-2.000 anni. Non c'era niente di cui preoccuparsi per il momento. Non si sarebbe mai aspettato che oggi, la coltivazione di Yang Laotian, il bisnonno di Yang Yun, sarebbe stata sigillata e il suo corpo sarebbe stato appeso ad uno strumento di tortura che risucchiava tutta la sua essenza di sangue!


Situ Haotian in origine temeva solo Lin Ming, ma in confronto a Yang Yun, quel giovane non era nulla. Non c'era paragone tra i due.


A parte Situ Haotian, la persona più livida era l'attuale Divino Imperatore delle Nove Fornaci. Era anche il padre di Yang Yun: Yang Xiaohe.


Quando guardava Yang Yun, si sentiva come se fosse in un sogno.


Nonostante sapesse che Yang Yun aveva tenuto nascosti i suoi assi nella manica e aveva capito che aveva ottenuto un'enorme opportunità fortunata, non aveva pensato che sarebbe arrivato un giorno del genere.


Davvero, era un incubo.


Silenzio!


Una cappa di paura opprimeva tutta la sala. Nessuno osò aprire bocca. Il solo rumore proveniva dal liquido che colava lentamente nel calice di ossa; l'essenza di sangue di Ouye Hua e Yang Laotian.


"Padre... stai tremando?"


Yang Yun lo guardò all'improvviso e gli sorrise lievemente.


Che tipo di persona era Yang Xiaohe? Nonostante avesse ereditato il trono meno di 500 anni fa e non avesse ancora l'aura di una persona che controllava il mondo intero, aveva comunque sovrinteso tutte le questioni del continente Tianyan. Aveva una grande esperienza. Nonostante questo, stava tremando a causa di una persona. Suo figlio. Lo sconvolgimento che gli aveva provocato era troppo grande.


"Tu... figlio traditore, tu... ucciderai davvero il tuo bisnonno?! Il cielo non lo tollererà!" Nonostante il tono di Yang Xiaohe fosse duro, tutti sentirono che non c'era il minimo vigore nelle sue parole, non era nient'altro che un fronte di un uomo pavido. Questa era la soppressione causata dalla forza assoluta e dall'aura.


"Umpf! Non lo tollererà? Se un padre uccide i suoi figli allora è volontà divina, ma se un figlio uccide il padre allora il cielo non lo tollererà?" Yang Yun alzò le sopracciglia mostrando un'espressione piena di derisione. "Yang Xiaohe, se provassi ad uccidermi invece di dire tutte queste assurdità, allora ti avrei almeno mostrato un po' di rispetto. Ma che peccato, sei spaventato. La paura riempie il tuo cuore e ogni parola che dirai non potrà nascondere il tuo orrore. È davvero deludente che tu provi a mantenere la tua illusione triste e ipocrita!"


Le poche parole di Yang Yun avevano colpito i punti più deboli di Yang Xiaohe! Sì! Aveva davvero paura e non osava resistere. Se Yang Yun aveva osato trattare così Yang Laotian di fronte a tutti gli eroi del mondo, allora sarebbe stato semplicissimo per lui uccidere suo padre. Parlare di legami motivi al momento non era nient'altro che uno scherzo!


Dopo essere stato umiliato da Yang Yun, Yang Xiaohe impallidì. Anche le sue dita tremarono, ma cosa poteva fare? E anche se avesse provato a lottare disperatamente? Si poteva immaginare quale sarebbe stato il risultato. Sarebbe stato umiliato ancora una volta di fronte alla forza di Yang Yun. Dopodiché sarebbe stato eliminato!


Con la risoluzione spietata di Yang Yun, come poteva mostrare tolleranza?


In quel momento Yang Xiaohe non si era mai sentito così umiliato prima d'ora. Un nobile Imperatore del Reame Divino più potente era stato costretto a sopportare un tale insulto da parte di suo figlio. Questa era un'umiliazione totale!


"Tu... tu..." Yang Xiaohe strinse i pugni, le sue unghie scavavano nelle profondità della carne fino a farla sanguinare. In quel momento sentì il suo cuore delle arti marziali indebolirsi, come se stesse per spaccarsi da un momento all'altro.


"Non meriti il titolo di Divino Imperatore..." Yang Yun scosse la testa, la sua voce era piena di disprezzo.


"Ci sono due tipi di eroe. Il primo non teme il dolore o la morte. Per la gloria e l'onore può discendere nell'inferno e sopportare il dolore più crudele! Una persona del genere vive una vita onorabile ed è disposta a morire come un martire! Ammiro quel tipo di persona! La seconda può adattarsi ad ogni situazione. Odio, vergogna, umiliazione, può tollerare tutto, mangiare cibo dei maiali e dei cani, sopportare insulti intollerabili, tutto per ribaltare la situazione in futuro. Anche questo tipo di persona è degna della mia ammirazione."


Mentre Yang Yun parlava lentamente, nessuno capì che era proprio questo secondo tipo di persona. Per quanto riguardava l'umiliazione che era stato costretto a sopportare, nemmeno Yang Laotian ne era a conoscenza.


"Yang Yun, cosa vuoi?"


Quando vide Yang Yun mettere alle strette suo padre, Situ Haotian fece un passo avanti per fronteggiarlo.


Il fattore decisivo della forza di un Reame Divino non era il numero di guerrieri al Mare Divino Realm, ma il più potente combattente che aveva a disposizione. Questo perché le differenze di forza tra i vari guerrieri al Mare Divino Realm erano troppo grandi. Ad esempio, di fronte a Yang Yun, Situ Yaoxi e Situ Bonan erano figure insignificanti, per non parlare del fatto che c'era lo strano giovane dall'aspetto demoniaco. Se lui e Yang Yun avessero unito le forze, sarebbero stati invincibili. Potevano già dominare l'intero continente Tianyan. Situ Haotian non aveva altra scelta se non ammettere la sconfitta di fronte a loro.


Yang Yun scorse con lo sguardo la folla per poi fissare Situ Haotian. Disse con calma e lentezza:"D'ora in avanti coloro che mi seguiranno troveranno prosperità e quelli che mi sfideranno moriranno! I quattro Reami Divini potranno mantenere i loro confini originali e non annetterà nessuna influenza. Tutti dovranno ubbidire ai miei ordini. Coloro che violeranno i miei ordini moriranno!"


Mentre Yang Yun parlava, un campo di forza invisibile si scatenò dal suo corpo. Il suo spirito da battaglia condensò venti marchi di tracciamento che volarono direttamente nei corpi di questi guerrieri del Mare Divino Realm! Quando l'Antico Diavolo aveva ancora un corpo, il livello del suo spirito da battaglia superava ancora quello di Lin Ming, impiantare un marchio sarebbe stato molto semplice.


"Tu... cos'hai fatto?!"


"Un marchio di tracciamento. Credete che vi avrei fatto scappare?" Yang Yun sogghignò. Le sue parole fecero disperare i praticanti di arti marziali presenti. Con questo marchio, significava che sarebbero stati per sempre degli schiavi. Se avessero provato a ribellarsi contro Yang Yun, avrebbe dato loro la caccia fino ai confini del mondo! Anche se avessero tutti unito le forze per resistere, sarebbe stato inutile!


"Ora darò il primo ordine. Dovete catturare Lin Lanjian. Se scoprite la sua posizione, non fate azioni imprudenti, ma informatemi prima. La persona che potrà informarmi non solo otterrà la libertà, ma potrà ricevere dei metodi di coltivazione e delle pillole spirituali del Regno Divino!"


Inseguire Lin Lanjian?


Questo ordine fece deglutire tutti i praticanti di arti marziali. Non pensavano che sarebbe stato questo il primo ordine di Yang Yun.


Nessuno desiderava stare sotto il controllo degli altri. Se avessero potuto riottenere la libertà ed ottenere risorse, sarebbe stato davvero allettante.
                                


                                



