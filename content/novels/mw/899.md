---
weight: 8990
title: Capitolo 899 – Ancora una volta nella Strada dell'Imperatore
pubDate: 2025-12-15T08:37:10.285Z
tags:
    - mw
---


<em>Capitolo regolare,
5 Capitoli in coda, 0/5
-Schadenfreude</em>


I tatuaggi demoniaci furono cancellati dai cinque Grandi Lord, riducendo di molto la loro forza. Questa privazione diminuì i loro fuochi vitali fino a quasi a spegnerli. In quel momento si erano ridotti in invalidi a cui non rimaneva molto da vivere.


Questo era il grande potere del campo di forza del Dio del Massacro, estingueva ogni forma di vita!


Campo di forza Asura. Soppressione omnidirezionale del corpo, della vera essenza, del dantian e dell'anima del nemico.


Campo di forza del Dio del Massacro. Annientava la forza vitale.


Per quanto riguardava il campo di forza del Grande Imperatore, Lin Ming non ne aveva idea. Sapeva solo che era il più potente tra i tre. Se avesse potuto fonderli tutti insieme e formare il campo di forza completo, allora sarebbe riuscito ad uccidere esperti al Mare Divino Realm!


Il campo di forza demoniaco molto probabilmente aveva qualche rapporto con il Grande Imperatore dell'Antico Abisso Demoniaco che aveva raggiunto un livello inimmaginabile; probabilmente era un'esistenza di massimo grado nel Regno Divino!


Dopo aver distrutto cinque Grandi Lord con un pensiero, Lin Ming avanzò con noncuranza. Al momento era sufficientemente forte per entrare direttamente nella Strada dell'Imperatore. Avrebbe ucciso chiunque gli avesse bloccato la strada!


Le guardie che lo circondarono ne furono così terrorizzate che le loro gambe tremavano, quasi si accasciarono a terra come se fossero fatte di gelatina. Questo giovane era capace di uccidere all'istante cinque Grandi Lord.


Era... era davvero un umano?!


Era semplicemente un demone degli abissi. Contro un mostro del genere si spaventarono pensando che avevano cercato di circondarlo ed ucciderlo insieme ai cinque Grandi Lord.


Dopo aver visto Lin Ming avanzare, nessuno di loro riuscì a prendere coraggio e scappare. Un'esistenza del genere avrebbe potuto ucciderli con un solo pensiero. Anche se fossero dieci o cento volte più veloci, non sarebbero riusciti comunque a fuggire.


Ogni guardia era fradicia di sudore e tremava come una foglia. Erano lividi e sembrava che stessero per perdere il loro spirito da un momento all'altro. Rimasero fermi, paralizzati finché Lin Ming non se ne andò.


"Quel... quel giovane è davvero un demone a dodici ali! È un demone a dodici ali!"


Un demone a dodici ali era un'esistenza leggendaria e proibita. Non si sarebbero mai immaginati che questo umano fosse un demone a dodici ali!


"Dev'essere il Lin Ming di cinque anni fa. Il grande maestro della steppa ha già emesso un mandato di cattura, eppure osa tornare nella Steppa del Massacro?"


Lin Ming andò con sicurezza nel quarto piano della Pagoda della Nuvola. Non c'era nessuno a fermarlo. Dopo aver ucciso cinque Grandi Lord con un'occhiata, gli altri non osavano ostacolarlo. Anche se ogni maestro della Pagoda della Nuvola si coalizzasse per attaccare Lin Ming, sarebbe perito all'istante.


Il quinto piano! La Strada dell'Imperatore era già molto vicina.


In quel momento le notizie della comparsa di Lin Ming raggiunsero il maestro della steppa.


.....


<em>Peng!</em>


Il maestro della steppa ridusse in polvere i braccioli del trono. "Lin Ming, ha osato davvero tornare. Probabilmente pensa si potermi sconfiggere solo perché ha ottenuto un qualche potere sovrannaturale. Ridicolo. Gli mostrerò cosa significa essere una rana in un pozzo!"


Quando Lin Ming aveva lasciato la Steppa del Massacro, la sua coltivazione era agli inizi della Sfera d'Energia. Per avanzare nello stadio della Distruzione in soli cinque anni, uno doveva essere un talento incredibile e sperimentare ripetute grandi opportunità.


Il maestro della Steppa immaginò che Lin Ming doveva avere un destino sconvolgente. Con la sua coltivazione al primo stadio della Distruzione unito al suo talento mostruoso, probabilmente la sua forza doveva aver raggiunto quella di un praticante di arti marziali al quinto stadio della Distruzione. Per un maestro del genere uccidere all'istante cinque Grandi Lord non era niente di che.


Dopotutto, nella Steppa del Massacro, tutti i Grandi Lord non potevano raggiungere lo stadio del Re Demoniaco a quattro stelle o un grado equivalente, altrimenti sarebbero stati influenzati dalla maledizione.


Il maestro della steppa accese un talismano di trasmissione del suono e poi lasciò il Divino Tempio del Massacro usando una tecnica di movimento per volare verso la Pagoda della Nuvola a gran velocità.


.....


"Cosa? Vuole che lo trattenga così da non farlo entrare nella Strada dell'Imperatore? Come posso trattenerlo?!" Dopo che il capo della Pagoda della Nuvola ricevette la trasmissione del suono, quasi rovesciò il tavolo di fronte a lui.


Anche se era molto più potente dei 16 Grandi Lord, non poteva davvero ucciderli con una sola occhiata. Affrontare Lin Ming sarebbe stato un suicidio!


"Questo è irragionevole e oltraggioso. Che ca**o potrei fare? Se incontrassi un mostro come Lin Ming non potrei fare nulla nemmeno rischiando la vita!"


Il capo della Pagoda della Nuvola era un primitivo. Aveva una forza immensa e normalmente non avrebbe temuto nulla, ma di fronte ad un ordine così impossibile e ridicolo, non poté non imprecare. Il maestro della Steppa stava volando qui dal Divino Tempio del Massacro e avrebbe avuto bisogno di un quarto d'ora per arrivare. Come poteva trattenere Lin Ming per tutto quel tempo?


"Ma questo è un ordine del maestro della Steppa. Se non lo seguiamo, allora verremo uccisi." Disse un diavolo accanto al capo della pagoda. Era l'amico più fidato del capo della Pagoda della Nuvola.


Il maestro della steppa era un individuo estremamente crudele e malvagio. Chiunque osasse disubbidire ai suoi ordini sarebbe andato incontro ad un fato miserabile.


"Me**a, me**a, me**a, sono davvero fo****o stavolta! Non ho idea di quanto sia forte questo ragazzo. Forse potrebbe perfino contendere con un guerriero quasi Imperatore. Come posso anche solo pensare di trattenerlo!"


Imprecò nuovamente il capo della Pagoda della Nuvola. Poteva solo farsi coraggio e dirigersi verso la Strada dell'Imperatore.


Proprio quando lo fece, sentì un'enorme esplosione. Gli incantesimi che sigillavano la Strada dell'Imperatore furono distrutti dall'alabarda di Lin Ming!


Questi incantesimi erano stati aggiunti dopo che la Pagoda della Nuvola era stata fondata, non facevano parte della struttura originale. Altrimenti, Lin Ming non sarebbe riuscito a farsi strada nemmeno se avesse avuto la forza di un Imperatore Impareggiabile.


Anche così però, la durezza e la fermezza di questi incantesimi erano sbalorditive. Il maestro della Pagoda della Nuvola si spaventò a morte quando vide Lin Ming distruggerli facilmente.


"Giovane eroe, per favore si fermi, sicuramente ne possiamo discutere!" Gridò il capo della Pagoda della Nuvola, usando il tono più cortese possibile in modo da non provocare l'ira di Lin Ming. Tuttavia il giovane lo osservò soltanto. Quello sguardo freddo raggelò il capo della Pagoda della Nuvola.


Il campo di forza del Dio del Massacro poteva distruggere ogni forza vitale. Anche se Lin Ming non lo stava utilizzando attivamente, non era comunque un potere a cui il capo della Pagoda della Nuvola poteva resistere.


In origine il primitivo voleva trattenere Lin Ming con qualche inutile chiacchiera, ma prima che potesse parlare, deglutì e balbettò:"Lei... se non conosce la formula per aprire la formazione della Strada dell'Imperatore, è impossibile entrare..."


Mentre parlava, il capo della Pagoda arretrò fino a raggiungere una distanza di sicurezza. Tuttavia la sua era solo una pia illusione, se Lin Ming avesse voluto ucciderlo, sarebbe morto all'istante.


Il capo della Pagoda della Nuvola stava pensando a come dire a Lin Ming la formula per aprire la Strada dell'Imperatore, ma di modificarla un po', così da impedirgli di entrare per un certo periodo di tempo. Questo gli avrebbe dato la possibilità di soddisfare l'ordine del maestro della steppa. Tuttavia notò che Lin Ming lo stava ignorando. Lin Ming aveva già iniziato a girare le rune esterne della Strada delle Imperatore e con un crepitio la formazione fu aperta.


"...Cosa?"


Il capo della Pagoda della Nuvola deglutì e strabuzzò gli occhi. Era senza parole! Sembrava che non ci fosse nulla che Lin Ming non potesse fare.


In realtà la formazione esterna era una semplice entrata. Era come un cancello all'esterno dei palazzi mortali, non era affatto difficile da aprire. Le persone che avevano scoperto per prime le dodici Pagode del Cielo erano state capaci di risolverlo, figuriamoci qualcuno come Lin Ming.


Così aveva aperto in metà bastoncino di incenso di tempo la formazione d'ingresso della Strada dell'Imperatore. Si avvicinò con calma all'altare cremisi e sparse del sangue sul terreno. Una luce rossa lo avvolse e fu inghiottito da essa.


Il capo della Pagoda della Nuvola e il suo confidente rimasero indietro, esterrefatti, ma non potevano farci nulla. La Strada dell'Imperatore permetteva solo ad una persona di entrare, nessuno poteva seguirli. Dato che Lin Ming era entrato, non c'era modo di inseguirlo all'interno. Potevano solo aspettare che uscisse fuori.


Il capo della Pagoda della Nuvola usò velocemente un talismano di trasmissione del suono per informare il maestro della steppa. Poteva solo aspettare con ansia di affrontare la rabbia del maestro della steppa.


Un quarto d'ora dopo risuonò nel cielo un'onda sonica accompagnata da un'enorme esplosione al di fuori della Pagoda della Nuvola. Finalmente era arrivato il maestro della Steppa e il capo e gli altri undici Grandi Lord sopravvissuti si affrettarono a porgergli i loro saluti.


Il maestro della steppa mostrò uno sguardo pieno di intento omicida. Era ben consapevole di quali erano le intenzioni di Lin Ming. In effetti aveva già fatto un'approssimazione della sua forza e non si aspettava che il capo della Pagoda della Nuvola potesse trattenerlo.


"Lin Ming, credi davvero di poter diventare un Imperatore Impareggiabile dopo che entrerai nella Strada dell'Imperatore e superarmi? Sei fin troppo ingenuo!" Sogghignò sinistramente il maestro della steppa. "Coloro che superano la Strada dell'Imperatore possono davvero un Imperatore Impareggiabile, ma credi di poterla attraversare così facilmente?
Sei stato fin troppo impaziente. Forse se avessi aspettato altri vent'anni e la tua coltivazione avesse raggiunto il quinto o il sesto stadio della Distruzione, niente sarebbe riuscito a fermarlo, ma ora è semplicemente impossibile per te attraversarla. Aspetterò fuori e creerò una grande formazione per te. Ora non sei nient'altro che un piccione in gabbia. Vediamo come scapperai stavolta!"


Negli ultimi 10.000 anni, a parte l'Imperatore della Guerra delle Otto Distruzioni e altri rari individui, nessuno era riuscito a percorrere la Strada dell'Imperatore. Nemmeno il maestro della steppa era sufficientemente forte per raggiungere la fine della Strada dell'Imperatore. Inoltre ottenere il riconoscimento della Strada dell'Imperatore era la parte più importante, altrimenti uno non sarebbe riuscito a finirla.


Il maestro della steppa non dubitava del talento di Lin Ming, ma la sua coltivazione era fin troppo bassa. Erano passati solo cinque anni e probabilmente il giovane aveva solo 24 anni circa.


Anche se il suo talento fosse stato riconosciuto dalla Strada dell'Imperatore, la sua forza sarebbe stata ancora insufficiente.


"Venite tutti ad aiutarmi a creare la formazione. Il giorno in cui emergerà dalla Strada dell'Imperatore sarà il giorno in cui morirà!" Dopo che diede quest'ordine, il maestro della steppa si sedette di fronte alla porta della Strada dell'Imperatore. Chiuse gli occhi, meditò per ritornare al picco delle sue condizioni.


Dato che Lin Ming era entrato da qui, presto sarebbe dovuto uscire. Il maestro della Steppa aveva intenzione di uccidere personalmente Lin Ming. Doveva farlo, non importava quale mezzo sarebbe stato costretto ad usare.


In quel momento, nella Strada dell'Imperatore, Lin Ming era arrivato in un altare cremisi simile. C'era una tavola di legno ampia dieci piedi di fronte a lui. Era sospesa a mezz'aria, spettrale ed eterea, si estendeva ad una distanza infinita fino a scomparire nell'oscurità. Era priva di supporto e sotto non c'era nient'altro che un abisso sconfinato! Era impossibile vedere cosa ci fosse sul fondo; era possibile che questo baratro fosse connesso all'Antico Abisso Demoniaco. Se fosse caduto, sarebbe precipitato nel centro del mondo e sarebbe stato spacciato.


Ai lati della tavola c'erano luci che fluttuavano a mezz'aria, a 100 piedi di distanza l'una dall'altra. Questi bagliori erano tutti emanati da strane lampade fatte di roccia nera. Erano trattenute da qualche forza misteriosa.


Questo era il posto in cui Lin Ming aveva compreso il suo spirito da battaglia, la strada delle luci della volontà.
                                


                                



