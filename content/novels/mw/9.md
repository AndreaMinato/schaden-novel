---
weight: 9
title: Capitolo 9 - Tecnica di Iscrizione
pubDate: 2024-05-23T00:10:15.571Z
tags:
    - mw
---




Per la verità Lin Ming aveva pensato di rinunciare. Questo perché era determinato a praticare le arti marziali e diventare un maestro di iscrizioni era enormemente difficile! Bisognava lavorare davvero sodo e poter comprendere tomi spessi ed esaurienti in breve tempo. Era anche molto estenuante in termini di spirito. Lin Ming non aveva l'energia per poter perseguire sia le arti marziali che le iscrizioni allo stesso tempo. Ma ora la situazione era cambiata e questo perché aveva bisogno di... soldi!


Per la Trasformazione del Corpo erano necessarie le migliori medicine! Ciò che stava usando in quel momento erano solo merci a prezzo ridotto! C'erano medicine in grado di aumentare direttamente il livello di coltivazione e anche di aiutare ad avanzare di stadio. E ovviamente il prezzo era astronomico.


Non solo, le armi, le tecniche di arti marziali, le armature, costavano tutte molti soldi! Per Lin Ming 1000 liang erano solo una miseria. Erano insufficienti per farlo arrivare allo Stadio Circolazione.


Se voleva guadagnare qualcosa doveva diventare un maestro di iscrizioni. Lin Ming decise subito di affittare una stanza e iniziò ad assimilare le memorie lasciate nel frammento dell'anima.


Questi ricordi comprendevano la maggior parte di quel piccolo frammento ed erano anche molto confusi e difficili da comprendere. Questa fusione impiegò molte ore.


Lin Xiadong era rimasto da solo a passeggiare per la fiera. Era difficile da immaginare che il suo amico sarebbe venuto fin lì per coltivare!
Questa dedizione se non altro era da ammirare ed appoggiare. Era davvero un patito delle arti marziali.


Nel pomeriggio Lin Ming aprì finalmente gli occhi. Nonostante avesse un forte mal di testa, un sorriso diabolico apparve sul suo volto e il suo sguardo si riempì di gioia!


Le tecniche di iscrizione del Regno Divino erano splendide e incredibilmente profonde. Non era qualcosa a cui i piani più bassi potevano aspirare!


Inaspettatamente le tecniche trovate nel frammento dell'anima erano formidabili! Potevano aumentare il livello dell'equipaggiamento e l'efficacia delle medicine. Si poteva anche applicare incisioni sul corpo per aumentare la velocità di coltivazione!


Questo era il risultato di innumerevoli millenni di esperienze nelle numerose dimensioni del Regno Divino. Ed era solo un piccolo frammento! I piani minori potevano possedere delle tecniche simili, ma la maggior parte senza dubbio era stata perduta col passare del tempo, a causa della distruzione di antiche sette o motivi simili.


Le tecniche di incisione del continente Tianyan potevano soltanto aumentare il livello dell'equipaggiamento; inoltre erano in grado di farlo solo di poco! Confrontarle con le tecniche del Regno Divino era davvero come paragonare il cielo alla terra.


Lin Ming si alzò. Sentì improvvisamente un'ondata di nausea.
L'enorme quantità di informazioni emerse dai recessi della sua mente. Aveva speso tre ore per fondersi con quell'anima e finora era riuscito ad assorbire solo metà delle informazioni. Ma aveva già in mente un piano.


Prima avrebbe comprato i materiali e sarebbe partito ad esercitarsi da zero!
In particolare si sarebbe concentrato sull'aumentare l'efficacia delle medicine e di altri composti, e anche sul metodo per fare iscrizioni sul corpo. Lin Ming si sentiva estatico di fronte alle infinite possibilità!


Esistevano certe pillole, medicinali ed erbe estremamente rari e preziosi in questo mondo. Alcuni non si potevano acquistare nemmeno con i soldi! Se avesse applicato le iscrizioni sui medicinali rari, allora ne avrebbe raddoppiato l’efficacia! Non sarebbe stato incredibile?


Per quanto riguarda le iscrizioni incise sul corpo, non c'era bisogno di dire altro. Era praticamente un modo per aumentare il grado del proprio talento. Era davvero una tecnica capace di sconvolgere le leggi naturali!


Tuttavia, pensando ai materiali preziosi che avrebbe dovuto comprare, Lin Ming fece un sorriso amaro ricordando i recenti eventi. Era riuscito ad ottenere più di 800 liang, doveva spenderli saggiamente.


Succo d'erba del Vento Celeste, sangue di una bestia feroce di livello tre, muta di cicala coda lunga, gambero ghiaccio... Lin Ming comprò velocemente i materiali. Riuscì a trovarne solo un po' che corrispondevano a quelli che aveva in mente. Forse la maggior parte degli ingredienti che aveva ricordato provenivano dal Regno Divino. Se fosse così, era possibile che non esistessero nemmeno nel continente Tianyan, figuriamoci nel regno di Fortuna Celeste.


Lin Ming tentò il tutto per tutto con le iscrizioni. Acquistò molti simboli di carta e tornò indietro a praticare le sue tecniche di iscrizione. Questo era davvero un processo davvero costoso. Doveva riuscire a fare queste iscrizioni e venderne un po'. Altrimenti non avrebbe più avuto altri fondi da spendere.


Mentre Lin Ming stava ponderando, Lin Xiaodong tornò dalla fiera. Spalancò gli occhi quando vide la pila di materiali di fronte a Lin Ming. "Sei matto, che hai fatto!?"


Lin Ming non sapeva cosa dire, quindi rispose con sincerità: "Sto studiando le tecniche di iscrizione."


"...Studi, che studi?" Lin Xiaodong chiese sussurrando mentre strabuzzava gli occhi. Non osava quasi credere alle sue orecchie!


"Studio le tecniche di iscrizione." Lin Ming replicò nuovamente.


"S-s-s-studi le tecniche di iscrizione!? Cavolo Fratello! Fratello mio, ti sei rincretinito stamattina? Con meno di mille liang d'oro vuoi studiare le tecniche di iscrizione? E come lo trovi un maestro!?"


"Ho acquistato un libro raro e prezioso." Lin Ming puntò verso il tavolo. Gli occhi di Lin Xiaodong si spalancarono nuovamente quando lesse il titolo.


'Introduzione alle Tecniche di Iscrizione.'


Lin Ming aveva comprato il libro principalmente per comprendere le tecniche del continente Tianyan e paragonarle a quelle che aveva acquisito dal frammento dell'anima.


Quando Lin Xiaodong il libro quasi vomitò sangue. Era rimasto senza parole. Iniziò immediatamente a pentirsi di aver parlato dei maestri di iscrizione a Lin Ming. Il rimorso lo affliggeva.


Lin Xiaodong si girò di nuovo verso i materiali e sentì ancora una stretta al cuore. Nonostante non volesse sapere, si volse a guardare Lin Ming e chiese:"Queste cose... quanto hai speso per comprarle?"


Lin Ming rispose un po' a malincuore: "... Circa 70 liang d'oro..."


Lin Xiaodong sospirò. Poteva accettarlo, ma sembrava che Lin Ming non avesse finito dal tono della sua voce. Le parole seguenti quasi lo fecero crollare dalla disperazione.


"...Mi rimangono 70 liang d'oro."


A quel punto Lin Xiaodong svenne, inciampò e cadde a terra.


…..




"Giovane e bel maestro! Questa è un'ottima iscrizione. È stata creata dal famoso Maestro Baihong! Se lo usate su un tesoro, la potenza e il suo pregio aumenteranno minimo del venti per cento!"


Nella sala delle transazioni della fiera, un uomo dagli abiti eleganti sorrise mentre presentava le merci a dei giovani di grandi famiglie aristocratiche.


Dopo aver creato l'iscrizione la si metteva su della carta per poi usarla. Si doveva soltanto dire il comando per marchiare l'equipaggiamento come si desiderava. Era estremamente conveniente!


Questa sala delle transazioni non era un posto in cui si poteva passeggiare normalmente, il costo d'ingresso era di 50 liang d'oro! Per il normale praticante di arti marziali non era una piccola cifra.
Era abbastanza per comprare erbe medicinali per due settimane.


Lin Ming pagò la quota ed entrò. In quel momento la sua intera fortuna era di 75 liang d'oro. Entrò nella sala con cautela. Se avesse rotto qualche bottiglia o vaso, non avrebbe potuto permettersi di ripagarli neanche se avesse venduto il suo corpo a qualche vecchia nobildonna!


Lin Ming voleva vedere quanto guadagnavano i maestri di iscrizioni, ma era questo il piano dove venivano vendute le iscrizioni, così poteva solo spendere soldi per arrivare fin qui.


"È opera del Maestro Baihong?" Un giovane nobile chiese avanzando. Ovviamente era attratto dalla notorietà del maestro. "Commesso, ne hai la prova?"


"Certamente signorino, abbiamo una prova che perfino il maestro stesso del maestro Baihong approverà. State sicuro signorino, che i beni in questa sala hanno una provenienza certificata! Se non fosse così allora rimborseremo di dieci volte il prezzo!"


"Umh... Quanto?"


"1500 liang d'oro, se avete la tessera VIP possiamo anche offrirvi un 10% di sconto."


"Mmmh... credo..." Il signorino ponderò per un momento. Anche se era ricco ovviamente, 1500 liang d'oro non erano poco.


Sentendo il prezzo, anche se Lin Ming era preparato, sussultò lo stesso! 1500 liang d'oro! Questa era semplicemente una cascata d'oro!


Ma... dato che stava imparando le tecniche di iscrizione per conto suo, sarebbe stato difficile trarne profitto così presto.


Pensando alle cascate d'oro, Lin Ming divenne entusiasta. Non vedeva l'ora di imparare le tecniche di iscrizione!





