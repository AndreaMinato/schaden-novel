---
title: Capitolo 900 – Temprare lo spirito da battaglia
pubDate: 2025-12-15T08:37:10.285Z
tags:
    - mw
---


<em>CAPITOLO SPONSORIZZATO ringraziamo Andrea!
4 Capitoli in coda, 0/5
-Schadenfreude</em>


Dopo cinque anni, Lin Ming rientrò nella Strada dall'Imperatore. Ogni cento piedi ci sarebbe stata una luce, un fuoco fatuo blu che bruciava lentamente. Queste fiamme bruciavano ininterrottamente da 100.000 anni.


Sotto ogni bagliore c'era il bassorilievo di una persona, ognuno corrispondeva ad un genio impareggiabile della sua generazione. Erano sia guerrieri di livello Imperatore che talenti che sarebbero potuti diventare facilmente coltivatori di livello Imperatore, ma che erano morti prima di poter crescere.


Ogni membro d'élite che era entrato qui sarebbe stato ricordato dalla Strada dell'Imperatore per tutta l'eternità, come se avesse lasciato parte della sua anima in questo posto.


Questa era la misteriosa Strada dell'Imperatore. Non si sapeva chi fosse stato a costruirla.


<em>Hu!</em>


<em>Hu!</em>


<em>Hu!</em>


Ogni volta che Lin Ming superava una luce, si sarebbe estinta naturalmente. E ogni singola luce era un giovane genio che era morto prima e aveva una volontà relativamente debole. Quando avanzò, Lin Ming iniziò a sentire la pressione delle volontà degli Imperatori.


<em>Hua!</em>


Una luce di volontà emise un bagliore viola, avvolgendo Lin Ming. Dopodiché Lin Ming si sentì separare l'anima dal corpo e un momento dopo la sua coscienza entrò nel mondo della volontà. Era il mondo della volontà di un antico esperto e Lin Ming stava affrontando la pressione del loro spirito da battaglia.


"Uccidere! Uccidere! Uccidere!"


Un demone alto dieci piedi strinse un'alabarda e attaccò Lin Ming pieno di intento omicida.


Lin Ming rimase immobile, il suo sguardo brillò con una luce feroce.


<em>Woosh!</em>


Una spada color bianco argento sfrecciò dalle sue sopracciglia, spaccando direttamente il demone e il mondo dietro di lui a metà!


<em>Ka ka ka!</em>


Il mondo della volontà collassò, era completamente distrutto. Lin Ming non aveva fatto nemmeno un passo, il divario tra lui e il suo nemico era troppo grande. Figuriamoci questi spiriti da battaglia indeboliti dal passare di 100.000 anni, anche se questi Imperatori fossero tornati in vita non sarebbero riusciti a rivaleggiare con lui.


<em>Hou!</em>


La luce della volontà si estinse. Lin Ming continuò ad avanzare.


Stavolta apparì un supremo esperto della razza dei primitivi. Questa volontà era un po' più forte di quella dell'ultimo demone, ma per Lin Ming erano diversi come lo era una formica da uno scarafaggio, li avrebbe uccisi tutti in un istante!


<em>Ca!</em>


Uno spirito da battaglia d'argento continuò ad avanzare, dividendo ogni cosa. Ogni volta che avanzava, una volontà si sarebbe infranta! Questi spiriti da battaglia non erano nemmeno in grado di contendere con Lin Ming.


Uno spirito da battaglia d'argento era estremamente raro per un esperto al Mare Divino Realm, questo grado era completamente svanito dal continente Tianyan!


Lin Ming era inarrestabile. Nemmeno la volontà di Gu Xiao che l'aveva fermato per sette giorni lo mise in difficoltà e fu tagliato dalla sua volontà proprio come gli altri.


Quando Lin Ming continuò ad avanzare, una luce dopo l'altra si estinse. In quel momento Lin Ming arrivò ad una deviazione. Qui la Strada dell'Imperatore che si inoltrava in una sconfinata oscurità si era divisa in due percorsi, ognuno conduceva in un posto diverso.


Proprio di fronte a lui c'era la stessa Strada dell'Imperatore, le luci della volontà erano accese ad ogni lato, l'altra via invece era circondata da tavole di pietra.


Queste erano rispettivamente la strada delle luci e la strada delle tavole.


Se uno sfidante avesse avuto difficoltà a continuare, questa scelta sarebbe apparsa in anticipo così da non fargli sprecare tempo.


Cinque anni fa Lin Ming aveva scelto la strada delle luci della volontà. Talenti come Feng Shen, Duanmu Qun, Lan Xin e gli altri invece avevano scelto poco saggiamente quella delle tavole dell'imperatore.


Tuttavia Lin Ming non era riuscito a persistere così a lungo. Nonostante avesse compreso il suo spirito da battaglia, era stato comunque sconfitto presto. La pressione della strada delle luci era aumentata rapidamente, non aveva idea di quanto sarebbe stato terrificante più avanzava.


Stavolta, di fronte alla stessa scelta, Lin Ming decise di percorrere la stessa strada. Voleva capire fino a che punto poteva arrivare con il suo spirito da battaglia d'argento.


Quando rientrò nella strada delle luci, Lin Ming sentì una grande pressione. Si immaginò che questa fosse una manifestazione dell'intento marziale del Grande Imperatore. Per quanto riguardava come fosse precisamente, non ne aveva idea.


Gli intenti marziali Asura e del Dio del Massacro puntavano a sopprimere il mondo fisico di un praticante di arti marziali, ma quello del Grande Imperatore mirava al mondo della volontà. Se l'anima di una persona fosse stata troppo debole, allora il suo mare spirituale sarebbe crollato direttamente, riducendola in uno zombie.


Ora il primo mondo che aveva incontrato Lin Ming era lo spirito da battaglia di un Imperatore Demoniaco a due stelle. Questo spirito da battaglia conteneva perfino un filo dell'anima del guerriero. Non era paragonabile alle volontà precedenti.


Cinque anni fa Lin Ming aveva affrontato anche uno spirito da battaglia ed era stato ucciso sul posto. Non aveva avuto una sola possibilità di resistere e alla fine era stato costretto ad uscire dalla Strada dell'Imperatore.


<em>Shua!</em>


La spada d'argento della volontà menò un fendente, facendo a pezzi il nemico. Tuttavia non solo non morì, ma sembrò perfino riformarsi.


"Uh? Questa volontà sembra essere stata potenziata dall'intento marziale del Grande Imperatore, altrimenti non sarebbe riuscita a resistere al mio attacco."


Lin Ming mantenne la calma e colpì nuovamente. Con un'esplosione, la forma della volontà collassò completamente, trasformandosi in energia pura che diede vigore allo spirito da battaglia di Lin Ming.


"Questa Strada dell'Imperatore è davvero misteriosa. Dopo aver ucciso lo spirito da battaglia che in passato non aveva potuto annientare, ho la sensazione che la mia volontà sia diventata un po' più forte. Credo che presto avanzerà al minor successo."


Lin Ming era avanzato al terzo stadio della Distruzione e il suo spirito da battaglia era anche cresciuto con la sua coltivazione. Era molto vicino allo sviluppare uno spirito da battaglia d'argento al minor successo. Questi progressi in origine erano solo questione di tempo, ma ora il suo spirito da battaglia era stimolato dalla Strada dell'Imperatore, mettendo a frutto il potenziale nascosto in esso.


Una lampada, un mondo. Tutte le luci della volontà furono tagliate dalla spada della volontà di Lin Ming. Nulla poteva ostacolare la sua avanzata. In sole quattro ore Lin Ming aveva estinto duecento luci di volontà. Mentre continuava, le luci della volontà divennero sempre più vivide e vibranti come se potessero bruciare ogni cosa. Non solo iniziarono anche a cambiare colore. Da blu chiaro sembrarono metallo fuso e cominciarono ad emanare una luce argentea.


Spirito da battaglia d'argento?


Quando Lin Ming vide la luce argentea che illuminava il mondo della volontà, il fantasma di un grande Imperatore era apparso, facendolo sussultare. Aveva già raggiunto le luci della volontà al livello di uno spirito da battaglia d'argento?


Questa Strada dell'Imperatore ricordava ogni talento impareggiabile entrato qui. E tra di loro c'erano anche alcune persone che non si erano fermate al Mare Divino Realm!


Specialmente quei guerrieri che erano vissuto 100.000 anni fa. I loro spiriti da battaglia erano anche contenuti nella Strada dell'Imperatore. Non era strano che avessero raggiunto questo livello.


"Uccidere!"


Un grande Imperatore che brillava con luce argentea strinse uno spadone e si precipitò verso Lin Ming. Lo sguardo del giovane si illuminò; la spada della volontà sfrecciò in avanti!


<em>Kacha!</em>


La spada della volontà si scontrò con uno spadone abbagliante. Lin Ming sentì il suo mare spirituale tremare, non era riuscito a tagliare la lama dell'avversario.


"Che volontà resistente. Anche dopo 100.000 anni la sua volontà è ancora così formidabile. Dovrebbe essere un guerriero impareggiabile che ha superato il Mare Divino Realm."


 Catena di Stelle!


Lin Ming cambiò tattica e il suo spirito da battaglia si trasformò in innumerevoli frammenti di stelle che sfrecciarono verso il nemico.


Nel mondo della volontà si poteva usare qualunque attacco immaginabile.


<em>Ping ping ping ping ping ping!</em>


Le luci d'argento piovvero sulla lama e risuonò una serie di clangori assordanti.


Lin Ming scambiò oltre una decina di mosse contro questo spirito da battaglia d'argento. Riuscì a dividere il corpo del suo avversario diverse volte, ma quella forma si sarebbe riparata da sé ogni volta. Dopo trenta mosse Lin Ming riuscì finalmente a stancare la volontà dell'avversario e a distruggerla completamente.


Lo spirito da battaglia d'argento si sciolse in una pura energia che fluì in Lin Ming. In quel momento il giovane si sentì come se una debole barriera che copriva il suo mare spirituale si fosse rotta. La nebbia che circondava il suo spirito da battaglia si condensò su di esso, rendendolo più solido. Ora non sembrava diverso da una vera lancia d'argento. La sua luce fredda divenne ancora più feroce.


Minor successo dello spirito da battaglia d'argento!


"Ahah, congratulazioni Lin Ming! Terzo stadio della Distruzione e minor successo dello spirito da battaglia d'argento! Potresti formare facilmente uno spirito da battaglia d'oro quando avanzerai al Mare Divino Realm. E forse potresti formarlo ancora prima di arrivarci! Questa Strada dell'Imperatore è davvero ottima per sviluppare il potenziale del tuo spirito da battaglia.
Prima la tua coltivazione è aumentata troppo velocemente, quindi il tuo spirito da battaglia non è riuscito a tenere il ritmo. Nonostante avessi del potenziale, non sei riuscito comunque ad ottenere il minor successo dello spirito da battaglia d'argento. Se non fosse stato per questa Strada dell'Imperatore, avresti dovuto temprare costantemente la tua volontà per diversi anni prima di poter liberare tutto quel potenziale nascosto." Esclamò Moguang dal mare spirituale di Lin Ming.


Il potenziale di uno spirito da battaglia era per l'80-90% innato per un praticante di arti marziali. Naturalmente c'erano un po' di materiali celesti capaci di potenziare direttamente uno spirito da battaglia come il Cristallo del Fulmine delle Due Vite Gemelle. Tuttavia questo tipo di tesoro poteva essere trovato solo con un colpo di fortuna. Erano oggetti inestimabili che non potevano essere acquistati.


Nonostante si potesse comprendere uno spirito da battaglia di un praticante di arti marziali, non significava che si potesse scatenare tutto il suo potenziale. Per potenziarlo bisognava ottenere costantemente esperienza e temprarlo.


Più alto era il livello di uno spirito da battaglia di un guerriero, più era difficile che crescesse. Se l'esperienza fosse stata insufficiente, allora un praticante di arti marziali avrebbe rischiato di non poter mettere a frutto tutto il suo potenziale anche dopo decine di migliaia di anni.


Quando un praticante di arti marziali invecchiava, la forza, il corpo, la vitalità del sangue e il fuoco vitale avrebbe iniziato ad indebolirsi, solo lo spirito da battaglia non sarebbe declinato. Ad esempio, qualcuno come Situ Bonan era già sull'orlo della morte, ma i suoi risultati in quanto a spirito da battaglia superavano molti altri talenti.


Lo spirito da battaglia di Lin Ming aveva un immenso potenziale, ma gli mancava esperienza e tempra. Questa Strada dell'Imperatore era proprio il posto migliore per affinarlo.


Lin Ming lo capiva e non vedeva l'ora di continuare a percorrere questa strada. Più erano formidabili le volontà che affrontava, più il suo spirito da battaglia sarebbe cresciuto.


Il tempo passò. In un batter d'occhio passarono due mesi. Durante questo periodo di tempo Lin Ming si era immerso nel combattimento nel mondo della volontà.


All'inizio gli spiriti furono uccisi all'istante. In seguito divenne sempre più una lotta alla pari. E ora Lin Ming stava avendo difficoltà.


Ci aveva messo 20 giorni a superare la 215esima volontà. Dopo aver subìto gravi ferite innumerevoli volte, riuscì ad annientarla a stento.


"La prossima."


Lin Ming sospirò. Visto che aveva usato troppo la sua volontà, il suo colorito era lievemente pallido. I suoi occhi un po' stanchi guardarono l'immagine dopo vicino alla luce della volontà e si spalancarono.


216esima luce: l'Imperatore Demoniaco!


"L'Imperatore Demoniaco... è davvero l'Imperatore Demoniaco?" Non solo Lin Ming era sbigottito, anche Moguang ne fu sbalordito.


