---
weight: 9010
title: Capitolo 901 – Segreto della Strada dell'Imperatore
pubDate: 2025-12-15T08:37:10.286Z
tags:
    - mw
---


<em><strong>CAPITOLO SPONSORIZZATO ringraziamo Andrea!</strong>
3 Capitoli in coda, 0/5
-Schadenfreude</em>


L'Imperatore Demoniaco un tempo era la persona più famosa del continente Tianyan e del Sacro Continente dei Demoni 70.000-80.000 anni fa. Aveva formato un Sect di sesto livello, il Palazzo Imperiale del Dio Demone ed era diventato il guerriero più potente al mondo. La sua forza superava di gran lunga quella del vecchio Zao Hua, Yang Laotian e tutti gli altri. Solo le eredità che aveva lasciato erano riuscite a formare le fondamenta del Reame Divino Asura, ed erano solo una porzione minore.


"È davvero la luce della volontà del padrone..." Mormorò Moguang. Poteva sentire l'energia provenire da quel bagliore; era indubbiamente l'Imperatore Demoniaco.


Dopo essere stato sigillato nel Cubo Magico per così tanto tempo, ora che Moguang sentì quest'energia e l'aura familiare si riempì di emozione.


"Andiamo a dare un'occhiata." Una volta che sentì di essersi ripreso, Lin Ming entrò nel mondo della volontà dell'Imperatore Demoniaco.


Era una distesa sconfinata, il suolo era nero come la pece e delle ossa sporgevano dal terreno.


"Uccidere!"


Non appena entrò Lin Ming sentì un campo di forza terrificante piombare su di lui dal cielo. L'intero mondo della volontà sembrò non riuscire a sopportare questa energia brutale, tremava come se fosse sul punto di collassare!


Quando fu avvolto da questa energia, Lin Ming non riuscì nemmeno a muoversi. Stava per usare la sua volontà per rompere i legami di energia, quando in quel momento le sue pupille si rimpicciolirono. Un'alabarda color rosso dorato si stava precipitando dritta verso la sua fronte!


Spirito da battaglia d'Oro!


<em>Peng!</em>


La forma della volontà di Lin Ming fu distrutta facilmente creando una pioggia di sangue!


"Che aura tirannica!" Nonostante il suo corpo fosse stato distrutto, la volontà di Lin Ming era diventata molto più resistente e non sarebbe stata distrutta solo da questo. In effetti la prima volta che era entrato nella Strada dell'Imperatore era successo innumerevoli volte. "La mia volontà è eterna. Anche se hai uno spirito da battaglia d'oro non sei il Vero Imperatore Demoniaco. Non puoi uccidermi!"


Se la volontà fosse stata annientata completamente, allora si sarebbe morti anche nel mondo reale. Una luce tagliente brillò negli occhi di Lin Ming e un momento dopo il suo corpo iniziò a riformarsi lentamente.


"Uh? Hai la mia aura. Chi sei?"


Di fronte a Lin Ming apparì un grande fantasma, il suo corpo era alto oltre 50 piedi. La sua forma era eterea e irreale. Aveva un aspetto cupo e feroce. Sembrava un dio selvaggio avvolto da luce dorata.


Mentre fluttuava nell'aria, la sua pressione potente si estese in ogni direzione, sopprimendo ogni cosa. In realtà anche questa pressione era un tipo di campo di forza. Quando un guerriero raggiungeva un certo livello di coltivazione e la sua energia interna fosse diventata sufficientemente formidabile, si sarebbe formato naturalmente questo campo di forza. Un coltivatore più debole non sarebbe riuscito nemmeno ad avvicinarsi o a guardarlo.


Prima di morire, l'Imperatore Demoniaco aveva raggiunto un livello difficile da stimare. Se fosse venuto personalmente qui, allora Lin Ming avrebbe avuto difficoltà anche se avesse raggiunto il Mare Divino Realm.


Ora però il fantasma dell'Imperatore Demoniaco era solo la forma di una volontà. Per Lin Ming non era un problema sopportare questa pressione con solo il suo spirito da battaglia d'argento.


"Terzo stadio della Distruzione, spirito da battaglia d'argento?" Due fiamme blu spettrali si accesero nelle pupille dell'Imperatore Demoniaco. Ovviamente lo trovava difficile da credere, specialmente considerando l'energia simile alla sua che Lin Ming emanava. "Chi sei?"
Prima che Lin Ming aprisse bocca, una lieve ombra rossa emerse dal suo corpo, raggomitolandosi a mezz'aria.


"Padrone, sono io... Moguang. Ti ricordi di me?" Disse Moguang con un tono docile. Trovava difficoltà a sopportare la pressione dell'Imperatore Demoniaco e del campo di forza del Grande Imperatore. La sua voce tremò. Provava sia entusiasmo che paura nel rivedere l'Imperatore Demoniaco.


"Moguang..."


L'Imperatore Demoniaco sembrò lasciarsi andare ai ricordi. Questa non era l'anima principale dell'Imperatore Demoniaco, ma un pezzettino di un marchio spirituale e il resto di un'anima incompleta, quindi non aveva riconosciuto immediatamente Moguang.


"Ricordo... la guerra delle Terre Sacre Qianyu. Ho raggiunto la fine della mia strada e tu ed io siamo morti insieme. Non avrei mai pensato che un giorno... avrei rivisto questa parte del mondo..." Mormorò mentre guardava il cielo. Da quando era apparso pieno di intento omicida, ora aveva ripreso un po' della sua razionalità ed intelligenza.


Dopotutto era l'Imperatore Demoniaco. Anche un piccolo pezzo di un'anima residua avrebbe potuto recuperare il senso di sé.


"Io... dove sono?"


Chiese all'improvviso l'Imperatore Demoniaco. Lin Ming sussultò. L'Imperatore Demoniaco non sapeva dove si trovava.


Lin Ming rispose con sincerità:"Senior, si trova nella Strada dell'Imperatore. Stava dormendo tra le luci delle volontà."


"Le luci delle volontà... Strada dell'Imperatore..." L'Imperatore Demoniaco mostrò un'espressione pensosa. Dopo un lungo periodo di tempo finalmente ricordò:"La Strada dell'Imperatore. Ricordo, questa è la Strada del Samsara!"


"Strada del Samsara?" Lin Ming ne fu scioccato. La parola Samsara lo raggelò. "Cos'è?"


"Questa è la Strada del Samsara creata dall'Empireo Primordius!" Disse sospirando l'Imperatore Demoniaco. "Ssamsara, samsara, Empireo Primordius, eri il più potente dei re del Regno Divino e le tue ambizioni erano immani, ma sfortunatamente... hai provato a sfidare la volontà del cielo e alla fine tutti i tuoi sforzi sono stati inutili!"


Lin Ming sussultò notando l'emozione dell'Imperatore Demoniaco.


Empireo Primordius?


Che fosse il padrone del cuore del Grande Imperatore?


La Strada dell'Imperatore si chiamava Strada del Samsara?


Lin Ming deglutì. La Strada dell'Imperatore era incredibilmente misteriosa. Tutti i geni impareggiabili che entravano qui avrebbero lasciato le luci delle volontà dopo la morte. Dopo si sarebbe formata un'incisione della loro figura. Delle questioni così enigmatiche scioccavano Lin Ming.


Ora che aveva sentito l'Imperatore Demoniaco chiamarla Strada del Samsara, intuì che la Strada dell'Imperatore, l'Antico Abisso Demoniaco e il Mare dei Miracoli contenessero un segreto sconvolgente!


Perché però l'Empireo Primordius sarebbe arrivato in questo mondo? Che ci fosse qualcosa di speciale in questo pianeta?


Si affrettò a chiedere:"Senior, per favore potrebbe spiegare nel dettaglio cos'è davvero la Strada del Samsara?"


"Samsara... samsara!" Quando menzionò questa parola, l'Imperatore Demoniaco ebbe difficoltà a mantenere la calma. "Il cosiddetto Samsara significa che dopo il viaggio della vita e della morte ci si può reincarnare in sei forme diverse per l'eternità, continuando il ciclo della vita e della morte! Tuttavia questa è solo una leggenda, forse nei tempi antichi questo tipo di Samsara esisteva, ma al momento no!"


<em>Nota traduzione: con sei forme diverse si intende che ci si può reincarnare in un umano, una bestia, un mostro e così via.</em>


"Cosa?!?!" Lin Ming ne fu spiazzato. Aveva sempre dubitato dell'esistenza della via del Samsara, ma non aveva mai osato affermarlo o negarlo. Un praticante di arti marziali moriva avrebbe comunque voluto che la sua anima e i suoi desideri non sparissero nel nulla dopo la morte. Desideravano poter sopravvivere in questo universo, speravano di potersi reincarnare.


Quindi le tecniche della via demoniaca che risucchiavano e raffinavano un'anima erano considerate estremamente malvagie e sinistre. Anche l'Emissario Diabolico aveva bruciato la sua anima solo come sua ultima risorsa così da poter impiantare una maledizione del Cupo Mietitore in Lin Ming.


Questo perché dopo averlo fatto si era destinati a non rientrare mai più nel ciclo del Samsara, ma a quanto pare non esisteva nemmeno. Come poteva Lin Ming non essere scioccato?


"Umpf, ben pochi sanno qualcosa di com'è davvero il Samsara. C'è una teoria, dopo che un mortale muore, potrà rientrare nel Samsara, ma un praticante di arti marziali non può. Questo perché la coltivazione è una pratica che sfida la volontà del cielo. Quindi dopo la morte si sarà maledetti dal cielo, incapaci di entrare nel ciclo del Samsara. Quando il corpo muore, spariranno!"


Lin Ming non si era ancora ripreso dal suo shock iniziale che rimase senza parole sentendo le parole seguenti dell'Imperatore Demoniaco.


Un mortale poteva entrare nel Samsara, ma l'esistenza stessa di un praticante di arti marziali sarebbe stata maledetta dopo la morte?


Quindi significava che tutti coloro che praticavano le arti marziali erano destinati a percorrere una strada del non ritorno? Avrebbero lottato per attraversare lo stadio finale, puntando tutto per raggiungere il picco di tutte le arti marziali, e l'unica alternativa era ridursi in cenere? Fin dai tempi antichi però c'era mai stato davvero qualcuno che era riuscito ad arrivare al picco delle arti marziali? E anche se ci fosse stato, quante persone ci potevano essere?


Tutti sarebbero stati scioccati o avrebbero sentito perfino paura sentendo la teoria dell'Imperatore Demoniaco. Perfino Lin Ming che aveva una volontà ferma e risolutezza provò le stesse cose!


"Eheh, diavoletto, tutto ciò che ho detto era solo un'ipotesi. Nessuno può sapere com'è, ma anche la mia ipotesi è uno dei più grandi segreti del Regno Divino. La Strada dell'Imperatore che stai percorrendo è proprio la Strada del Samsara che l'Empireo Primordius ha creato. Il motivo per cui ha creato la Strada del Samsara e il Fiume Infernale è stato tutto per stabilire una via per reincarnarsi per tutti gli innumerevoli praticanti di arti marziali dello sconfinato universo! Che peccato però che alla fine ha fallito."


"Cosa?" Lin Ming ne fu sbalordito. Quanti mondi aveva questo universo sconfinato, era semplicemente inimmaginabile. Poi quanti praticanti di arti marziali dovevano esserci? Sarebbero stati come granelli di sabbia nel deserto o gocce d'acqua nell'oceano.


E per stabilire una strada per reincarnarsi per così tante persone? Che sorta di audacia bisognava avere! Che livello aveva raggiunto l'Empireo Primordius?


"Ha menzionato il Fiume Infernale. Che sia il Fiume Infernale dell'Antico Abisso Demoniaco?"


"Sì, quel Fiume Infernale!" L'Imperatore Demoniaco annuì. "L'anima e il corpo di un praticante di arti marziali sono un tutt'uno. Una volta che si muore, l'anima scomparirà, svanendo per sempre. Quindi non può essere utilizzata per il Samsara. Porre una vecchia anima in un neonato è solo una possessione, non è vero Samsara. Dopo che l'anima muore, si è destinati a scomparire!"


"La sola forza che può avvicinarsi all'immortalità è la volontà di un praticante di arti marziali! Questo si chiama anche spirito da battaglia. Un potente spirito da battaglia può resistere per diversi milioni di anni o anche decine di milioni di anni. L'Empireo Primordius ha creato la Strada del Samsara per trasferire le volontà dei praticanti di arti marziali in essa. Questo perché un marchio spirituale di un praticante di arti marziali avrebbe contenuto la volontà dei praticanti di arti marziali, formando luci di volontà e sigillandole! Tutto per aspettare il Samsara in futuro!"


"Questa Strada del Samsara in realtà è una reliquia divina! Tuttavia non è completamente raffinata. Se fosse completata, forse avrebbe davvero qualche possibilità di stabilire una vera strada della reincarnazione, usando questi marchi spirituali come una strada! Questo era l'obiettivo della Strada del Samsara! Tuttavia l'Empireo Primordius è riuscito solo a farlo per i praticanti di arti marziali che hanno compreso uno spirito da battaglia, mancava ancora molto per attuare questo piano. Tuttavia... alla fine, non è riuscito a sfidare la volontà del cielo!"


L'Imperatore Demoniaco sospirò, come se provasse tristezza per la sconfitta di un tale divino imperatore.


Queste parole furono come un'esplosione nella mente di Lin Ming, lo lasciarono completamente scioccato. Non si sarebbe mai immaginato che fosse questo il motivo dell'esistenza della Strada dell'Imperatore.


"Senior, vorrei sapere com'è stato sconfitto l'Empireo Primordius."


"Non lo so." L'Imperatore Demoniaco scosse la testa.


"Allora perché l'Empireo Primordius avrebbe formato la Strada del Samsara nel Sacro Continente dei Demoni di uno degli innumerevoli mondi nei piani inferiori, ma non nel Regno Divino?"


"Non lo so!" L'Imperatore Demoniaco scosse di nuovo la testa:"Ti ho già detto ciò che sapevo, non so altro del resto. Ora dimmi, perché hai la mia aura?"


Quando sentì queste parole, Lin Ming sussultò. Se avesse rivelato che aveva inghiottito uno dei frammenti spirituali dell'Imperatore Demoniaco, si sarebbe vendicato?
                                


                                



