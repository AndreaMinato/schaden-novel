---
weight: 9030
title: Capitolo 903 – La Dea nel Ghiaccio
pubDate: 2025-12-15T08:37:10.286Z
tags:
    - mw
---


<em><strong>CAPITOLO SPONSORIZZATO ringraziamo Andrea!</strong>
1 Capitoli in coda, 0/5
-Schadenfreude</em>


<em>Bang!</em>


Nel mondo della Strada dell'Imperatore, la volontà di Lin Ming era diventata una scia di luce che si scontrò su una statua dorata. Il violento impatto ridusse a pezzi il suo intero corpo.


"Spaccati!"


Saette, fuoco, spazio e Leggi del Tempo piombarono dall'alto, avvolgendo completamente la statua dorata!


<em>Ka ka ka!</em>


La statua iniziò a riempirsi di fessure. Lin Ming ci aveva scambiato oltre 600 mosse, avvolgendola completamente!


"Finalmente è finita!" La forma della volontà di Lin Ming iniziò a ricomporsi. La sua mente era poco lucida e i suoi passi erano barcollanti. Si sentiva come quando aveva creato il suo primo simbolo di iscrizione del corpo e aveva esaurito troppa forza dell'anima nel processo.


La luce della volontà dopo quella dell'Imperatore Demoniaco l'aveva bloccato qui per sei mesi interi!


Durante questo periodo Lin Ming aveva combattuto costantemente, facendo una lotta all'ultimo sangue con questo spirito da battaglia d'oro. Questo esperto senza nome chiaramente era vissuto oltre 100.000 anni fa. Prima di morire il suo livello doveva essere stato superiore a quello dell'Imperatore Demoniaco. Se fosse stata presente tutta la sua volontà, Lin Ming non sarebbe riuscito a resistere.


Il giovane aveva contato sulla sua perseveranza e la sua volontà tenace. Era riuscito ad eliminarlo solo sopo essere stato distrutto dal nemico più e più volte e temprando in continuazione il suo spirito da battaglia.


E durante il processo, ogni volta che la forma della volontà di Lin Ming si rompeva, il suo spirito da battaglia otteneva sempre più esperienza. Nell'arco di sei mesi era diventato più solido, più reale e sempre più affilato, sembrava che stesse per arrivare al gran successo del livello d'argento.


Lo spirito da battaglia di Lin Ming era proprio come un tesoro. I materiali e le formazioni usate per forgiarlo erano di ottima classe, ma non era stata affilata.


Il potenziale sarebbe stato immenso considerando queste basi, ma se non fosse stato affinato allora uno spirito da battaglia non sarebbe riuscito a mostrare la sua vera forza. Prima doveva affilarlo e temprarlo, solo così gli avrebbe permesso di mostrare la sua gloria terrificante.


E in questo mondo, il posto migliore per temprare uno spirito da battaglia probabilmente era questa Strada dell'Imperatore. Era stata creata da un Empireo del Regno Divino e poteva essere perfino raffinato per diventare un artefatto divino completo.


Dopo che lo spirito da battaglia d'oro fu distrutto, si trasformò in pura energia che nutrì lo spirito da battaglia di Lin Ming. Nel suo mare spirituale la nebbia attorno alla sua lancia diventò sempre più densa fino a quasi condensare delle gocce.


Il suo spirito da battaglia ora si avvicinava al gran successo dell'argento. Mancava solo un piccolo passo, sarebbe potuto progredire da un momento all'altro.


E adesso mancavano solo due luci di volontà!


Lin Ming guardò la fine della Strada dell'Imperatore e sospirò. Quando guardò la prossima luce, vide che le fiamme erano color blu scuro. Guardandole, scoprì che era facile cadere in trance e rimanere intrappolati per l'eternità. Assochilometrivano alle onde spumose di un mare sconfinato. Questa luce di volontà conteneva un'energia pura e sacra. Era calma e misteriosa, eppure conteneva un potere immenso.


Lin Ming si sedette a meditare, usando l'intento marziale etereo per tornare al picco delle sue condizioni.


Poi entrò con risolutezza nel mondo della volontà del fuoco fatuo blu.


Questo mondo era localizzato in un fondale profondissimo. L'acqua blu scuro sembrava creata con le gemme più pure. Piccoli pesci nuotavano nell'acqua e Lin Ming capì che erano dei fenomeni creati dalla più pura energia della volontà.


La sabbia sembrava fatta di perle di cristallo. C'erano delle splendide conchiglie di giada sparse per la sabbia, facendo sembrare irreale l'intero paesaggio.


E nel fondale c'era un'enorme scheggia di ghiaccio. Lin Ming la guardò e ne fu scioccato. Sigillato in questo frammento c'era una giovane donna con un velo.


Era raggomitolata in posizione fetale e si stringeva le ginocchia. Le sue gambe lunghe e sottili brillavano come cristallo e il suo bellissimo viso riposava tra le ginocchia. I suoi lunghi capelli neri ricadevano come una cascata d'inchiostro, coprendo il suo corpo.


Questa giovane sembrava proprio uguale alla dea dell'Antico Abisso Demoniaco!


"Se la penultima luce contiene la volontà e il marchio spirituale della dea, allora dopo ci sarà l'Empireo Primordius?"


Lin Ming sussultò. Questi due bagliori provenivano proprio da quei due supremi esperti! Era impossibile immaginare quanto fosse diventata formidabile la loro volontà!


"L'Empireo Primordius ha sigillato la volontà della dea qui. Credeva che dopo la sua morte si potesse reincarnare attraverso la Strada dell'Imperatore? E nell'Antico Abisso Demoniaco c'è anche il cuore del Grande Imperatore sigillato nel suo corpo. Quel cuore è capace di distruggere tutti gli spiriti malvagi e le creature che osano avvicinarsi a lei e ha potuto preservare il suo aspetto dopo 100.000 anni!"


Ogni sorta di pensiero passò per la mente di Lin Ming. Provava un profondo rispetto per questa dea che stava dormendo profondamente in questo frammento di ghiaccio. Sembrava stesse solo dormendo. Le sue lunghe ciglia parevano tremare gentilmente.


La luce si diffondeva nel fondale, illuminando l'intera terra con un brillante splendore. Un lieve lucentezza scintillava dalla pelle della giovane, facendola sembrare incredibilmente bella.


"Senior?"


Lin Ming provò a comunicare con la volontà della dea, ma fallì. La sua percezione non era capace di penetrare attraverso il frammento di ghiaccio. Anche così poteva sentire una volontà potente nel corpo della dea. Questo non era uno spirito da battaglia d'oro, ma un'esistenza ancora superiore.


"Moguang, qual è il livello sopra l'oro?" Chiese all'improvviso Lin Ming.


"Quello è uno spirito da battaglia blu. A quel livello diventerà fioco ed etereo come fumo e tornerà al suo colore originale. È impossibile per me capire il suo livello." Moguang alzò le spalle con frustrazione.


Lin Ming rifletté. Se avesse potuto prendere questo spirito e poi fonderlo con il suo corpo nella zona proibita entro 1000 chilometri, la dea sarebbe risorta?


Senza dubbio l'Empireo Primordius si era preparato per farla risorgere. Che desiderasse un successore per resuscitarla?


Forse l'Empireo Primordius aveva lasciato le sue eredità nell'Antico Abisso Demoniaco e nel Mare dei Miracoli, tutto affinché venissero trovati dagli individui a cui erano destinati!


"L'Empireo Primordius riteneva la vita della dea ancora più importante della sua. Mi chiedo chi fosse per lui? Un'amante? Una figlia?" Lin Ming scosse la testa. Queste due spiegazioni non erano necessariamente vere. Un Empireo aveva una vita quasi illimitata. Che cosa non avrebbe sperimentato durante la sua vita? Sarebbe stato affascinato a tal punto da una donna? Per quanto riguardava una figlia, nemmeno questa spiegazione era necessariamente vera. Finché un supremo esperto l'avesse desiderato, avrebbe potuto avere decine di migliaia o anche milioni di bambini durante la sua lunga vita.


"Se raggiungessi un livello abbastanza alto, forse allora potrei davvero sfidare la volontà del cielo e cambiare il fato, resuscitando la dea. Allora scoprirò cos'è la Strada del Samsara dell'Empireo Primordius e che segreti contiene l'Antico Abisso Demoniaco."


Mentre ci pensava, Lin Ming lasciò il mondo della volontà della dea. La volontà della dea sembrava completamente diversa da tutte le altre che aveva visto. Non lo aveva attaccato, né sembrava ci fosse modo per comunicare con essa. Dato che non poteva fare nulla, poté solo ritirarsi.


Quando lasciò il mondo della volontà, sentì all'improvviso un'ondata di energia. Lo spirito da battaglia nel suo mare spirituale si stava condensando rapidamente e una densa nebbia si stava solidificando velocemente. Era avanzato al gran successo del livello argento! E il flusso di energia non si fermò lì. Dagli inizi del gran successo, arrivò velocemente al picco di questo grado!
                                


                                



