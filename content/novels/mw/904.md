---
title: Capitolo 904 – Riformare il Nucleo Frantumato
pubDate: 2025-12-15T08:37:10.286Z
tags:
    - mw
---


<em><strong>CAPITOLO SPONSORIZZATO ringraziamo Andrea!</strong>
0 Capitoli in coda, 0/5
-Schadenfreude</em>


"Gran successo dell'argento... maledetto moccioso, sembra che potrai arrivare al livello oro prima di raggiungere il Mare Divino Realm!" Disse Moguang dal mare spirituale di Lin Ming. "C'è anche l'ultima volontà. Che ne dici di andare a dare un'occhiata?"


Lin Ming annuì. Se le sue ipotesi erano corrette allora l'ultima volontà era stata lasciata dall'Empireo Primordius in persona. L'Empireo aveva cercato di creare la Strada del Samsara, era impossibile che non lasciasse una speranza per la sua resurrezione.


Quando toccò la luce, Lin Ming entrò in un nuovo mondo di volontà. Vide solo caos. Correnti grigie inondavano lo spazio intero. A parte questo non c'era nient'altro. Lin Ming non vide nemmeno il marchio spirituale dell'Empireo Primordius.


"Questo è..."


"Questo è... qi primordiale?" Moguang ne fu scioccato, naturalmente gli era impossibile entrare in contatto con l'energia della Fonte delle Leggi come questa energia, ma date le conoscenze che l'Empireo Primordius aveva lasciato in questa luce e le correnti grigie di questo spazio caotico, poteva immaginare cosa fosse.


<em>Nota Traduzione: 鸿蒙 hongmeng, letteralmente "grande nebbia" è una metonimia letteraria per indicare "mondo primordiale/atmosfera primordiale della natura" fonte: https://en.wikipedia.org/wiki/Hong_Meng.</em>


Il nome dell'Empireo derivava dal caos e quindi anche dal qi primordiale. Era l'Empireo del caos e del qi primordiale!


"L'energia primordiale!"


Lin Ming alzò le sopracciglia. Naturalmente sapeva cos'era il qi primordiale. Si diceva che, quando l'universo si era formato, fosse tutto iniziato dal nulla, dallo spazio sconfinato era nata tutta l'energia. La materia non si era ancora sviluppata!


Dopo ci fu il caos. Lo Yin e lo Yang non si erano ancora divisi, il cielo e la terra non si erano formati e non c'era nulla nell'universo se non energia del caos. Questo qi naturale era definito primordiale.


L'energia primordiale un tempo riempiva tutto l'universo, dopodiché però si trasformò in caos yin e yang, qi del sole e della luna, negli elementi e in ogni varia forma di vita, consumandola quasi tutta. Ora un solo filo di qi primordiale rappresentava la fonte del Grande Dao; si poteva immaginare quanto fosse prezioso!


Tuttavia per Lin Ming era impossibile raffinare l'energia primordiale. Anche solo radunare un briciolo di essa sarebbe stato solo un sogno.


Questa energia sembrava essere stata raffinata dall'Empireo Primordius e aveva anche qualche rapporto con le Leggi Primordiali. Era impossibile radunare questo qi. Visto che c'era troppa massa compressa nell'energia primordiale, era praticamente come un buco nero nell'universo. Si poteva immaginare quanto fosse pesante dato il grado di compressione.


La più piccola traccia di qi primordiale poteva distruggere vaste catene montuose. Un briciolo di esso poteva fare a pezzi le stelle.


Anche se Lin Ming fosse riuscito a spostare qi primordiale nel suo anello spaziale, la forza dell'energia avrebbe disintegrato all'istante l'artefatto!


Questo perché lo spazio non poteva sopportare un peso del genere. Un buco nero poteva disintegrare tutto lo spazio perché non poteva sopportare una massa condensata così pura.


"Moccioso, è finita, facciamo i bagagli ed usciamo da qui. Non puoi ottenere queste cose. Dato che il Samsara dell'Empireo Primordius è fallito, probabilmente aveva dei nemici, ma dato che osa lasciare queste volontà e anche questa energia, naturalmente ha qualche risorsa su cui affidarsi. Con le tue abilità al momento non puoi raccogliere questa energia.
Naturalmente... immagino anche che l'Empireo Primordius deve avere lasciato le sue eredità qui. Se in futuro potrai ottenerle e stabilire la Strada del Samsara, potresti perfino ottenere tutte le eredità che ha lasciato e forse potresti perfino resuscitare l'Empireo Primordius e la dea!"


Le ipotesi di Moguang erano ragionevoli. Lin Ming si perse nei suoi pensieri per un momento e poi una luce brillante sfrecciò dalle sue sopracciglia. Lo spirito da battaglia a forma di lancia si precipitò in avanti!


"Lin Ming, tu..." Moguang sussultò quando vide lo spirito da battaglia volare verso il qi primordiale e tremare come se stesse per rompersi da un momento all'altro.


Dato che non poteva ricevere questa energia, Lin Ming aveva intenzione di usarla per temprare il suo spirito da battaglia.


Uno spirito da battaglia era invisibile e intangibile, era impossibile affinarlo con un mezzo materiale. Normalmente si poteva solo temprare nel mondo della volontà, ma il qi primordiale era diverso. In questo universo, a parte il tempo e lo spazio, ogni cosa era formata da energia primordiale. Questo includeva anche gli spiriti da battaglia. Il qi primordiale era la fonte di ogni cosa, quindi poteva essere usata per temprare uno spirito da battaglia.


Uno spirito da battaglia era riconosciuto come immortale e indistruttibile, ma usare questa energia per affilarlo era pericoloso. Lin Ming non osò essere troppo imprudente. Avvicinò appena lo spirito da battaglia agli strati più sottili di energia. Anche così, il qi primordiale fece tremare violentemente lo spirito da battaglia. Lin Ming impallidì, la sua fronte si infradiciò di sudore. Di fronte ad una pressione del genere era difficile resistere.


"Pazzo... se usi l'energia primordiale per temprare il tuo spirito da battaglia, che livello raggiungerà?" Moguang non poteva immaginarlo. Questa era l'ultima luce della strada delle volontà. Nessuno era mai riuscito ad arrivare fin qui. Le luci stesse non erano una prova, ma una grande opportunità fortunata!


Lin Ming si sedette nella periferia dell'area dell'energia primordiale. Si stava davvero preparando a coltivare qui.


Nonostante non potesse radunare il qi primordiale, comprendere le Leggi primordiali qui sarebbe stato molto più veloce. "Moguang, andrò in isolamento qui e avanzerò anche al quarto stadio della Distruzione. Avrò bisogno che tu mi protegga."


Nonostante avesse chiesto a Moguang di essere il suo protettore, in realtà non ne aveva bisogno. Era assolutamente al sicuro nella Strada dell'Imperatore.


Così Lin Ming andò in isolamento. Temprò il suo spirito da battaglia, meditò sull'energia primordiale e si preparò ad avanzare di livello!


C'erano abbastanza medicine spirituali e pietre di essenza spirituale nel suo anello spaziale. Finché non avesse incontrato un ostacolo nella sua coltivazione, avrebbe continuato a fare progressi.


Il tempo passò lentamente. Dalla primavera all'inverno, i fiori sbocciarono e appassirono.


Così passarono altri sei mesi. Lin Ming era già rimasto nella Strada dell'Imperatore per un intero anno. Unito all'allenamento nel continente Tianyan, Lin Ming aveva coltivato in continuazione per due anni. Ora aveva 25 anni.


Durante questi due anni, la sua coltivazione passò dal terzo stadio della Distruzione e si stava preparando per passare al quarto.


Una foschia di carne e sangue era avvolta nello spazio caotico. Tra questa nebbia c'era un nucleo di cristallo. Era il Nucleo Vorticante di Lin Ming.


Il modo più perfetto di attraversare la Distruzione era dividerla in nove stadi. I primi tre ricostruivano il corpo mortale, i tre dopo rompevano e riformavano il Nucleo Vorticante e gli ultimi ricreavano l'anima.


Dal terzo al quarto si sarebbe dovuto frantumare e riformare il Nucleo Vorticante. Era un passaggio di livello superiore rispetto ai precedenti.


Lin Ming aveva radunato le forze per sei mesi interi proprio per questo motivo. Aveva consumato due pietre di essenza spirituale e una certa quantità di materiali celesti, tutto per accumulare l'energia Origin necessaria per attraversare il quarto stadio della Distruzione.


Ora il suo corpo era già esploso in una foschia di sangue e carne, ma il suo nucleo nero non si era ancora frantumato. Era il Buco Nero della Sfera d'Energia, rappresentava fondamenta incredibilmente solide ed era incredibilmente denso. Era molto più resistente rispetto ad un normale nucleo!


Se qualcuno fosse riuscito ad uccidere Lin Ming ora e ad ottenere questo cristallo, il nucleo sarebbe stato un tesoro preziosissimo. Poteva essere usato per forgiare una fornace di pillole di massimo livello.


Attraversare il quarto stadio era molto più difficile rispetto ai gradi precedenti. Questo valeva in particolare per Lin Ming. In realtà era riuscito già a creare delle fenditure nel suo Nucleo Vorticante, ma romperlo completamente sarebbe stato molto più arduo. C'erano molti talenti nel Regno Divino che avrebbero avuto bisogno dell'aiuto di un Anziano per passare oltre il terzo stadio.


Lin Ming naturalmente non aveva un lusso del genere. Il suo spirito da battaglia spostò un briciolo di energia primordiale sopra il suo Nucleo Vorticante!


Usare questo qi primordiale avrebbe potuto distruggerlo!


Era un metodo folle, ma Lin Ming non lo aveva fatto per imprudenza. Dato che il qi primordiale era la fonte di tutta la vita e la materia, allora non sarebbe dovuto andare in conflitto con altri tipi di energia. Se fosse stato vero, allora non sarebbe entrato in contrasto con il Nucleo Vorticante.


Allo stesso tempo conteneva una quantità di materia sconfinata, simile ad un buco nero, proprio come il nucleo di Lin Ming. Entrambi condividevano degli aspetti di Leggi estremamente simili.


Usare il qi primordiale per rompere e riformare la Sfera d'Energia era un metodo rischioso, ma anche una grande opportunità fortunata. Dopo averlo riformato usando questa energia, l'avrebbe temprato ancora più completamente, rendendolo simile ad un vero buco nero.


<em>Crack!</em>


Iniziarono ad apparire delle fessure nel Nucleo Vorticante, poi si ruppe completamente. Un briciolo di energia primordiale entrò, cambiando la circolazione dell'energia all'interno. Non entrò in conflitto con il potere del fulmine e del fuoco nel Nucleo Vorticante.


Le Leggi del Caos erano indubbiamente molto più potenti delle Leggi dei cinque elementi. Questo perché il caos faceva nascere ogni cosa. Prima c'erano il tempo, lo spazio e il caos. Poi seguivano i cinque elementi. Per questo le Leggi dello Spazio e del Tempo dominavano la maggior parte delle altre Leggi.


Usare il qi primordiale per rompere e riformare un Nucleo Vorticante era una sorta di opportunità fortunata che non sarebbe stata disponibile nemmeno ai geni del Regno Divino.


Il tempo passò lentamente. Un mese, due mesi, tre mesi...


Quando aveva attraversato i primi stadi della Distruzione, Lin Ming aveva avuto bisogno solo di diversi giorni, eppure per il quarto usò tre interi mesi. L'energia del Nucleo Vorticante di Lin Ming sperimentò innumerevoli incredibili cambiamenti dopo aver interagito con il qi primordiale.


Alla fine, dopo tre mesi, un'aura vasta e antica inondò il mondo. L'energia del Nucleo Vorticante di Lin Ming iniziò a formare un ciclone insieme al qi primordiale.


Il tornado vorticò e iniziò a comprimersi, emettendo bagliori e calore!


La luce era blu e la sua temperatura era paragonabile a quella del centro del sole. Il bagliore continuò a brillare per diverse ore, cambiò colore diverse volte e il suo volume si espandeva costantemente, arrivando ad un punto critico per poi collassare all'improvviso, rallentando la sua crescita per poi ingrandirsi nuovamente!


Sentendo l'esplosione, Moguang sussultò per lo shock. Una luce fiammeggiante sfrecciò verso l'alto, ardente ed accecante, capace perfino di annientare ogni altra forma di senso. Moguang era solo un'anima, tutto ciò che poteva fare era difendere la sua fonte spirituale. Non poteva vedere cos'era accaduto a Lin Ming, né era in grado di aiutarlo.


Dopo diversi quarti d'ora di tempo, Moguang poté finalmente aprire gli occhi, di fronte a lui vide un Nucleo Vorticante delle dimensioni di una nove, la sua superficie era nera come la pece. Dopo diversi respiri di tempo, svanì nel vuoto, deformando tutta la luce attorno.


Mentre Moguang era esterrefatto, una voce vigorosa e familiare risuonò nella sua mente.


"La mia coltivazione ha raggiunto il gran successo. È l'ora di andarsene!"
                                


                                



