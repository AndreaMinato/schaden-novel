---
weight: 9060
title: Capitolo 906 – Se tu sei caos, allora io cosa sono?
pubDate: 2025-12-15T08:37:10.286Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
8 Capitoli in coda, 0/5
-Schadenfreude</em>


Il Maestro della Steppa non credeva che Lin Ming fosse un idiota. Dato che aveva osato entrare pubblicamente, naturalmente doveva avere un metodo segreto per scappare. Il Maestro della Steppa aveva invitato il vecchio diavolo per aggiungere una variabile imprevedibile. Se Lin Ming non fosse riuscito ad affrontarlo, allora sarebbe morto miserabilmente.


"Lin Ming? Eheh, moccioso di un Luosha, stai davvero diventando sempre più patetico. Un mero giovane di 25 anni allo stadio della Distruzione ti ha ridotto in questo modo, hai anche portato la Formazione Divorante dei Diecimila Spettri e mi hai chiamato apposta per farmi pattugliare l'area. Non credi che le altre Terre Sacre derideranno la nostra Steppa del Massacro?"


Il vecchio diavolo aveva chiamato il capo moccioso, inoltre lo aveva fatto rimproverandolo, questo fece rabbrividire tutti i responsabili del Divino Tempio del Massacro. Non dissero una parola per timore che Luosha si arrabbiasse.


Tuttavia non si sarebbero mai immaginati che non solo non si era irritato, ma avrebbe iniziato perfino a spiegare pazientemente la situazione. In passato Luosha era riuscito a diventare un demone a dodici ali grazie al suo talento e al suo impegno, ma anche perché aveva il supporto di questo vecchio.


Non tutti i guerrieri di livello Imperatore avrebbero avuto discendenti di grande talento. Questo era stato il fallimento del vecchio diavolo. Nonostante fosse un individuo lussurioso che aveva avuto innumerevoli bambini, tutti i suoi discendenti erano stati dei buoni a nulla. Aveva potuto solo passare la sua posizione di Maestro della Steppa a qualcun altro. Altrimenti, se avesse dato questa carica ad uno dei suoi discendenti, non sarebbe riuscito a mantenere l'ordine e alla fine sarebbe stato ucciso.


Per questo Luosha aveva sempre mostrato rispetto al vecchio diavolo. Anche venire rimproverato un po' non era niente di che.


"Non sa quanto è terrificante il talento di Lin Ming. È un genio che supera di gran lunga gli altri talenti del Sacro Continente dei Demoni, anche le sue origini sono stranissime. Il mio figlio più talentuoso e straordinario è morto per mano sua, e prima che potessi reagire è riuscito a scappare dalla Steppa del Massacro. Allora la sua coltivazione era solo agli inizi della Sfera d'Energia, ma è comunque riuscito ad affrontare un accerchiamento di tre Grandi Lord Re Demoniaci a Tre Stelle e ne ha perfino uccisi la maggior parte. Poi è diventato un demone a dodici ali ed è riuscito a fuggire. Un moccioso così astuto deve avere qualche metodo per preservarsi la vita. E dopo che è entrato nella Strada dall'Imperatore, la sua forza dev'essere aumentata ulteriormente. Non temo che possa minacciarmi, ma temo che possa usare qualche strano metodo per scappare da qui. Questo è il motivo per cui le ho chiesto di venire qui e di usare un attacco spirituale per bloccare il suo mare spirituale, così da impedirgli di agire!"


Il Maestro della Steppa aveva appreso dai suoi errori, non avrebbe sottovalutato nuovamente Lin Ming. Il vecchio diavolo però non l'aveva mai incontrato prima. Non importava quante descrizioni sentisse, non poteva credere che un mero ragazzo allo stadio della Distruzione potesse creare un caos del genere. Non sarebbe stato come ammettere che un maestro di 7.000-8.000 anni come lui fosse inferiore ad un moccioso puzzolente?


"Un bamboccio di 25 anni, la sua esperienza non può essere paragonata alla mia. Per me non è nient'altro che un ragazzino che corre da me portando dei doni. Gli mostrerò quanto è grande il divario tra un Imperatore Demoniaco a tre stelle e un praticante di arti marziali della Distruzione di basso livello."


Disse con sdegno il vecchio diavolo. Naturalmente non importava quanto disprezzo ci fosse nella sua voce, entrò comunque nella Formazione Divorante dei Diecimila Spettri e iniziò a meditare, aspettando Lin Ming.


E, come se il cielo avesse intenzione di metterlo alla prova, al terzo giorno dal suo arrivo alla Pagoda del Cielo, il cielo sopra l'altare di sangue iniziò a fluttuare.


"Eheh, questo ragazzo finalmente ha deciso di uscire. Un anno e tre mesi. Voglio vedere quanto è cresciuto!"


<em>Bang bang bang!</em>


L'altare cremisi tremò sempre di più. Anche la Pagoda della Nuvola iniziò a sussultare. Sopra l'altare si formò un vortice nero e un'aura potente che fece impallidire tutti i Grandi Lord e i supervisori. Se non fosse stato per i due guerrieri di livello Imperatore qui, sarebbero già scappati.


Il sorriso del vecchio diavolo si irrigidì. Uh? Il ragazzo è riuscito ad arrivare alla fine della Strada dell'Imperatore?


Proprio quando ci pensava, il vortice nero si piegò su sé stesso, svanendo dalla vista. Un giovane vestito di bianco volò fuori dal passaggio e fluttuò sopra l'altare rosso sangue. Dopo due anni e tre mesi, i suoi capelli gli erano arrivati alla vita.


"Lin Ming!"


Lo sguardo del Maestro della Steppa Luosha iniziò ad ardere con odio.


In quanto Maestro della Steppa, certamente sperava di poter passare la sua posizione ad uno dei suoi discendenti, ma Lin Ming aveva ucciso il suo figlio più sbalorditivo, il capo della Pagoda di Polaris. E crescere un altro discendente capace di diventare un Imperatore Demoniaco era più facile a dirsi che a farsi!


"Formazione Divorante dei Diecimila Spettri, attivazione!"


Con un grido del maestro, le 360 bandiere iniziarono a tremare violentemente. Lin Ming scoprì che l'altare era stato circondato da una formazione grigia.


<em>Wu wu wu</em>


Diecimila spettri ulularono. Innumerevoli fantasmi e spiriti pieni di risentimento inondarono la stanza. Energia mortale bloccava ogni cosa!


"Senior!"


"Lo so. Umpf, uno con la coltivazione al quarto stadio della Distruzione. Anche se avessi la forza di un esperto agli inizi del Mare Divino Realm, non importerebbe." Gli abiti del vecchio diavolo iniziarono a sollevarsi. Dietro di lui apparì un enorme fantasma a sei braccia dall'aspetto antico. Questo spirito aveva tre corna, un'espressione feroce e i denti blu. Ognuno dei suoi sei artigli teneva uno strumento magico. C'erano un tamburo da battaglia, una campana di bronzo, delle perle, un ago d'acciaio, un martello e un antico specchio.


Erano armi particolari, estremamente bizzarre. E attorno allo spirito c'erano innumerevoli creature. Erano umani, diavoli, elfi e ogni sorta di bestia feroce, ognuna di esse si stava inginocchiando adorante.


Anche i Grandi Lord, i capi delle Pagode e i supervisori non riuscirono a sopportare la pressione di questo antico demone a sei braccia. Furono costretti ad inginocchiarsi. Il campo di forza attorno a loro era come una tempesta spirituale, era troppo terrificante!


"Arti Diaboliche del Grande Caos! Senior, ha coltivato con successo l'incarnazione delle Arti Diaboliche del Grande Caos?" Il Maestro della Steppa era scioccato. Non era una questione insignificante. Per la razza dei diavoli questo era uno dei poteri sovrannaturali più formidabili. Bisognava avere una forza dell'anima e una volontà incredibili. Una volta che avessero coltivato con successo questa tecnica, potevano contare su questo antico spirito demoniaco per distruggere il mare spirituale del nemico. Il potere di questo attacco era sconfinato!


"Non c'è da meravigliarsi che Senior fosse così sicuro, è perché ha già coltivato l'incarnazione delle Arti Diaboliche del Grande Caos. Una volta che l'incarnazione appare, nemmeno gli immortali potranno sfuggirvi!" La sicurezza del Maestro della Steppa aumentò. Solo questa incarnazione sarebbe stata più che sufficiente.


"Giovane, dovresti sentirti onorato di morire a causa dell'incarnazione delle mie Arti Diaboliche del Grande Caos!" Il vecchio diavolo ridacchiò come un pazzo e l'antico spirito dietro di lui si precipitò in avanti! "La tua forza spirituale non è male. Da bravo, diventa il cibo dell'incarnazione delle mie Arti Diaboliche del Grande Caos. Divorarti sarà proprio corroborante!"


Il demone brandì tutte e sei le sue armi. La campana di bronzo risuonò assordante, il tamburo batté con forza. Una melodia demoniaca piombò su Lin Ming.


"Spirito del caos?" Lin Ming sorrise con provocazione. "Sono appena tornato dallo spazio caotico e anche dopo otto mesi lì ho solo osato prendere un'insignificante quantità di energia primordiale per temprare il mio corpo. Da quando l'idea di caos è diventata così comune? Un mero piccolo spirito osa definirsi il caos? Se tu sei caos, allora cosa sono io?"


Mentre parlava, lo spirito da battaglia nel suo mare spirituale avanzò!


Dopo essere stato temprato per sei mesi nello spazio caotico, aveva raggiunto il picco del gran successo, ma il suo potere non si limitava a questo!


<em>Woosh!</em>


Lo spirito da battaglia aveva assunto un colore grigio argenteo dopo essere stato temprato dal qi primordiale. Nonostante sembrasse semplice e leggero, in realtà era incredibilmente pesante.


Un filo di energia primordiale era in grado di annientare le stelle. Il mondo del caos che l'Empireo Primordius aveva costruito era uno spazio estremamente stabile, era in grado di sigillare il qi primordiale all'interno.


Come poteva lo spazio dei piani inferiori sopportare un potere del genere? Specialmente l'attacco a tutta forza dello spirito da battaglia; ovunque andasse, lo spazio iniziò a collassare. Enormi frammenti dello spazio non poterono sopportare l'energia primordiale e si spaccarono!


Questo fece prendere dal panico i supervisori e i capi delle pagode. Avevano visto attacchi capaci di rompere lo spazio, ma contare solo su uno spirito da battaglia per distruggere lo spazio? Era possibile? Uno spirito da battaglia era la manifestazione di una volontà, virtualmente intangibile. In altre parole, praticamente i soli pensieri di Lin Ming erano capaci di distruggere lo spazio!


"Cosa?! È uno spirito da battaglia di bronzo alla perfezione... no, uno spirito da battaglia d'argento?!?!"


Il vecchio diavolo strabuzzò gli occhi. Questa era la prima volta che vedeva uno spirito da battaglia del genere! Uno spirito da battaglia di bronzo era color grigio verde, ma uno spirito da battaglia d'argento era color bianco argento. Non aveva mai sentito di uno spirito da battaglia grigio argento. E cosa più importante, come poteva distruggere lo spazio?


L'attacco dello spirito da battaglia era troppo rapido. Nonostante il vecchio diavolo avesse capito che c'era qualcosa di strano, non ebbe tempo di reagire. Lo spirito da battaglia si scontrò con lo spirito a sei braccia, frantumandolo come vetro.


Innumerevoli frammenti di energia si dispersero come petali di fiori. Una grande porzione di queste schegge fu attirata dallo spirito da battaglia!


L'energia primordiale era sorprendentemente densa. E più era densa e più gravità esercitava. Questo spirito da battaglia era in qualche modo simile ad un buco nero.


La lancia di Lin Ming risucchiò una piccola parte dell'energia della volontà di questo vecchio diavolo e la spaccò.


Naturalmente era impossibile assorbirla, ma usarla come nutrimento non era un problema. Ad esempio, era impossibile sottrarre la forza ad una tigre, ma era comunque possibile usare il suo midollo per fare una zuppa.


<em>Puff!</em>


L'antico spirito era connesso al mare spirituale del vecchio diavolo. Quando fu distrutto da Lin Ming, il vecchio vomitò una boccata di sangue e impallidì!


Il colpo di Lin Ming aveva distrutto i poteri sovrannaturali che il vecchio diavolo aveva coltivato con dedizione per così tanto tempo! Allo stesso tempo aveva danneggiato la sua anima e la sua volontà, un'enorme quantità di nebbia si disperse dallo spirito da battaglia alla perfezione del bronzo. La sua luce si affievolì, era degenerato al minor successo del bronzo!


Il vecchio diavolo rimase incredulo vedendo come il suo spirito da battaglia era calato di due gradi, la sua forza dell'anima era stata distrutta ed erano apparse innumerevoli fessure nel suo mare spirituale!


In effetti, se fosse stato un demone gigante con una forza equivalente agli stadi avanzati del Mare Divino Realm non sarebbe stato ridotto in condizioni così pietose da Lin Ming. Affrontare il giovane usando la forza dell'anima e la volontà era praticamente una condanna a morte. Poteva essere descritto con due parole...


Un suicidio!
                                


                                



