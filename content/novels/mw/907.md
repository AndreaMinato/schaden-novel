---
weight: 9070
title: Capitolo 907 – Sovrapposizione di tre campi di forza
pubDate: 2025-12-15T08:37:10.287Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
7 Capitoli in coda, 0/5
-Schadenfreude</em>


"Tu... tu..."


Il vecchio diavolo era sbiancato e i suoi occhi erano iniettati di sangue. Tutti gli altri, incluso anche il maestro della steppa, erano rimasti senza parole.


Questo vecchio era un Imperatore Demoniaco a tre stelle. Era tra i combattenti più formidabili nell'intero Sacro Continente dei Demoni e i diavoli primeggiavano in quanto ad attacchi spirituali. Nonostante questo l'incarnazione del demone del caos del diavolo era stata distrutta da un solo colpo dello spirito da battaglia di Lin Ming!


Il maestro della steppa rimase sbalordito per un momento, poi reagì. Lanciò il disco della formazione:"Diecimila spettri, uccidetelo, Sterminio di Sangue!"


<em>Hu hu hu!</em>


Innumerevoli spiriti sfrecciarono verso Lin Ming. Allo stesso tempo il maestro della steppa estrasse una lancia da guerra dal suo anello spaziale. Quando apparì, innumerevoli bagliori sanguigni sfrecciarono nell'aria come fuochi d'artificio. Fece un affondo verso Lin Ming!


Nebbia di sangue riempì il cielo!


Questo colpo conteneva l'infinito risentimento della Formazione Divorante dei Diecimila Spettri. Si poteva definire un grande vantaggio di posizione!


Il maestro della steppa era solo un Imperatore Demoniaco a due stelle, era inferiore al vecchio diavolo. Tuttavia, con la potenza della Formazione Divorante dei Diecimila Spettri, il potere del suo colpo poteva essere paragonato ad un Imperatore Demoniaco a tre stelle.


Inoltre questo era un attacco fisico e di energia, non spirituale. Non sarebbe stato soppresso dallo spirito da battaglia di Lin Ming.


In altre parole, affrontarlo sarebbe stato molto più difficile per Lin Ming. Scintille rosse formarono un loto rosso che iniziò a fiorire lentamente.


Questo loto rosso sembrava contenere il potere delle Leggi del Grande Dao. Allo stesso tempo emanava una forte pressione, come se il centro del fiore passasse attraverso le profondità dell'inferno.


Quando apparve, aveva evocato una debole nebbia rossa, sembrava che il mondo fosse cambiato completamente. Dava una sensazione indescrivibile che conteneva il respiro del Grande Dao stesso. Un fiore, un mondo; un petalo, un dio!


L'ultima porzione dell'intento marziale demoniaco: il fiore di loto del Grande Imperatore!


Quando il loto apparve, un altro mondo sembrò apparire attorno a Lin Ming. Tutte le Leggi, i princìpi e anche l'energia divennero difficili da utilizzare! Pareva che perfino le Leggi del Tempo dello Spazio fossero sotto controllo. Il loto rosso era il padrone di questo ambiente. Un dio, un Grande Imperatore!


Quando aveva compreso l'intento marziale del Grande Imperatore, Lin Ming aveva scoperto che la sua ipotesi di come questo intento marziale avrebbe influenzato il mondo della volontà era stata parzialmente sbagliata. In realtà formava un mondo a parte. Sia il mondo fisico che quello della volontà erano inclusi nell'intento marziale del Grande Imperatore.


In realtà l'essenza del fiore di loto era il caos primordiale. Prima che lo Yin e lo Yang si dividessero, prima che i cinque elementi si manifestassero, ogni cosa nell'universo era stato qi primordiale. Non c'era energia Origin o vera essenza. Qui le Leggi di Metallo, Legno, Acqua, Terra, Fuoco, Vento, Fulmine, i Concetti di Vita, Morte, Vibrazione, Luce Stellare, ogni tecnica marziale, spirito da battaglia, anima divina, non funzionavano più.


Naturalmente la premessa di tutto questo era che Lin Ming fosse sufficientemente forte, così che il nemico non potesse rompere questo spazio. Altrimenti avrebbe perso la sua efficacia.


Nelle leggende, quando l'Empireo Primordius evocava il fiore di loro, poteva trasformare l'ambiente in un universo sconfinato di qi primordiale, riproducendo la formazione dell'universo. Dopo un lungo periodo di raffinazione, tutta la materia e l'energia in questo spazio sarebbe stata ridotta in qi primordiale. Questo era un livello inimmaginabile per Lin Ming.


Il giovane poteva solo estenderlo a 100 piedi di distanza da lui. Nonostante fosse un piccolo spazio, se il maestro della steppa fosse capitato al suo interno, l'avrebbe trovato sconfinato e infinito!


"Cos'è questo?!"


Il maestro della steppa spalancò gli occhi. Si sentì come se all'improvviso tutta l'energia Origin attorno a lui fosse stata risucchiata e fosse diventata inutilizzabile. Allo stesso tempo il potere del sangue iniziò a svanire rapidamente dalla sua lancia. Prima che l'attacco raggiungesse Lin Ming, si era indebolito del 50%.


Il potere del sangue era anche il Concetto di Sangue; era una frazione del Concetto di Vita. Nello spazio caotico quando l'universo si stava formando, i mondi non esistevano nemmeno, come potevano esserci forme di vita?


Se Lin Ming fosse diventato ancora più potente, avrebbe fatto sparire del tutto i colpi del maestro della steppa. A quel punto non avrebbe nemmeno avuto bisogno di combattere. Una volta che il nemico fosse entrato nel suo mondo, avrebbe perso ogni forza combattiva, permettendo a Lin Ming di ucciderlo liberamente.


<em>Peng peng peng!</em>


Con un pensiero, tutti gli spiriti furono coperti dal fiore di loto, riducendosi nel nulla. Senza la vita, come potevano esserci spiriti?


Nel momento in cui il maestro della steppa lo raggiunse, anche Lin Ming attaccò. La sua forza non veniva indebolita dal fiore di loto del Grande Imperatore. Questo perché era il padrone di questo mondo a parte. Era riuscito a raffinare un po' di energia primordiale e aveva ottenuto ispirazioni sulle Leggi del Caos.


Un'alabarda sfrecciò in avanti, la sua luce avanzò. Uno spirito da battaglia grigio argento si fuse con l'arma, tingendo la Grande Alabarda Sanguigna con il suo colore. Il suo peso divenne ancora più terrificante e il suo potere d'attacco aumentò.


Dopo essere stato temprato dall'energia primordiale, lo spirito da battaglia di Lin Ming era diventato sempre più tangibile.


La Grande Alabarda Sanguigna si scontrò con la picca del maestro della steppa!


Non ci furono esplosioni appariscenti. La luce grigio argento sfrecciò nell'aria formando bagliori vorticanti. Ne seguì un momento sovrastante, magnifico e accecante. Un'energia devastante si sparse in ogni direzione, come se potesse devastare ogni cosa.


In confronto a questo bagliore, la luce sanguigna del maestro della steppa era molto più debole. Si sciolse come neve al sole e poi fu sommersa dalla luce dell'alabarda di Lin Ming.


Ogni suono del mondo sembrò venire inghiottito. Il suono non poteva diffondersi nello spazio primordiale. Non rimase altro che energia terrificante che formò una tempesta, spazzando via tutti gli spettatori. Se questa non fosse stata una Pagoda del Cielo, ma una struttura ordinaria, allora l'intero posto sarebbe stato ridotto già in briciole.


Il maestro della steppa tossì addolorato e volò all'indietro, venne espulso direttamente dallo spazio primordiale. Con un crepitio, apparirono delle fessure nella sua picca.


Un tesoro di grado Heaven di alta qualità era stato distrutto in questo modo!


Quando guardò la sua arma danneggiata, il maestro della steppa rimase incredulo. Un solo attacco aveva rovinato la sua picca!


La Grande Alabarda Sanguigna era un artefatto Saint, era di gran lunga superiore alla sua arma. Insieme allo spirito da battaglia di Lin Ming temprato con l'energia primordiale, era diventata incredibilmente affilata. Distruggere un tesoro in un solo colpo non era affatto sorprendente!


"Maestro della Steppa!"


I diversi maestri della pagoda e Grandi Lord impallidirono quando videro i maestri della steppa scagliati all'indietro e la sua arma che crepitava. Se il maestro della steppa fosse stato sconfitto qui, allora si poteva immaginare che fine avrebbero fatto.


Tuttavia non avevano nemmeno il coraggio di fuggire ora. E se il maestro della Steppa li avesse puniti per questo?


Proprio mentre ci pensavano, la situazione sul campo di battaglia cambiò drasticamente rispetto alle loro previsioni. Lin Ming fece un passo avanti e puntò direttamente verso il maestro della steppa.


Dietro di lui sbocciò un fiore di loto. Emanava la maestà e la gloria di un imperatore terrorizzando tutti i capi delle Pagode, i Grandi Lord e i supervisori!


Nessuno avrebbe osato credere che Lin Ming sarebbe riuscito ad arrivare ad un tale livello dopo soli sei anni. Affrontava direttamente due Imperatori Demoniaci di due e di tre stelle e poteva perfino resistere alla Formazione Divorante dei Diecimila Spettri!


Le pupille del maestro della steppa si rimpicciolirono quando videro Lin Ming precipitarsi verso di lui. Sporse una mano per afferrare il disco della Formazione Divorante dei Diecimila Spettri. Con orrore e stupore, scoprì che il disco aveva già perso una grande quantità del suo potere spirituale. Per quanto riguardava i diecimila spettri all'interno, un solo attacco di Lin Ming ne aveva distrutti un terzo!


Diecimila non sembrava un numero alto, ma ciascuno di essi era stato raffinato da talenti di livello Imperatore che erano allo Xiantian, allo stadio della Sfera d'Energia, Re Demoniaci o Re Elfici! Prima delle loro morti tutti i sacrifici per questa formazione erano stati grandi membri d'élite della loro era e dopo la loro morte erano diventati fantasmi spaventosi. Nemmeno un Sacro Lord poteva creare una Formazione Divorante dei Diecimila Spettri del genere, non avrebbe avuto accesso ad un tale numero di geni. Questo però non sarebbe stato un problema per il maestro della steppa. Controllare le dodici Pagode del Cielo era come controllare dodici cimiteri di talenti.


Tuttavia una Formazione Divorante dei Diecimila Spettri del genere era stata rovinata da Lin Ming con un solo colpo!


"Diecimila spettri, perite insieme, esplodete per me!"


Il maestro della steppa ruppe il disco della formazione con una luce folle nei suoi occhi. Gli altri spiriti si precipitarono verso lo spazio primordiale di Lin Ming. Prima che potessero entrare però esplosero!


<em>Bang bang bang bang bang!</em>


Terrificanti correnti di energia scossero il mondo. Mentre i praticanti di arti marziali presenti videro il capo della steppa sterminare il resto dei 10.000 spettri, provarono tutti a scappare, ma non ci fu abbastanza tempo!


In questo spazio racchiuso, un'ondata di energia terrificante li inondò. Diversi Grandi Lord dalla coltivazione più bassa furono squarciati direttamente, riducendosi in una foschia di sangue!


Questo era il potere distruttivo causato dalla detonazione di anime divine e di energia spirituale di 7.000 geni, ed era anche una delle mosse finali del maestro della steppa. Una volta usata questa mossa, l'intera Formazione Divorante dei Diecimila Spettri sarebbe stata distrutta immediatamente!


<em>Peng peng peng!</em>


360 bandiere di formazione iniziarono a collassare all'unisono. Sotto il controllo del maestro della steppa, tutta l'energia piombò sullo spazio primordiale di Lin Ming come una pioggia torrenziale. Il campo di forza tremò con violenza e Lin Ming dovette sopportare questa pressione tremenda.


Lo spazio primordiale poteva annientare ogni Legge e vera essenza, ma non poteva sopportare una raffica infinita di energia. Lin Ming si sentì come se il campo di forza del Grande Imperatore fosse come una barca in una tempesta, sull'orlo di ribaltarsi da un momento all'altro. C'erano perfino delle piccole fessure nello spazio primordiale!


Il Campo di Forza del Grande Imperatore presto sarebbe stato distrutto!


"Senior, questa è una buona opportunità!"


Gridò il maestro della steppa, il vecchio diavolo spalancò gli occhi, il suo sguardo conteneva un mostruoso intento omicida. Dopo che il suo spirito da battaglia era stato declassato di due gradi, ora odiava fino all'osso Lin Ming.


"Artiglio Diabolico!"


Il vecchio diavolo non osò usare nuovamente un attacco spirituale. Un enorme artiglio nero piombò dall'alto su Lin Ming!


I due guerrieri di livello Imperatore unirono le forze. Pareva che il Campo di Forza del Grande Imperatore stesse per collassare da un momento all'altro.


Lin Ming si concentrò mentre faceva circolare più che poteva la sua energia.


"Campo di forza Asura!"


"Campo di forza del Dio del Massacro!"


Attivazione!!


In quel momento da Lin Ming si scatenò un'energia annientante che si sovrappose al fiore di loto...
                                


                                



