---
weight: 908
title: Capitolo 908 – Massacrare Imperatori
pubDate: 2025-12-15T08:37:10.287Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
6 Capitoli in coda, 0/5
-Schadenfreude</em>


Campo di Forza Asura. Capace di sopprimere vera essenza, la forza fisica, lo spirito, gli organi e il mare spirituale. Quando investiva un praticante di arti marziali dalla coltivazione insufficiente, il mare spirituale di un coltivatore si sarebbe infranto e il suo cuore avrebbe smesso di battere.


Campo di Forza del Dio Del Massacro. Formato da sconfinato intento omicida, che in sé era un tipo di campo di forza. Quando un praticante di arti marziali aveva intenzione di uccidere, avrebbe emesso un'energia invisibile. Una volta raggiunto un livello impareggiabile avrebbe potuto distruggere ogni tipo di vitalità, estinguendo il fuoco vitale!


Campo di Forza del Grande Imperatore. Riproduceva il qi dello spazio primordiale. Qui le Leggi, la vita, gli spiriti e ogni forma di esistenza era sotto pressione. Avrebbe distrutto gran parte dei poteri sovrannaturali. La vera essenza, l'energia origin, lo spirito da battaglia, la volontà, l'anima, tutto sarebbe tornato al nulla, al caos!


Una volta che questi tre campi di forza si sovrapponevano, formavano l'intento marziale demoniaco.


Nonostante questo, non era affatto una fusione. Anche così l'effetto non si sarebbe limitato ad una mera addizione.


Con il supporto degli altri due grandi campi di forza, tutte le crepe del Campo di Forza del Grande Imperatore svanirono completamente. Il loto del Grande Imperatore dietro Lin Ming diventò ancora più vivido!


Lo spazio primordiale si sollevò e si espanse all'improvviso!


"Che messinscena inutile. Guarda come romperò il tuo campo di forza!" Mentre lo scontro raggiungeva il suo culmine, il maestro della steppa usò il suo attacco più potente. Aveva il presentimento che se non fosse riuscito ad uccidere Lin Ming oggi, sarebbe morto qui!


"Arte dell'Assassinio del Grande Demone, Apocalisse!"


In quanto maestro della steppa, le tecniche marziali di Luosha erano molto varie. Quando vide che il suo Concetto di Sangue era stato soppresso da Lin Ming, cambiò stile all'istante. Nuvole demoniache vorticarono attorno a lui, rimbombando nell'aria.


L'artiglio demoniaco del vecchio diavolo fu inghiottito dalle nubi, combinandosi con esse.


L'attacco combinato di due Imperatori Demoniaci a due e a tre stelle. Le loro energie si fusero insieme, devastando ogni cosa!


Ormai Lin Ming aveva attivato la Forza del Dio Blasfemo e quattro delle Otto Porte Nascoste. Sulla sua fronte brillò una luce rossa, ardente come il fuoco. Da lì l'immagine indistinta di una fenice cremisi sfrecciò nel cielo, trasformandosi in pura energia che si integrava allo spazio primordiale!


Lin Ming aveva attivato completamente la Forza del Dio Blasfemo e aveva anche bruciato il sangue dell'Antica Fenice!


Aveva usato tutta la sua forza in un solo secondo. Questo perché aprire tutti e tre i campi di forza consumava una grande quantità della sua vera essenza. Il campo di forza del Grande Imperatore ora copriva 500 piedi di spazio. Se qualcuno entrasse all'interno, avrebbe acceduto ad un altro mondo, non sarebbe stato diverso dal capitare in un regno dimensionale!


"Spirito da battaglia del qi primordiale, fusione!"


<em>Sou!</em>


Uno spirito da battaglia color argento grigio sfrecciò dalla fronte di Lin Ming. Quando apparve, si fuse insieme allo spazio primordiale.


Uno spirito da battaglia poteva essere usato per uccidere direttamente un nemico, ma poteva essere legato a qualsiasi oggetto. Questo includeva la materia, la vera essenza e i campi di forza. Nonostante lo spazio primordiale potesse isolare le Leggi e la volontà fosse inefficace qui, questo non valeva per Lin Ming che era il padrone di questo spazio.


Grazie allo spirito da battaglia, il campo di forza si espanse di altri 300 piedi!


<em>Bang! Bang!</em>


Dopo due esplosioni, nel momento in cui il maestro della steppa e il vecchio diavolo irruppero nello spazio primordiale, tutte le loro Leggi divennero inefficaci. La loro essenza demoniaca iniziò a sciogliersi rapidamente come neve al sole!


Inoltre più avanzavano, più la loro energia spariva velocemente. Anche l'essenza protettiva del maestro della steppa e del vecchio diavolo iniziò a dissolversi!


"Oh no!"


Il maestro della steppa rimase senza parole mentre guardava l'essenza demoniaca protettiva che veniva sciolta da questo strano spazio!


<em>Kacha!</em>


La lancia nera del maestro della steppa esplose per prima, poi fu seguita dall'artiglio del diavolo. I due poteri sovrannaturali, i due attacchi, erano collassati ancora prima di raggiungere Lin Ming!


"Ritiriamoci!"


Il maestro della steppa e il vecchio diavolo si ritirarono rapidamente. In questo spazio primordiale potevano usare solo la forza bruta per fare a pezzi questo campo di forza. Altrimenti tutte le Leggi e l'energia sarebbero state annullate.


Per un praticante di arti marziali che accumulava l'essenza, l'energia era la base per combattere. Come potevano continuare a lottare se non potevano utilizzarla?


Il maestro della steppa pensava che la forza combinata di due guerrieri di livello Imperatore sarebbe stata sufficiente per fare a pezzi la tecnica di Lin Ming, ma prima che arrivassero al bersaglio, gli attacchi erano già spariti!


Il maestro della steppa e il vecchio diavolo provarono a scappare, ma come poteva Lin Ming dare loro una possibilità del genere. Il qi primordiale avanzò. Allo stesso tempo il giovane usò una tecnica di movimento e li inseguì.


In realtà il maestro della steppa e il vecchio diavolo non potevano evocare la loro essenza demoniaca e se Lin Ming avesse potuto colpirli con Arcobaleno penetrante, sarebbe bastato un solo attacco per ucciderli.


Attivare però i tre grandi campi di forza nell'intento marziale demoniaco consumava troppe energie. Lin Ming aveva ottenuto abbastanza vera essenza attivando la Forza del Dio Blasfemo e bruciando il sangue dell'Antica Fenice, non gli rimanevano energie per attaccare.


<em>Ka ka ka!</em>


Iniziarono ad apparire fessure nell'essenza protettiva del maestro della steppa, era quasi sul punto di collassare. Impallidì.


"Dividiamoci e scappiamo!"


Ruggì il vecchio diavolo. I due scelsero direzioni diverse e iniziarono a fuggire a gran velocità!


Lo spazio primordiale di Lin Ming era ampio meno di mille piedi quadrati, inoltre il maestro della steppa e il vecchio diavolo erano entrambi ad una buona distanza dal centro. Ci sarebbe voluto poco tempo per uscirne data la loro velocità.


Vedendo il confine del campo di forza, gli occhi del maestro della steppa si iniettarono di sangue. Era già arrivato al suo limite.


Lo sguardo freddo di Lin Ming era fisso su di lui; avrebbe ucciso lui per primo!


Il senso divino si scatenò e ancora più energia del campo di forza si avventò sul nemico. In quell'istante l'ultimo briciolo di energia del maestro della steppa crollò completamente. L'essenza demoniaca protettiva esplose!


L'espressione del maestro della steppa cambiò drasticamente:"Moccioso, morirò insieme a te!"


Era già impazzito. Dopo essersi reso conto che Lin Ming lo stava inseguendo, non si era nemmeno disturbato a cercare di scappare. Cambiò direzione e si precipitò verso Lin Ming!


Di fronte all'attacco disperato del nemico, il giovane rimase immobile. Sempre più energia piombò sul maestro della steppa. Il primitivo voleva scagliare un attacco, ma era privo di forze, dove avrebbe trovato l'energia per reagire?


"Io... ahhhhh!"


Il maestro della steppa emise un grido miserabile, ma anche il suo ultimo urlo fu inghiottito dallo spazio primordiale. I suoi abiti si disintegrarono come fossero stati consumati dal passare di innumerevoli anni, riducendosi in polvere. Poi la sua carne iniziò a crepitare. I suoi meridiani esplosero e pezzi di carne e sangue volarono nello spazio primordiale, dove furono annientati all'istante. Poi fu il turno dei suoi muscoli, dello scheletro, del midollo, degli organi...


Lo spazio primordiale trasformava tutta la materia in caos. Ogni momento e spazio poteva essere sottoposto all'influenza dello spazio primordiale, dove poteva collassare facilmente riducendosi ad una particella. Yin e Yang non si erano divisi e i cinque elementi non si erano nemmeno formati. In tal caso, una volta persa la protezione dell'energia, come poteva un corpo sopravvivere? Sarebbe stato ridotto nel nulla dallo spazio primordiale!


<em>Hu!</em>


In diversi respiri di tempo, il maestro della steppa si ridusse come una scultura di sabbia che si dissipò e si ridusse in polvere! L'intero processo era stato silenzioso. Il suono aveva bisogno di un mezzo per viaggiare, quindi un praticante di arti marziali non sarebbe riuscito a sentire nulla, se non i suoni prodotti dal suo stesso corpo. Il mezzo dello spazio primordiale era il suo qi, un'energia potente come quella delle stelle. Come si poteva farla vibrare e farle trasmettere onde soniche?


Così era morto un guerriero di livello Imperatore in un completo silenzio. Non aveva lasciato nemmeno delle ossa!


Questa scena terrificante fece provare orrore ai Grandi Lord e ai Capi delle Pagode sopravvissuti, il sudore colava lungo le loro schiene. Che tipo di abilità era questa? Era solo un campo di forza, eppure era riuscito a massacrare un Imperatore Demoniaco a due stelle!


Nel momento in cui il maestro della steppa morì, il vecchio diavolo ruggì e scappò fuori dal campo di forza del Grande Imperatore.


Dopotutto era comunque un Imperatore Demoniaco a tre stelle. Anche se era anziano, la sua essenza demoniaca era molto più vasta e densa di quella del maestro della steppa. Proprio quando uscì, la sua essenza protettiva esplose.


<em>Peng!</em>


Gli abiti del vecchio diavolo si strapparono. Aveva visto com'era morto il maestro della steppa. Questo gli aveva fatto provare un grande terrore. Non appena uscì, fuggì rapidamente dalla Pagoda della Nuvola.


La Pagoda della Nuvola era stata costruita e raffinata dall'Empireo Primordius sin persona. Era incredibilmente solida ed era impossibile che qualcuno potesse romperla o rovinarla, era circondata da varie formazioni protettive ed era coperta da trappole e segreti.


Il vecchio diavolo era il precedente maestro della steppa, aveva grande familiarità con la Pagoda della Nuvola. Era sicuro che finché fosse riuscito ad allontanarsi di un po' di chilometri di distanza da Lin Ming, sarebbe riuscito ad usare diverse formazioni di trasmissione e a fuggire da questo maledetto posto.


E ora che Luosha aveva distratto Lin Ming, gli aveva dato abbastanza tempo. Come un agile topolino, viaggiò rapidamente per i canali di trasmissione della Pagoda della Nuvola scattando a dieci chilometri di distanza.


"Mostro! È un mostro! Come posso aver incontrato un mostro così anormale?!"


Gridò istericamente il vecchio diavolo. Come può un venticinquenne essere così potente?! Era inconcepibile. Qualunque Imperatore della Guerra delle Otto Distruzioni, Imperatore Demoniaco dell'Origine, Arcaico Imperatore dell'Eternità o anche l'Elfo dalle Sei Dita che era morto nell'Antico Abisso demoniaco, quando avevano 25 anni, non sarebbero stati altro che spazzatura in confronto a Lin Ming!


Se l'avesse saputo, il vecchio diavolo non sarebbe mai venuto qui a morire, non importava quante ricompense gli avrebbe dato Luosha.


Mentre guardava il vecchio diavolo svanire in un batter d'occhio e sgattaiolare come un topo tra le strade complicate della Pagoda della Nuvola, Lin Ming sorrise. Questo vecchio diavolo voleva gareggiare in velocità con lui?


Ciò che temeva di meno era un confronto in rapidità. Per non menzionare la Porta dello Stupore o il Roc Dorato che Squarcia il Vuoto, Lin Ming aveva compreso il terzo livello del Concetto di Fulmine: Estrema Velocità!


Delle sette energie elementali, il vento era famoso per la sua rapidità. Tuttavia non era il più veloce, questo onore apparteneva al fulmine!


Roc Dorato che Squarcia il Vuoto, Mistica Ombra del Fulmine!


Dodici simboli di fulmini di colore diverso formarono dei fili che iniziarono nel corpo di Lin Ming. I fili si erano fusi nella carne del giovane, brillando splendidamente.


Dopo aver aperto la Porta dello Stupore e attivato il Roc Dorato che Squarcia il Vuoto, aveva anche attivato l'arcana abilità di supporto, Mistica Ombra del Fulmine!


Innumerevoli scariche elettriche crepitarono da Lin Ming. Il suo corpo scomparve mentre raggiungeva una velocità incredibile.


I praticanti di arti marziali sopravvissuti si sentirono tremare le gambe. In uno scontro diretto, Lin Ming era un mostro. Anche se uno avesse voluto scappare, avrebbe dovuto confrontarsi con la sua rapidità anormale! Anche se qualcuno fosse riuscito a superare Lin Ming in coltivazione, finché fosse riuscito a scappare, sarebbe potuto tornare tra due anni a vendicarsi.


Come poteva una persona del genere lasciare che il suo nemico sopravvivesse?
                                


                                



