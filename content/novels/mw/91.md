---
weight: 91
title: Capitolo 91 - Puntare la lancia
pubDate: 2025-10-16T07:28:18.424Z
tags:
    - mw
---


Nella piazza di pietra della Formazione Ten Thousand Killing -


Zhu Yan strinse gli occhi guardando Lin Ming senza dire una parola, il suo colorito ritornò alla normalità, ma c'era un bagliore freddo nel suo sguardo.


Lin Ming e Zhu Yan si osservarono mostrando indifferenza. Prima o poi avrebbero combattuto, ma Zhu Yan non pensava che sarebbe accaduto così presto.


Lan Yunyue stava in un angolo del boschetto di bambù affilato. Era rimasta stordita quando aveva visto quel numero sulla Pietra di Valutazione. Guardò Zhu Yan e Lin Ming con fare confuso. Come si era arrivati a questo...?


Molti spettatori erano ancora scioccati dal risultato. In quel momento il responsabile della Formazione Ten Thousand Killing disse: "Lin Ming, congratulazioni per aver raggiunto la 62esima posizione nella Formazione Ten Thousand Killing. Secondo il regolamento del Palazzo Marziale, non appena entri tra i primi 80 della classifica, avrai la possibilità di sfidare un qualunque discepolo della Dimora Celeste. Il vincitore entrerà nella Dimora Celeste e il perdente sarà eliminato ed entrerà nella Sala Earth."


La Dimora Celeste del Palazzo delle Sette Arti aveva esattamente 72 persone. Questi discepoli erano lì grazie alle loro capacità combattive, ma la loro forza poteva non corrispondere alla loro posizione nella Formazione Ten Thousand Killing.


La competizione avrebbe valutato la forza di un individuo, tuttavia c'erano delle discrepanze. Ad esempio alcune specialità, come quelle dell'assassino, non potevano essere sfruttate a pieno nella Formazione Ten Thousand Killing. Ma quando volevano uccidere una sola persona potevano sorpassare la loro posizione.


Per questo il regolamento nel Palazzo delle Sette Arti stabiliva che una volta entrati tra i primi 80 nella Pietra di Valutazione, si aveva il diritto di sfidare un discepolo della Dimora Celeste. Generalmente in questa sfida, la persona scelta più spesso era quella nella posizione peggiore nella Dimora Celeste.


Lin Ming guardò la Pietra di Valutazione. Su di essa, i nomi dei discepoli della Dimora Celeste erano un po' più grandi di quelli della Sala Earth. Era facile vedere chi era il peggiore, era una ragazza di 17 anni di nome Bai Rongrong, 75esima.


Bai Rongrong era proprio lì durante questa competizione.
Ispirava compassione a vederla mentre osservava Lin Ming che si volgeva verso la Pietra di Valutazione. Sapeva che non aveva alcuna possibilità di batterlo.
Raggiungere la 62esima posizione in quattro bastoncini di incenso di tempo; sapeva di non poter battere un genio così anormale.


Doveva almeno provare a combatterlo. Non poteva arrendersi subito, doveva affrontarlo. Poteva solo sperare che questo talento mostrasse un po' di pietà...


Bai Rongrong era consapevole della sua situazione; si era già rassegnata al suo fato.


Molti dei presenti guardarono Bai Rongrong. Tutti si aspettavano che perdesse. Una ragazza poteva ottenere simpatia dagli altri, anche perché Bai Rongrong era diligente nella sua coltivazione. Se quello che avesse incontrato una calamità del genere fosse stato un ragazzo, molto probabilmente la maggior parte delle persone avrebbero goduto della sua sfortuna.


"Hai deciso?" Chiese il responsabile.


"Mmh, ho deciso." Rispose Lin Ming. "Però ho una domanda.
Ci sono restrizioni sulla data in cui si può svolgere l'incontro?"


"Puoi deciderlo tu, ma preferibilmente entro un mese. Qualora la tua posizione scendesse sotto i primi 80, allora perderai i requisiti per dichiarare la sfida."


"Capisco... grazie Apprendista Senior."


"Hai scelto? Ho bisogno di riferire il nome all'Anziano responsabile della Dimora Celeste."


"Sì. Ho scelto. Il tempo è tra un mese. E..." Lin Ming si girò. Sollevò la lancia e la puntò verso un uomo che lo stava fissando con gli occhi socchiusi: "Scelgo Zhu Yan!"


<em>Zhu Yan!?</em>


Quelli che sentirono questo nome si congelarono sul posto, specialmente Bai Rongrong, che aveva un'espressione incredula.


La piazza di pietra cadde in un assoluto silenzio.


Colui che aveva scelto era... Zhu Yan!?


All'inizio molte persone avevano pensato di aver sentito male, ma vedendo verso chi stava puntando la lancia non ebbero più dubbi!


Provocazione!


Sfidare qualcuno puntandoci contro la lancia! Era semplicemente una provocazione!


32esima posizione, Zhu Yan! Questo Lin Ming non avrebbe smesso di sbalordire!


"Questo Lin Ming... è... è impazzito!" Le labbra di Murong Zi si tesero. Mormorò: "No... Sono io la pazza. Se questo Lin Ming riesce a fare questi miracoli pazzeschi, allora sono io ad essere ammattita, non lui."


Anche Bai Jingyun era stupefatta. Questo Lin Ming era coraggioso! Che audacia! Voleva sorpassare Zhu Yan in un mese!


Da 62 a 32, si doveva sapere che più si saliva più diventava difficile avanzare di posizione. Dalla 162esima alla 132esima non sarebbe stato complicato, ma dalla 62esima alla 32esima sarebbe stato incredibilmente più arduo!


Lei aveva usato un intero anno per passare dalla 65esima alla 26esima posizione.


Questo ritmo di crescita sembrava alto, ma in realtà era limitato.


Perché quest'anno si erano diplomati venti discepoli che erano di fronte a Bai Jingyun. Quindi era solo salita di 19 posti!


"La cosa si fa interessante." Ta Ku disse con un sorriso beffardo. "Non sono venuto invano. Questo Lin Ming sembra provare risentimento nei confronti di Zhu Yan. Altrimenti perché punterebbe così in alto?"


"Mmmh davvero un pessimo rapporto. Ho sentito dell'intento omicida provenire da Zhu Yan, ma lo ha istantaneamente nascosto.
E Lin Ming ha sfidato Zhu Yan puntando la sua lancia. Era chiaramente una provocazione." Disse Ling Sen.
Nonostante l'intento omicida di Zhu Yan non fosse così ovvio, Ling Sen aveva i sensi allenati grazie a tutti gli anni che aveva trascorso sul campo di battaglia.
In più aveva anche l'intento marziale Ashura, quindi era particolarmente sensibile all'intento omicida.


"Zhu Yan è un persona spietata. Nonostante abbia origini aristocratiche, coltiva diligentemente. È molto forte, e non solo, non manca di ambizione. In futuro probabilmente si unirà al governo. Perfino io gli presto attenzione.
Ora questo Lin Ming lo ha sfidato, voglio davvero vederlo!" Ta Ku si leccò le labbra per l'entusiasmo. Faceva parte dell'esercito e molto probabilmente sarebbe ritornato nelle forze armate in futuro. Per lui era meglio non farsi coinvolgere in queste battaglie.


Cosa sarebbe successo tra un mese? Nessuno osava fare previsioni.


Se fosse stato prima della competizione, allora tutti avrebbero detto che Lin Ming era un folle che aveva fatto il passo più lungo della gamba, ma in quel momento nessuno osava sottovalutarlo.


...


"Mmh? Cosa? Lin Ming ha sfidato Zhu Yan? E lo ha fatto puntando la sua lancia! È possibile che abbia una qualche disputa con Zhu Yan?" Nel Palazzo Orientale, il Principe Ereditario aveva appena ricevuto la notizia.


"Davvero inusuale. Ci deve essere qualche ostilità tra di loro." Disse Muyi.


"Se sono davvero nemici, allora sono appena aumentate le mie opportunità. Questo Zhu Yan è già dalla parte di mio fratello. Condividono glorie e anche sconfitte. Nono so che genere di relazione c'è tra Lin Ming e Zhu Yan. Sembra che le mie informazioni siano incomplete..."


A parte Lin Xiaodong, pochi altri sapevano delle questioni tra Lin Ming e Lan Yunyue. Gli osservatori del Principe Ereditario avevano ricercato informazioni sulle origini di Lin Ming e sulla situazione dei suoi genitori, non era stato un resoconto completo.


...


<em>Peng!</em> La tazza di tè nella mano del Principe delle Nuvole venne fatta a pezzi. Proprio nello stesso momento aveva ricevuto la notizia anche lui.


Una sfida del genere non era sicuramente un buon segno. Se non c'era alcuna inimicizia tra di loro, perché Lin Ming avrebbe saltato così tante persone per combattere contro Zhu Yan?


"Questo Zhu Yan, mi sta davvero causando guai!"


Il Decimo Principe sollevò le sopracciglia e poi le aggrottò. Zhu Yan era imparentato con lui dalla parte di sua madre. I parenti della moglie o della madre, generalmente non sarebbero stati molto importanti, anche se si era principi o imperatori.


Fin dai tempi antichi era molto comune che la famiglia della moglie o della madre acquisisse più potere. Ad esempio l'imperatrice avrebbe affidato grandi incarichi alla sua famiglia, accrescendone la forza. Ma una volta che la sua influenza fosse aumentata troppo, allora ci sarebbe stato anche il rischio di cospirazioni e trame per controllare la corte.
Ci sarebbero state ribellioni e complotti per conquistare il potere.


Tuttavia questa era una fase cruciale per il Principe delle Nuvole.
Utilizzava qualsiasi cosa che potesse dargli un vantaggio. Zhu Yan era una persona talentuosa e il principe lo avrebbe accettato come suo sottoposto, ma non si sarebbe fidato di lui.
Uno come Zhu Yan era semplicemente troppo ambizioso.


"Riferisci l'ordine; voglio che Zhu Yan si presenti da me stasera!" Il Decimo Principe voleva indagare sul motivo della contesa e capire se Lin Ming potesse essere convertito da nemico ad amico.
                                


                                



