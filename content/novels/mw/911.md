---
weight: 911
title: Capitolo 911 - Io, Grande Imperatore
pubDate: 2025-12-15T08:37:10.287Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
43 Capitoli in coda, 0/5
-Schadenfreude</em>


In quel momento, nel mare spirituale di Lin Ming si generò uno spirito eroico e orgoglioso. Accompagnati da un crepitio, i tre intenti marziali iniziarono a danzare nel cielo del suo mare spirituale. Quando cominciarono a fondersi tra loro si sollevò una tempesta!


Asura: il campione immortale di cento battaglie, condensa un puro intento omicida in una pressione sull'anima, il corpo, la vera essenza del nemico, affievolendo il loro spirito combattivo e incutendo paura ancora prima che lo scontro iniziasse.


Questa era l'essenza di un Asura!


Dio del Massacro: innumerevoli omicidi, spargimenti di sangue, montagne di cadaveri e fiumi di sangue, creava un campo di forza di intento omicida che estingueva ogni forma di vita.


Questa era l'essenza di un Dio del Massacro!


Grande Imperatore: assoluto controllo di un mondo a parte, ferma le Leggi del mondo e diventa un dio spirituale che governa la vita e la morte, comandando su ogni cosa.


Questa era l'essenza di un Grande Imperatore!


Un praticante di arti marziali era destinato a lottare e a fare spargimenti di sangue; era impossibile astenersi. Sarebbe stato impossibile diventare un re rimanendo in isolamento.


Una volta che un individuo intraprendeva la strada delle arti marziali, doveva combattere innumerevoli battaglie e diventare un Asura. Doveva uccidere, scavalcare innumerevoli corpi e diventare un Dio del Massacro. Alla fine doveva controllare il suo mondo e comprendere le Leggi, diventando un Grande Imperatore!


"Ora capisco. Non c'era da meravigliarsi che l'intento Asura provenisse dalla Gabbia del Re e che quello del Dio del Massacro si ottenga massacrando tutti i talenti della Steppa del Massacro. Anche per l'intento marziale del Grande Imperatore bisognava attraversare la Strada dell'Imperatore e ottenerne l'approvazione!


"Questi tre intenti marziali sembrano molto compatibili, ma in realtà devono essere ottenuti passo dopo passo, lentamente. Ognuno di essi ha un effetto karmico sull'altro. Prima si diventa un Asura, poi un Dio del Massacro e alla fine si ascende diventando un Grande Imperatore. Quando l'Empireo Primordius ha creato l'intento marziale demoniaco, l'intento marziale stesso conteneva un collegamento con le leggi delle arti marziali..."


In quel momento Lin Ming si rese conto di molte cose. Senza accorgersene stava avendo un'illuminazione. I ricordi dell'Antico Diavolo non erano troppo definiti, ma i ricordi del continente Tianyan e del Regno Divino fecero comprendere molte cose a Lin Ming.


La strada delle arti marziali non era limitata. Ottenere esperienza, conoscenza, espandere i propri orizzonti poteva permettere ad un praticante di arti marziali di superare ostacoli che li avevano fermati in precedenza, facendoli rendere conto dei princìpi del mondo. Questo era anche il motivo per cui Duanmu Qun, Lan Xin e Feng Shen erano venuti nel continente Tianyan.


Quando molte esperienze si combinavano con la coltivazione, si poteva verificare queste ipotesi ed entrare in uno stato di illuminazione improvvisa!


In passato l'Imperatore Shakya aveva passato sette giorni e sette notti sotto un albero Bodhi prima di ascendere al Regno Divino.


Così Lin Ming meditò nella Pagoda della Nuvola, completamente assorbito in uno stato etereo. Ogni cosa che accadeva fuori divenne distante.


E nel suo mare spirituale, Moguang sospirò con emozione. Il talento, le opportunità fortunate e la percezione di Lin Ming erano invidiabili. Aveva appena acquisito l'intento marziale del Grande Imperatore e stava già iniziando a fonderlo con gli altri due. Una volta fatto questo, quanto sarebbe diventato potente?


"Il destino di questo bambino è nel continente Tianyan. Ha trovato il Cubo Magico e ha ottenuto innumerevoli opportunità fortunate qui. Prima di raggiungere il picco del continente Tianyan e sfruttare tutto il suo potenziale, non dovrebbe ascendere al Regno Divino. Altrimenti sprecherà il suo grande destino, quei mistici regni, le eredità e tutte le opportunità fortunate che ha trovato. Quando arriverà il momento, il ciclo del karma e della causalità influenzerà il progresso della sua coltivazione, rendendogli impossibile raggiungere il picco delle arti marziali."


Il karma, il destino, erano concetti illusori e intangibili, ma esistevano davvero. Il destino faceva parte del talento. Altrimenti, non importava quanto uno fosse talentuoso o percettivo, non sarebbe stato destinato a raggiungere il picco delle arti marziali.


Si poteva perfino dire che avere talento e percezione facesse parte del destino.


Quando Lin Ming era stato nella città dell'Antica Fenice, fata Feng e il Lord della città, il Venerabile Lanyan, avevano considerato questo punto. Avevano riconosciuto che il destino di Lin Ming apparteneva al continente Tianyan e doveva tornarci per ereditarlo e porre fine ad ogni conto in sospeso. Una volta che avesse sciolto i legami karmici che lo trattenevano qui e fosse avanzato al Mare Divino Realm, allora i suoi futuri risultati sarebbero stati illimitati.


Questo non significava che Lin Ming non avrebbe avuto un destino nel Regno Divino, ma che i rapporti karmici con il continente Tianyan avrebbero avuto una certa influenza su di lui. Bisognava sapere che molti praticanti di arti marziali che erano ascesi al Regno Divino avrebbero sperimentato un ostacolo dopo l'altro dopo aver fatto progressi nella sua coltivazione. A volte avrebbero dovuto perfino tornare nel mondo dei mortali e porre fine al loro karma di causa ed effetto. Naturalmente fare questo significava percorrere una strada lunga e difficile.


Quando si era avventurato nella Landa Selvaggia del Sud, Lin Ming aveva saputo di un individuo chiamato Stregone. Lo Stregone era un supremo esperto del Regno Divino che proveniva dal continente Tianyan. Dopo che era asceso al Regno Divino, un giorno era entrato in isolamento. Tuttavia questi legami karmici erano rimasti e quindi aveva prodotto una personificazione negli stadi avanzati del Mare Divino Realm e aveva consumato un'enorme quantità di forza per attraversare l'energia del continente Tianyan e tornare.
Al suo ritorno aveva lasciato un insieme di artefatti spirituali, le 72 Pagode dello Stregone. Queste pagode erano sorvegliate da Yan Mo, per permettere ai discendenti dello Stregone che vivevano nella Landa Selvaggia del Sud di avere un po' di fortuna, tagliando ogni suo legame da questo posto.


Naturalmente nessuno sapeva di questo segreto a parte Lin Ming. Era impossibile raffinare gli artefatti spirituali che aveva lasciato lo Stregone e nessuno sapeva nemmeno che le Pagode dello Stregone erano state create da uno spirito. Quando Lin Ming era entrato nella Pagoda dello Stregone, era arrivato al settimo livello, aveva ottenuto il sangue della scaglia inversa e aveva anche compreso l'intento marziale Samsara.


Tuttavia l'intento marziale che aveva ottenuto l'aveva compreso Lin Ming attraversando 100 cicli del Samsara. Non era come la Strada dell'Imperatore che lo avrebbe garantito direttamente. Solo da questo si poteva vedere quanto era stato terrificante l'Empireo Primordius.


Il tempo passò lentamente. In un batter d'occhio passarono tre giorni.


Lin Ming era seduto a gambe incrociate vicino ad una formazione di trasmissione, aveva gli occhi chiusi. La sua coscienza sembrava aver lasciato il corpo ed essere entrata nei nove cieli superiori.


Bisognava impedire qualunque disturbo in uno stato del genere. Altrimenti sarebbe stato difficile rientrare in uno stato di illuminazione.


Durante questo periodo, molti Grandi Lord della Pagoda della Nuvola scoprirono dov'era Lin Ming. Quando videro quel dio della morte seduto, si nascosero tutti il più lontano possibile. Per quanto riguardava rovinare l'improvviso stato di illuminazione di Lin Ming o disturbarlo, sarebbe stato assurdo. Nessuno di loro ne aveva il coraggio.


In realtà, anche avvicinarsi a Lin Ming era impossibile. Nonostante sembrasse seduto con calma, in realtà era in un flusso di tempo e spazio differente. Si era formato un campo di forza invisibile attorno a lui. Il potere delle leggi e l'energia erano imprigionati. Una costante quantità di spazio primordiale nasceva nel caos per poi ridursi nel nulla.


Anche se un guerriero ad un passo dal Mare Divino Realm entrasse accidentalmente in questo spazio caotico, sarebbe stato fatto a pezzi e poi sarebbe diventato cenere!


Al quinto giorno, Lin Ming aprì all'improvviso gli occhi. In quel momento le luci e le torce della Pagoda della Nuvola furono risucchiati dalle pupille del giovane, scomparendo al loro interno. Tutto lo spazio della Pagoda della Nuvola divenne nero!


E negli occhi di Lin Ming non c'erano più pupille, ma uno spazio primordiale pieno di energia! Caos, entropia, era come se le Leggi del Grande Dao stessero facendo nascere nuove stelle nei suoi occhi!


Il caos si divideva in Yin e Yang, il caos generava i cinque elementi, produceva ogni forma di vita. Controllando il potere del caos, sono un Grande Imperatore!


In quel momento tutta l'aura di Lin Ming si concentrò. L'invisibile campo di forza e lo spazio primordiale svanirono.


"Hai davvero fuso i tre grandi campi di forza formando l'intento marziale demoniaco?" Moguang balzò fuori dal mare spirituale di Lin Ming.


"Può essere considerato un intento marziale demoniaco completo. Ci sono ancora alcune parti che devo rafforzare, ma ora ho finalmente capito come dovrebbe essere usato. Se l'avessi compreso prima allora sarei riuscito ad uccidere molto più facilmente il maestro della steppa e quel vecchio diavolo!"


Lin Ming mosse le dita. Una luce grigia sfrecciò dalle sue dita e colpì una torcia vicina.


Quando la colpì, ci fu una scena incredibile. La torcia si disintegrò completamente, ridotta in polvere!


"Questo..."


Moguang spalancò gli occhi. Capì che Lin Ming doveva appena aver usato un po' del campo di forza del Grande Imperatore in cui era fuso anche quello Asura e del Dio del Massacro.


Quell'energia aveva ridotto la materia nel nulla, annientandola completamente. Se avesse colpito una persona, allora sarebbe stato davvero terrificante!


"Non avrei mai pensato che dopo aver fuso i tre campi di forza avresti ottenuto un controllo del genere." Moguang lo lodò. "Potrai ridurre in cenere qualunque avversario se userai questa mossa in futuro!"


Moguang era ben consapevole che quella piccola scia sarebbe stata sufficiente ad annientarlo.


E ciò che era ancora più anormale era che non solo poteva annientare la vita e le anime, ma anche la vera essenza, le tecniche e gran parte delle Leggi!


Si poteva definire una mossa capace di devastare ogni offensiva, chi poteva bloccarla?


Lin Ming rimase calmo come prima. Scosse la testa e disse:"Il mio spazio primordiale ha dei limiti. Non può essere usato per uccidere qualcuno forte come o più di me. Ad esempio, guarda il muro di questa Pagoda della Nuvola, è rimasto intatto anche se l'ho colpito."


La torcia che aveva distrutto Lin Ming era stata aggiunta dopo, ma la Pagoda della Nuvola era stata raffinata personalmente dall'Empireo Primordius. Se Lin Ming non si sbagliava, allora le dodici Pagode della Nuvola dovrebbero essere degli strumenti di altissimo livello, ma non aveva idea se fossero anche degli artefatti spirituali o dei tesori di un altro grado.


Strumenti superiori potevano formare spazi in sé stessi. Non era strano che potessero prendere la forma di una torre.


Era impossibile per Lin Ming distruggere qualcosa che l'Empireo Primordius aveva creato. Quindi quando quel briciolo di spazio primordiale aveva colpito il muro, aveva bruciato la torcia, ma non aveva lasciato nemmeno un segno sul muro stesso.


"Dovresti essere già soddisfatto. Che tipo di esistenza era l'Empireo Primordius? Era un Empireo! Nel Regno Divino è una persona superiore perfino ad un Re del Mondo. Figuriamoci un Empireo, non posso nemmeno immaginare come sia un Re del Mondo. Al di sotto del Re del Mondo c'è un Sacro Lord e l'Imperatore Demoniaco del passato non è riuscito nemmeno ad arrivare a questo livello! Hai la forza di un esperto al Mare Divino Realm, credevi davvero di poter lasciare un segno su una pagoda creata da un Empireo?"


"Il tuo spazio primordiale potrebbe non riuscire ad uccidere direttamente, ma può inghiottire la loro vera essenza ed indebolire tutti i loro attacchi e abilità. In confronto al tuo intento marziale demoniaco, il cosiddetto Dantian Viola, le Terre Sacre dell'Imperatore e tutta quella robaccia sono solo spazzatura inutile."


Disse Moguang annuendo, sembrava ansimare per l'entusiasmo come se si stesse immaginando che stragi avrebbe fatto Lin Ming per il continente Tianyan. Era stanco di doversi nascondere.
                                


                                



