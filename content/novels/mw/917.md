---
weight: 917
title: Capitolo 917 - Uccidere, uccidere, uccidere!
pubDate: 2025-12-15T08:37:10.288Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
37 Capitoli in coda, 0/5
da editare
-Schadenfreude</em>


Quando il fiore di loto rosso sbocciò, Situ Yaoxi sentì un'energia invisibile piombare sul mondo. Questo campo di forza era desolato, cupo e portava l'aura delle leggi del Grande Dao, facendole sembrare inarrivabili e non lasciando altra scelta se non prostrarsi in venerazione.


Coperta da questo campo di forza, sentì le ultime briciole di potere del suo corpo lasciare il suo corpo. La sua vera essenza collassò e si disperse, non aveva nemmeno la forza di afferrare una gallina. Era come se fosse tornata una comune mortale. Figuriamoci attaccare Lin Ming, non poteva nemmeno scappare via.


"Com'è potuto accadere?!" Disse nel panico Situ Yaoxi. Era sconvolta. Aveva perso tutta la sua forza da cui dipendeva, come poteva non essere scioccata?


Lin Ming non si disturbò nemmeno a guardare Situ Yaoxi. Afferrò Situ Yangon per il collo e lo sollevò da terra.


"Tu... cosa stai facendo?!" Situ Yangon si dimenò. La mano di Lin Ming era come una pinza da cui non poteva sfuggire.


Lin Ming sorrise sinistramente, ignorando le grida di Situ Yangon:"Non hai detto che conoscevi molti metodi di coltivazione della via della lussuria per risucchiare il suo Yin primordiale? Eheh, farò sì che non potrai più usare queste tecniche."


"Tu... cos'hai intenzione di fare?!" Il sorriso freddo di Lin Ming sembrava quello di un diavolo inumano per Situ Yangon. Gridò ancora più forte, cercando di fare circolare la sua vera essenza, ma fu del tutto inutile.


Lin Ming lo ignorò. Lo sollevò più in alto e poi scagliò una ginocchiata!


<em>Splat!</em>


Con uno schiocco, Situ Yangon urlò come un maiale al macello. Il sangue iniziò a piovere. In mezzo alle gambe sentiva un dolore terrificante che lo faceva desiderare di morire!


La ginocchiata di Lin Ming aveva distrutto la sua virilità!


La capacità di sopportare dei praticanti di arti marziali era estremamente elevata. Potevano stringere i denti e rompersi un braccio o una gamba. Potevano perfino usare materiali celesti per compensare le loro perdite, ma gli organi sessuali erano diversi; era anche il posto in cui era localizzata la dignità di un uomo. Il trauma psicologico nel perdere questa parte era ancora peggiore del dolore fisico.


"Sono stato castrato... sono stato castrato... io, Situ Yangon, sulla via per diventare un grande talento al Mare Divino Realm, sono stato castrato!"


Lo sguardo di Situ Yangon si appannò. Le sue labbra tremarono mentre mormorava tra sé e sé. Era stato colto dalla disperazione!


Lin Ming sogghignò. Poi con uno strattone, ci fu un crepitio grottesco e le sue mani furono strappate via! Lin Ming aveva spaccato i palmi di Situ Yangon, aveva perfino tirato via i suoi tendini sanguinanti!


Situ Yangon strillò come un maiale. Il suo corpo tremava, questo era un fato peggiore della morte!


Così Lin Ming aveva menomato un genio al quinto stadio della Distruzione. Senza armi, senza tecniche marziali, senza nemmeno usare vera essenza, aveva contato sulla sua forza fisica. Era davvero un livello assurdo!


Lin Ming gettò via Situ Yangon come un cane morto e si voltò verso Situ Yaoxi e Situ Meiyue, la sua espressione era furiosa!


In quel momento le gambe di Situ Yaoxi stavano tremando e Situ Meiyue si spaventò al punto da raggomitolarsi su sé stessa. Stava ansimando violentemente e il suo bellissimo viso era bianco come la carta. Disse addolorata:"No... non..."


Quando vide Lin Ming avvicinarsi, Situ Meiyue si afflosciò a terra. La sua forza era svanita e non poteva scappare. Era come Situ Yaoxi; sotto gli effetti di questo strano campo di forza tutta la sua vera essenza era diventata stagnante. Se Lin Ming non si fosse trattenuto dall'ucciderli, sarebbero stati ridotti in cenere tempo fa!


"Non le stavi per strappare i vestiti e tagliarla in mille pezzi?" Lin Ming puntò prima a Situ Meiyue.


"Io... non oserei, non oserei!" Gridò Situ Meiyue. Aveva il suo orgoglio, ma si fondava sulla forza. E ora che l'aveva persa e non era diversa da una mortale, come poteva avere la stessa fierezza di prima?


Al di fuori della formazione, Lan Yunyue guardò stordita cosa stava accadendo. Non aveva idea di cosa stava succedendo. Quelle tre persone erano ovviamente figure potentissime che potevano sconvolgere il mondo, come mai si erano trasformate in persone comuni di fronte a Lin Ming? Non avevano nemmeno la forza di resistere e lo lasciavano agire come desiderava.


"Non uccidermi, no, per favore, farò tutto ciò che vuoi, sarò perfino la tua schiava, per favore non uccidermi!" Il cuore delle arti marziali Situ Meiyue in origine era meno risoluto di Situ Yaoyue e Situ Luosha. Era terrorizzata.


"Schiava? Umpf, non ho bisogno di te! Lascia che ti mostri quali sono le conseguenze delle tue azioni!"


Lin Ming strappò gli abiti di Situ Meiyue e poi scagliò un colpo di palmo al suo petto.


Palmo Pulse Cutting!


<em>Peng!</em>


Un'ondata di vera essenza imperversò nel corpo di Situ Meiyue distruggendo ogni cosa sul suo cammino. Tutti i suoi meridiani si ruppero e lei vomitò una boccata di sangue. La sua vera essenza e il suo dantian erano stati distrutti, l'energia origin si stava dissipando rapidamente!


Il colpo di Lin Ming aveva distrutto tutte le abilità ragguardevoli della giovane.


Situ Meiyue sapeva cos'era appena accaduto. Le sue labbra tremarono, la sua espressione si riempì di disperazione. In quanto giovane orgogliosa, era abituata ad essere altera e a primeggiare sugli altri. Si poteva immaginare quanto dolore provasse!


Lin Ming afferrò Situ Meiyue e la gettò fuori dalla Formazione di Chiusura del Sangue Mistico, proprio ai piedi di Lan Yunyue. Era già diventato tutt'uno con la formazione e poteva aprirla come voleva.


"Non ti ucciderò, ti lascerò vivere. Ho distrutto tutte le tue abilità ma hai comunque attraversato sei stadi della Distruzione. Nonostante i tuoi poteri sovrannaturali non esistano più, il tuo corpo mortale è stato comunque temprato e avrai almeno altri mille anni di vita. D'ora in avanti sei la sua serva. Sarai il suo cane e non violerai nessuno dei suoi ordini. Se la servirai diligentemente forse potrei farti recuperare un po' della tua forza. Altrimenti ti farò a pezzi lentamente e ti farò desiderare di essere morta!"


Lin Ming in origine voleva strapparle i vestiti e farla a pezzi lentamente come Situ Meiyue aveva intenzione di fare con Lan Yunyue, ma aveva sentito un po' di disgusto e quindi aveva scelto questo metodo per punirla.


"Sarò una schiava o una serva..." Le labbra di Situ Meiyue fremettero. Per una persona così orgogliosa come lei, servire una mortale per il resto della vita era ancora peggiore che ucciderla.


"Lin Ming... Lin Ming... bestia, non te la farò passare liscia nemmeno se diventassi un fantasma!" Situ Yaoxi tremò con rabbia e paura. Non aveva forza di resistere a Lin Ming.


"La prossima sei tu!" Lin Ming arrivò lentamente di fronte a Situ Yaoxi, sorrideva in modo malvagio.


Proprio in quel momento risuonò il rumore di passi dall'esterno della porta. Lin Ming si girò e vide diversi praticanti di arti marziali entrare nella stanza. La maggior parte di loro erano membri della giovane generazione del Reame Divino Asura e c'era anche l'Anziano Sun, su cui Lin Ming aveva posto un marchio di tracciamento.


"Cos'è successo qui?!" Quando gli altri sentirono delle grida di dolore provenire dall'interno della sala frontale, avevano usato la loro percezione per indagare, tuttavia non erano riusciti a sondare quest'area. Quando si erano precipitati qui, videro questa scena.


"Lin Lanjian!"


L'Anziano Sun riconobbe immediatamente Lin Ming. Tuttavia era ancora abituato a chiamarlo con il suo falso nome. Questo perché il nome Lin Lanjian era il suo eterno incubo!


"Ehi, siete arrivati tutti qui. Dato che siete venuti, non pensate di potervene andare." Un sorriso crudele apparì sul volto di Lin Ming.
                                


                                



