---
weight: 922
title: Capitolo 922 – Lottare contro Bai Yao
pubDate: 2025-12-15T08:37:10.288Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
33 Capitoli in coda, 0/5
da editare
-Schadenfreude</em>


Una sola potenza trascendente poteva permettere ad un coltivatore di affrontare persone di livello più forte. Ad esempio Lin Ming era solo leggermente un po' più potente di Situ Haotian; era lontano dal poter paragonarsi a figure come il prozio imperiale Ouye Hua e il Sommo Divino Imperatore Yang Laotian delle Nove Fornaci, e non c'erano paragoni con qualcuno come Bai Yao. Tuttavia contando sullo spazio primordiale, Lin Ming poteva contendere con lui.


La creazione di una potenza trascendente era il prodotto dell'esperienza e della conoscenza di un Empireo, radunata completamente in una sola abilità. C'erano perfino alcune esistenze definite divine. Queste potenze trascendenti erano preservate e tramandate nel Regno Divino per miliardi di anni. Questo significava che potevano non apparire nemmeno nell'arco di un milione di anni. Si poteva intuire quanto fossero rare e magnifiche abilità del genere. Esistevano perfino molti Re del Mondo che non avrebbero mai avuto l'opportunità di ottenere una porzione di potenza trascendente.


Tra tutte le potenze trascendenti, un intento marziale era uno dei tipi più speciali. Questo perché non poteva essere studiato, solo compreso. Tuttavia c'era una sola eccezione: si poteva dare agli altri se il padrone dell'intento marziale fosse stato disposto a separarsi da una porzione del suo intento marziale, formando un seme e sigillandolo in una carta per simboli o un artefatto spirituale.


Era una situazione più che rara. Primo, nessuno era disposto a separarsi da una porzione del proprio intento marziale e indebolire i propri poteri sovrannaturali. Secondo, per farlo bisognava avere la coltivazione di un Re del Mondo o di un Empireo almeno, e possedere anche una grandissima comprensione in quanto ad anima e volontà. Solo allora avrebbe potuto tagliare una porzione del suo intento marziale e formare un seme per donarlo agli altri.


Tuttavia Bai Yao non lo sapeva. Questo era il motivo per cui era così scioccato. Non riusciva a capire come Lin Ming fosse riuscito a comprendere l'intento marziale demoniaco.


In effetti, il solo motivo per cui era riuscito a riconoscere l'intento marziale demoniaco era stato perché aveva partecipato alla grande guerra di 100.000 anni fa. Faceva parte degli eserciti che avevano combattuto contro l'Empireo Primordius e l'aveva anche visto usare questa abilità con i suoi occhi. Quando l'Empireo Primordius aveva usato l'intento marziale demoniaco, era riuscito ad uccidere all'istante decine di migliaia di praticanti di arti marziali del Regno Divino. E la maggior parte delle persone che erano morte erano molto più potenti di Bai Yao. Questa scena aveva terrorizzato Bai Yao ed era rimasta impressa nella sua memoria. Altrimenti, data la sua posizione, non avrebbe mai visto un intento marziale così leggendario.


"Non avrei mai immaginato che il tuo destino sarebbe arrivato ad un tale livello. Hai perfino compreso una porzione dell'intento marziale di Primordius, al livello di una potenza trascendente! Mi chiedo, se ti uccidessi, potrei ottenere l'eredità dell'Empireo Primordius?"


"Potenza Trascendente?" Lin Ming alzò le sopracciglia. Questo termine era apparso nei ricordi dell'Antico Diavolo e lo aveva più o meno compreso. In effetti il completo intento marziale di Primordius era davvero degno di questo titolo.


<em>'Ci sono numerosi tipi di potenze trascendenti nel Regno Divino, mi chiedo a che livello sarebbe la mia Forza del Dio Blasfemo? Dove posso ottenere le altre parti dell'intento marziale di Primordius? Che sia nel Mare dei Miracoli e nell'Antico Abisso Demoniaco? E a che livello arriverà quello completo?</em>'


Lin Ming pensò a tutto questo.


In quel momento Bai Yao si mosse.


Dato che la Formazione del Cimitero del Fiume Infernale non poteva essere attivata, Bai Yao poteva contare solo sulle sue forze. I suoi abiti dalla vita in su iniziarono a gonfiarsi all'improvviso e si strapparono, un tatuaggio viola brillante si accese sulla sua schiena. Correnti di vera essenza si condensarono dietro di lui, formando un enorme immagine nera. Questo fantasma era alto centinaia di piedi e aveva nove teste.


Era il leggendario Idra!


Bai Yao proveniva dal clan Idra, uno dei più grandi clan del Regno Divino, con innumerevoli membri sparsi nell'universo. Nonostante l'Idra non fosse una Bestia Divina e fosse inferiore ad una Fenice, la stirpe del clan Idra era molto più ricca di quello del clan dell'Antica Fenice, quindi il clan Idra non era affatto in svantaggio.


"Serpente Divora Universo!"


Lo strano giovane sollevò la lancia viola e l'immagine dell'idra dietro di lui aprì tutte le sue fauci, agitando tutta l'energia Heaven Earth attorno.


"Roarr!"


Le nove teste ruggirono insieme, le onde soniche riecheggiarono nel cielo.


Da quando era uscito dalla sua prigione nel Mare dei Miracoli, Bai Yao si era indebolito di molto. In origine non aveva intenzione di usare il potere del suo sangue, ma ora non aveva altra scelta. Figuriamoci uccidere Lin Ming, avrebbe rischiato perfino di essere ucciso.


Bai Yao si precipitò in avanti, facendo scontrare l'enorme immagine dell'idra  con lo spazio primordiale. L'immagine alta centinaia di piedi impattò con il campo di forza e iniziò a morderlo. Voleva farlo a pezzi!


Come si suol dire, un serpente era abbastanza avido e affamato da ingoiare un elefante. Un serpente poteva divorare un oggetto molto più grande di lui e l'idra aveva raggiunto il picco sotto questo aspetto. Si diceva che le nove teste potessero divorare il sole, per questo veniva anche chiamato pitone divoratore del cielo.


Con la mossa Serpente Divora Universo, Bai Yao voleva divorare forzatamente lo spazio primordiale.


Lo spazio primordiale era sia offensivo che difensivo e si estendeva per oltre mille chilometri di distanza. Dopo che un attacco a lunga distanza avrebbe colpito lo spazio, lo avrebbe indebolito via via che avanzava. Per attaccare Lin Ming, doveva entrare nello spazio primordiale, ma una volta entrato sarebbe stato influenzato dai princìpi di soppressione e la sua forza combattiva sarebbe diminuita.


Bai Yao non voleva dare l'iniziativa o vantaggi a Lin Ming. Quindi aveva utilizzato il potere della sua stirpe per rompere lo spazio primordiale. Finché si fosse infranto, Lin Ming non sarebbe riuscito a rivaleggiare con lui.


"Vuoi inghiottire il mio spazio primordiale?" Lin Ming sorrise freddamente. "Il mondo rappresenta le leggi più alte, le leggi a cui miriadi di creature devono ubbidire. È impossibile per un'idra inghiottire le leggi più alte. Se desideri divorarlo, allora lascia che io ti divori prima!"


Lin Ming scosse la Grande Alabarda Sanguigna e le giunture del suo corpo sembrarono crepitare. L'energia compressa nel Germoglio del Dio Blasfemo si scatenò ancora una volta e lo spazio primordiale si espanse, avvolgendo completamente l'immagine rilasciata da Bai Yao.


"Tempesta del caos!"


Lin Ming puntò la Grande Alabarda Sanguigna verso l'esterno e una lieve energia primordiale elementare formò un'enorme testa nel mondo, che si scontrò con l'idra nero. La carne e il sangue schizzarono, si sollevarono raffiche e il mondo perse il suo colore. Questa era una battaglia a lunga distanza!


Il potere del sangue di Bai Yao svanì rapidamente e Lin Ming non era in condizioni tanto migliori. L'energia dell'immagine dell'Idra era troppo vigorosa. Inghiottire quella forza con lo spazio primordiale era costata un'enorme quantità di vera essenza a Lin Ming. Dato che aveva anche dovuto bruciare il sangue dell'Antica Fenice, non sarebbe riuscito a resistere ancora a lungo anche se c'era la Porta del Riposo a sostenerlo.


Quando Bai Yao vide che la sua incarnazione stava per essere inghiottita dallo spazio primordiale, i suoi occhi si iniettarono di sangue. Strinse la sua lancia viola e sfrecciò in avanti.


<em>Chi la!</em>


Lo spazio primordiale si ruppe. Bai Yao si fuse insieme con l'immagine dell'idra nero e, con uno scricchiolio, tutti i muscoli del suo corpo iniziarono a sporgere. La parte inferiore del suo corpo era avvolta da energia nera, formando una coda di serpente.


Inaspettatamente Bai Yao si era trasformato in un mostro metà umano metà serpente. Inoltre ora aveva nove teste, ognuna di esse con lo stesso aspetto.


"Stella Distrutta, rompiti per me!"


Bai Yao sputò essenza di sangue sulla sua arma e la lancia viola emise una luce abbagliante. Un raggio lungo 100.000 piedi di luce viola trapassò 10.000 chilometri di spazio. La tempesta del caos fu spazzata via e lo spazio primordiale iniziò ad emettere crepitii come se non potesse sopportare l'impatto.


Dato che la battaglia era arrivata a questo punto, entrambi i combattenti avevano sfoderato le loro abilità, nessuno dei due si stava trattenendo. Era un vero scontro all'ultimo sangue!


"Potere del fulmine e del fuoco, Arcobaleno Penetrante!"


Quando Lin Ming vide che Bai Yao stava per attraversare lo spazio primordiale, si concentrò sul Germoglio del Dio Blasfemo e attivò tutto il potere elementale. Il fulmine e il fuoco si contorsero e per un momento sembrò che Lin Ming stesse tenendo un sole in mano. Il suo attacco si scontrò con la Stella Distrutta di Bai Yao.


Le stelle impattarono contro il sole ardente!


<em>Bang!</em>


Quando la Grande Alabarda Sanguigna e la lancia viola si scontrarono, il mondo cambiò colore e il sole e la luna persero la loro luce.


Le riserve di vera essenza di Bai Yao erano superiori. Anche se era indebolito dallo spazio primordiale, era riuscito a mettere in difficoltà Lin Ming, ma in quel momento una luce nera brillò tra le sopracciglia di Lin Ming e uno spirito da battaglia sfrecciò in avanti sibilando!


Lo spirito da battaglia si fuse con la Grande Alabarda Sanguigna!


Con questo supporto, l'arma diventò ancora più affilata. La lancia viola sembrò emettere un uggiolio, come se non potesse sopportare questa grande forza e rischiasse di rompersi da un momento all'altro.


"Uh?"


Bai Yao ne fu scioccato. Usò parte del suo potere per proteggere l'arma, ma questa brevissima distrazione, Lin Ming colse l'opportunità per recuperare il suo spirito da battaglia, fonderlo con la sua forza dell'anima e scagliarlo in avanti!


In quel momento l'immagine di uno spirito demoniaco del caos apparì dietro di lui. La forza dell'anima di Lin Ming sfrecciò tra le sopracciglia di Bai Yao, puntando al suo mare spirituale.


Erano le Arti Diaboliche del Caos che Lin Ming aveva ottenuto dal vecchio diavolo. Era una formula di attacco spirituale. Se usata direttamente contro qualcuno come Bai Yao, che aveva una potente forza spirituale, allora non avrebbe avuto grande effetto. Al massimo sarebbero rimasti gravemente feriti entrambi.


Ma durante un attacco a sorpresa, allora sarebbe stata una storia diversa. Lin Ming aveva usato il suo spirito da battaglia per creare una trappola e Bai Yao aveva perso la concentrazione.


Bai Yao sentì il suo mare spirituale tremare con violenza e perse la lucidità per un momento. Tuttavia in uno scontro tra maestri, la minima distrazione sarebbe stata sufficiente a ribaltare la situazione.


<em>Bang!</em>


La luce di alabarda e di lancia esplosero. Una terrificante onda sonica si precipitò all'esterno, quasi distruggendo lo spazio primordiale. Lin Ming impallidì mentre ritirava l'intento marziale demoniaco e ruzzolava all'indietro.


Bai Yao era in condizioni ancora più miserabili. La sua vera essenza protettiva era stata squarciata dall'onda sonica e il suo petto era cosparso di sangue!


"Bastardo!"


Bai Yao aveva i capelli scompigliati e il suo corpo era macchiato di sangue. Nonostante queste ferite non fossero gravi, era comunque una grande umiliazione!


La sua coltivazione era negli stadi avanzati del Mare Divino Realm, eppure era stato ferito fino a questo punto da Lin Ming, un mero praticante di arti marziali al quarto stadio della Distruzione. Come poteva non esserne infuriato?


Non poteva fare nulla però. Questo spazio primordiale offensivo e difensivo era troppo difficile da affrontare. La sua forza superava di gran lunga quella di Lin Ming, ma era impotente!


Nonostante Lin Ming potesse prendere l'iniziativa, voler sconfiggere Bai Yao era estremamente difficile. Strinse la Grande Alabarda Sanguigna e compresse lo spazio primordiale ad un raggio di 100 piedi per risparmiare vera essenza.


<em>'Il periodo di attivazione del sangue dell'Antica Fenice passerà presto... quel Bai Yao ha la stirpe dell'Idra, le sue capacità di rigenerazione non dovrebbero essere di molto inferiori alle mie.'</e,>


Lin Ming scoprì che dopo che Bai Yao era stato ferito, la carne sul suo petto aveva iniziato a contorcersi, rigenerandosi lentamente. Se questa battaglia fosse continuata, allora sarebbe stata una prova di resistenza.


Lin Ming aveva attivato lo spazio primordiale e bruciato il sangue dell'Antica Fenice, entrambi consumavano un'enorme quantità di energia, ma anche Bai Yao era nelle stesse condizioni visto che doveva stimolare il potere del suo sangue. Era difficile dire chi ne sarebbe emerso vittorioso.


Proprio in quel momento brillò una fiamma davanti a Bai Yao. Questa luce era un talismano di trasmissione a lunghissima distanza che aveva mandato un messaggio da sette o otto milioni di chilometri di distanza.


C'era solo una persona sul continente Tianyan che possedeva un talismano del genere.


Era Yang Yun!
                                


                                



