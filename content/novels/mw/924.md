---
weight: 924
title: Capitolo 924 (A) - Sistemare il Ciclo del Karma
pubDate: 2025-12-15T08:37:10.289Z
tags:
    - mw
---


<em>Capitolo regolare,
33 Capitoli in coda, 0/5
-Schadenfreude</em>


Lo spazio nell'Anello Viola era confortevole. Quando Lin Ming aveva depositato la famiglia Lin nel suo anello spaziale, aveva lasciato la maggior parte delle costruzioni intatte. Quando le vide, Lin Ming iniziò a perdersi tra i ricordi.


Sala Cangyan. Padiglione del Fiore della Pioggia.


Quando Lin Ming vide questi posti che un tempo rappresentavano lo strato sociale più nobile della famiglia, si emozionò. Queste erano aree in cui potevano entrare solo i signorini del clan. Venivano trasportati da portantine di legno per godersi il paesaggio. Sarebbero stati accompagnati da un gruppo di servi e vassoi di frutta e dolci squisiti a loro disposizione in ogni momento.


Quando era giovane, Lin Ming pensava che fossero lo stile di vita più ricco. Aveva desiderato questo tipo di vita e pensava che dopo essere cresciuto e, dopo aver raggiunto il picco delle arti marziali, sarebbe potuto diventare una persona del genere. Ora però non gli interessava più.


In passato Lin Ming era venuto nella tenuta Lin diverse volte con suo padre per preparare grandi banchetti. Il suo lavoro era disossare. Con il suo coltello affilato, avrebbe tagliato le bestie feroci in varie parti e avrebbe visto suo padre cucinarle.


A parte questo, lui e la famiglia Lin non avevano avuto molti scambi.


In un batter d'occhio erano passati dieci anni. Per i praticanti di arti marziali che vivevano per decine di migliaia di anni, dieci anni erano un periodo insignificante di tempo. Tuttavia quando Lin Ming ripensò al passato, tutte queste scene sembravano sfocate e remote.


I discendenti della famiglia Lin si disposero secondo la loro carica e il loro grado di anzianità e si posizionarono dietro Lin Wanshan. Una famiglia di mortali rispettabile come il clan Lin aveva regole severe e tradizioni tediose. Ora che stavano porgendo i loro saluti a Lin Ming, naturalmente non potevano mostrare una mancanza di etichetta.


Quando i discendenti della famiglia Lin, i loro sguardi erano pieni di rispetto e inquietudine. Erano stati tutti influenzati da una persona leggendaria come Lin Ming, ma pochissimi l'avevano visto o avevano sentito parlare di lui. Negli ultimi anni la posizione della famiglia Lin era diventata molto più importante ed erano diventati il clan numero uno del regno di Fortuna Celeste.


Lin Wanshan aveva ricevuto il titolo di Duca Lin. Le proprietà e le società del clan Lin erano innumerevoli. Si poteva dire che fossero stati allo zenit della loro gloria. Anche l'imperatore del regno di Fortuna Celeste Yang Lin doveva portare rispetto a Lin Wanshan. Non solo Lin Wanshan non aveva bisogno di inchinarsi, ma gli sarebbe stato perfino offerto un posto. In privato, Yang Lin doveva anche chiamarlo 'zio Lin'.


Un tale rispetto e cortesia era stato conferito raramente fin dalla fondazione del regno di Fortuna Celeste. Lin Wanshan non era un idiota, sapeva che Yang Lin lo trattava così tutto grazie a Lin Ming. Anche Yang Lin era diventato imperatore grazie al suo supporto.


In realtà dopo che Lin Ming aveva lasciato la Valle dei Sette Misteri, i discendenti della famiglia Lin non avevano idea di che livello avesse raggiunto. Sapevano solo che era estremamente potente. Anche dopo che Situ Yaoxi e gli altri erano venuti, avevano avuto comunque difficoltà a capire la situazione, quelle persone superavano già completamente la loro immaginazione.


Alcuni membri della giovane generazione e anche Anziani iniziarono a porgere i loro rispetti a Lin Ming e ad inchinarsi. Non era insolito. Secondi i costumi del regno di Fortuna Celeste, se un clan avesse prodotto un'imperatrice, allora una volta che la donna fosse tornata a casa, ci sarebbe stata una grande celebrazione. Tutti i membri della famiglia si sarebbero cosparsi di incenso e ci sarebbero stati grandi banchetti per giorni, avrebbero venerato gli antenati e organizzato molti eventi. Anche il patriarca della famiglia si sarebbe dovuto inginocchiare, anche se fosse stato il padre dell'imperatrice.


Ora la posizione di Lin Ming era di gran lunga superiore ad una mera imperatrice del regno di Fortuna Celeste. Secondo i costumi di una famiglia mortale, tutti si dovevano inchinare a Lin Ming.


C'erano molti discendenti, solo tra i servi si potevano contare oltre mille persone con lo stesso cognome. Quando vide una famiglia così grande, Lin Ming in realtà non sentì un grande senso di appartenenza.


Per lui la sua vera famiglia erano i suoi genitori, sua sorella e Lin Xiaodong, Mu Qianyu e Qin Xingxuan. Tutti gli altri potevano essere considerati solo parenti distanti.


"Non c'è bisogno di tali cerimonie. Zio Lin, alzati per favore, non posso permettere una tale cortesia. Quando ho lasciato casa per perseguire le arti marziali, non mi sarei mai immaginato che avrei portato tali benedizioni e disastri per la famiglia Lin. Dopo che l'invasione delle bestie è finita, non ho più messo piede a Qingsang. Non credevo che vi avrei trascinato tutti nei miei guai."


"Nipote Lin, non può dire questo. Finché il clan rimarrà prospero in futuro, allora figuriamoci perdere una mano, non batterei ciglio nemmeno se dovessi sacrificare la vita. Per una famiglia tradizionale, la prosperità della prossima generazione era la cosa più importante. Anche la vita di un membro del clan era sacrificabile per una questione così importante.


Lin Ming notò che la mano sinistra di Lin Wanshan era stata tagliata. Lin Ming sospirò. Durante questa calamità, dovevano essere morti molti discendenti. Alcuni avevano perso i piedi o le braccia, tutto questo a causa sua. Tirò fuori alcune bottiglie di pillole dal suo anello spaziale e disse:"Qui ci sono delle pillole medicinali per rigenerare gli arti. Prendete pure queste pillole."


Le medicine spirituali che potevano rigenerare gli arti dei mortali non potevano essere considerate troppo preziose. Lin Ming aveva molti tipi di medicinali, ma nessuno era adatto a praticanti di arti marziali di alto livello. I guerrieri che avevano attraversato la Distruzione avrebbero avuto un corpo spirituale. Se il loro braccio fosse stato tagliato e si fosse rigenerato senza essere stato temprato, allora sarebbe diventato diventato solo un peso per loro. Durante un combattimento, una volta che la vera essenza inondava l'arto, sarebbe esploso quando sarebbe stato incapace di sopportare la vera essenza.


Naturalmente per un mortale non sarebbe stato un problema.


Quando Lin Wanshan vide tutte le medicine spirituali, si rallegrò. Nessuno desiderava rimanere un disabile per il resto della vita. Mentre videro le pillole, i discendenti della famiglia che provavano un po' di risentimento nei confronti di Lin Ming si riappacificarono.


"E qui ci sono altre medicine. Nonostante siano inutili per me, se un mortale le assumesse, può prolungare la propria vita ed eliminare ogni malattia. Possono vivere per oltre cento anni. Per quanto riguarda le altre, aiutano a crescere praticanti di arti marziali. Permetterà loro di avanzare oltre lo stadio della trasformazione del corpo e la loro coltivazione aumenterà di molto. Se un maestro Houtian mangiasse queste medicine, potrebbe perfino avanzare allo Xiantian.


Mentre parlava, Lin Ming tirò fuori un'altra enorme pila di pillole medicinali. Le aveva ottenute dagli innumerevoli praticanti di arti marziali che aveva ucciso. Erano medicine di livello base, ma per un piccolo Sect erano tesori inestimabili.


Solo queste decine di medicinali potevano permettere ad un maestro Houtian di avanzare allo Xiantian e potevano fare impazzire di gelosia un Sect di terzo livello. Si poteva vedere questo dagli sforzi che Qin Ziya aveva fatto per ottenere la Pillola dell'Apertura Celeste.


"Queste, queste sono pillole che possono permettere ad un maestro Houtian di avanzare allo Xiantian?" Lin Wanshan deglutì con un po' di difficoltà. Aveva un po' di esperienza e sapeva il valore di questi tipi di medicinali. Erano davvero preziosi! Una sola di queste pillole costava quanto un'intera città!


Lin Ming aveva dato loro con noncuranza diverse decine di queste pillole. Lin Wanshan ovviamente provò inquietudine quando vide tesori del genere.


Lin Ming capì cosa stava pensando Lin Wanshan e disse:"Non preoccuparti, i Sect che saranno gelosi di queste pillole sono piccoli, non oseranno attaccare la famiglia Lin. Per quanto riguarda quei Sect che oserebbero attaccarvi, non si preoccuperebbero di queste medicine di basso livello."


Lin Ming fece un cenno. Queste parole sconvolsero tutti i discendenti della famiglia Lin. Dare con noncuranza così tante pillole al livello di una Pillola dell'Apertura Celeste e chiamarle comunque medicine di basso livello, la potenza di Lin Ming era semplicemente inimmaginabile.


Lin Ming rifletté per un momento e poi tirò fuori una serie di marionette dal suo anello spaziale. Ce n'erano 18, e ognuna di esse assochilometriva ad un demone crudele, i loro lineamenti erano feroci e selvaggi, sembravano diavoli infernali.


Erano le marionette lasciate dal Portatore di Morte. Aveva usato queste marionette quando era negli stadi inferiori della Distruzione, ma dopo che era entrato nel Mandato del Cielo, non gli erano state più utili. Erano rimaste solo come parte della sua collezione. A Lin Ming non erano utili, ma ora aveva pensato a come poterle usare.


Lin Ming prese una tavoletta di giada e ci pose un marchio spirituale. Riversò un po' di vera essenza in una tavoletta di giada e la passò a Lin Wanshan:"Solo per le emergenze. Darò queste marionette alla famiglia Lin come guardie. Se il clan Lin dovrà affrontare un disastro un giorno, si può usare questa tavoletta di giada per controllare le marionette e superare la calamità. Questa tavoletta di giada può essere data al patriarca, può essere considerata un cimelio del patriarca e tramandata nelle generazioni."


Sentendo queste parole, i discendenti fissarono le marionette con curiosità e orrore. Il Portatore di Morte era un individuo assetato di sangue che amava la morte e il caos. Queste marionette erano state create con i cadaveri di grandi maestri e la loro pelle e le loro ossa erano state temprate con duri sacrifici. Queste 18 marionette avevano attraversato oceani di sangue e l'intento omicida che emanavano era così alto da potersi quasi condensare. Se un mortale le avesse guardate troppo a lungo, le loro anime sarebbero state danneggiate.


"Non guardatele." Disse con calma Lin Ming. Mandò un'ondata di energia che isolò completamente l'intento omicida emanato dalle marionette.


I mortali della famiglia Lin erano rimasti storditi guardandole. Si ripresero lentamente e iniziarono a sudare copiosamente. Se solo guardare queste marionette inattive poteva fare questo, allora era difficile immaginare quanto sarebbero state potenti una volta attivate!


Lin Ming mosse le dita ediciotto sfere grigie sfrecciarono nellemarionette; era il campo di forza demoniaco compresso. Disse:"Una qualsiasi di questediciotto marionette può spazzare via facilmente la Valle dei Sette Misteri. Se unissero le forze tutte e diciotto, la loro forza aumenterà di cento volte. Sarà sufficiente a proteggervi."


"Sp-spazzare via la Valle dei Sette Misteri? Se uniscono le forze il loro potere aumenterà di cento volte?"


Lin Wanshan spalancò gli occhi quando sentì queste parole. Nonostante sapesse che Lin Ming avesse raggiunto un livello inarrivabile, la Valle dei Sette Misteri era un'organizzazione irraggiungibile per i mortali del regno di Fortuna Celeste. Nemmeno l'imperatore poteva sfidarli e potevano perfino rimuovere l'imperatore se avessero desiderato. Se per loro questo non era il picco, allora cosa poteva esserlo?


E un picco del genere poteva essere spazzato via facilmente da una sola marionetta. Si poteva immaginare che impatto avesse avuto su Lin Wanshan!


Lin Ming disse:"Esatto, ma la vera essenza che ho lasciato in questa tavoletta di giada è sufficiente solo ad attivare queste marionette due volte. Una volta attivate due volte, il campo di forza che ho lasciato in queste marionette le inghiottirà e le ridurrà in polvere. Questo è anche per impedire che altri Sect le desiderino e causino guai alla famiglia Lin."


"Solo due volte..." Quando sentì queste parole, Lin Wanshan pensò che fosse un po' un peccato. Era ovvio che Lin Ming avesse la possibilità di attivarle molte più volte, ma non desiderava farlo. Il fatto che in seguito sarebbero state distrutte dimostrava che queste marionette non valevano nulla per Lin Ming.


Lin Ming continuò:"Due volte è il limite. Questo per impedire che i discendenti del clan le usino per fare guerra al mondo, saccheggiando altre terre e commettendo malvagità."


"Contare su forze esterne per prosperare farebbe rischiare di cadere un clan. Porre questo limite assicurerà che vengano usate solo in periodi di calamità. Se la famiglia Lin desidera prosperare, deve contare sulle sue forze. Per quanto riguarda le possibili calamità che accadranno, probabilmente avverranno solo quando cambierà dinastia, qualcosa che succede solo ogni qualche centinaio di anni.. Queste diciotto marionette garantiranno alla famiglia Lin mille anni di prosperità. Questo dovrebbe essere sufficiente."
                                


                                



