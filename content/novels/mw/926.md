---
weight: 9260
title: Capitolo 926 – La Fine di Bai Yao
pubDate: 2025-12-15T08:37:10.289Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
30 Capitoli in coda, 0/5
-Schadenfreude</em>


"Impossibile, impossibile!" Bai Yao iniziò a perdere la ragione. "Hai sigillato il Lord Demoniaco? Come ci sei riuscito?!"


"Non c'è niente di impossibile. Bai Yao, riposa in pace e vai a seguire il tuo maestro!" Yang Yun mosse le mani e la pozza di sangue attorno a lui iniziò a sollevarsi nel cielo, trasformandosi in un enorme pitone.


"Maledetta bestia! Ingrato piccolo bastardo! Se non fosse stato per noi, saresti già morto senza che nessuno se ne accorgesse. Come potresti avere questa forza!" Gridò istericamente Bai Yao. I suoi occhi erano rossi come il sangue, desiderava fare a pezzi Yang Yun.


"Ingrato?" Yang Yun sogghignò:"Credi che sia un bambinetto che sarà ingannato da parole così insignificanti? Ci siamo sempre usati a vicenda. Non mi sono mai fidato di voi, né voi vi siete mai fidati di me. Se non avessi attaccato il tuo maestro, allora una volta che i poteri sovrannaturali del diavolo avessero raggiunto il gran successo sarei già diventato un sacrificio o mi avrebbe rubato il corpo."


Yang Yun tirò fuori una spada cremisi brillante dal suo anello spaziale. Questa lama era stata anche raffinata nel sangue della pozza e il suo potere era incredibile.


Accarezzò la lama e la bagnò con un po' di sangue. La lama lo assorbì, diventando sempre più ammaliante e incantevole!


"Lord Demoniaco! Lord Demoniaco! Sei stato sigillato?! Svegliati! Svegliati! Svegliati!"


Bai Yao fece circolare tutta l'energia nel suo corpo e la riversò nella sua voce, formando un'onda sonica che investì Yang Yun come una valanga o uno tsunami.


Era una tecnica marziale caratteristica dal clan dell'Idra, chiamato Ruggito Divoratore del Cielo. Riversare la sua energia nell'onda sonica per attaccare il nemico era molto efficace nei confronti dell'anima divina invisibile e intangibile. Bai Yao voleva usare questa sorta di impatto per svegliare l'Antico Diavolo.


Yang Yun rimase impassibile. Disse freddamente:"È inutile urlare. La maggior parte della forza del tuo Lord è stata inghiottita da Lin Ming nel Tempio delle Meraviglie e ora la sua forza era calata drasticamente. Allora ho aspettato il momento giusto, ho risparmiato le forze e, mentre si stava riprendendo, l'ho soppresso in una sola volta e l'ho divorato. Per tutti questi anni il Lord Demoniaco a cui ti stavi inchinando ero io, Yang Yun. Anche se gridi a squarcia gola, non si sveglierà comunque."


"Cosa?!" Bai Yao lo trovò incredibile. Gridò come un pazzo. "Senza cancellare il marchio spirituale perderai te stesso se inghiottirai l'anima degli altri! Com'è possibile?! Com'è possibile?!"


"Hai ragione. Non sono riuscito a cancellare il marchio spirituale del diavolo e ho potuto solo sigillarlo. Anche così perderò frequentemente la mia personalità e i miei ricordi diventano confusi. A volte non so nemmeno chi sono. Quando accade, conto sulla mia determinazione per superare quei momenti. In futuro, una volta che la mia coltivazione aumenterà e la mia comprensione degli spiriti aumenta, lo divorerò completamente quell'anima diabolica e cancellare il suo marchio spirituale insieme a tutti i suoi ricordi."


Un'anima era composta da ricordi e marchio spirituale, erano entrambi inseparabili. Se Lin Ming desiderasse cancellare il marchio spirituale dell'Antico Diavolo, anche lui avrebbe dovuto distruggere i ricordi associati. Allora però i ricordi dell'Antico Diavolo sarebbero diventati inutili per Yang Yun.


Bai Yao rabbrividì quando sentì queste parole. Questo Yang Yun era semplicemente un pazzo, un pazzo!


Nonostante Yang Yun sembrasse impassibile, in realtà questo metodo era praticamente un suicidio. Nessuno era disposto ad usare la sua anima con leggerezza e contare sulla determinazione per superare una pericolosissima perdita di personalità e individualità. Una volta che si falliva, si sarebbe diventati folli, cadendo nella depravazione e diventando un lunatico privo di una identità.


Per quanto riguardava aumentare di livello ed eliminare il marchio spirituale del diavolo, era fin troppo difficile. Una volta che i ricordi si fondevano insieme, separarli sarebbe stato molto arduo. Se uno avesse fatto un solo errore durante il processo, si rischiava di cancellare i propri ricordi.


Il motivo per cui Yang Yun aveva scelto una via così pericolosa era perché aveva davvero bisogno della conoscenza dell'Antico Diavolo. Quando l'Antico Diavolo aveva provato a possedere Lin Ming e aveva subìto un contraccolpo quasi fatale, aveva perso la maggior parte della sua anima, ma la parte rimasta era l'essenza del suo spirito e la fonte dei suoi ricordi; era ancora più importante delle altre due parti combinate. In effetti era ragionevole. Dati i pericoli nel possedere qualcuno, l'Antico Diavolo naturalmente avrebbe protetto la parte più importante del suo spirito.


Le ambizioni di Yang Yun erano grandissime. Voleva diventare un guerriero impareggiabile e arrivare al picco delle arti marziali. Non voleva fermarsi al continente Tianyan. Per farlo avrebbe dovuto correre il rischio.


"Folle, sei un assoluto folle!"


Bai Yao impallidì. Di fronte a questa pazzia provava solo paura.


Coloro che non temevano un avversario forte, temevano le persone che non si preoccupavano della loro vita. Quelli che non temevano di perdere la propria vita erano spaventati dai folli. Ai suoi occhi questo Yang Yun era un folle.


Era spietato nei confronti dei suoi nemici e ancora di più lo era con sé stesso!


Dall'inizio avevano sottovalutato Yang Yun e avevano scelto la persona sbagliata. Avevano cresciuto una tigre, creando questo disastro e dando tutto il frutto dei loro sforzi a qualcun altro!


<em>Bang!</em>


Ondate di sangue schizzarono al cielo, formando il pitone gigante che si avventò su Bai Yao. Yang Yun si levò al cielo, sembrava che fosse in pieno controllo della situazione. "Sei davvero un cane fedele. Ora mostrami il tuo valore fino all'ultimo!"


In quel momento le parole erano inutili, si poteva solo combattere. Bai Yao gridò e l'immagine di un'enorme idra apparì dietro di lui. Strinse la sua lancia viola e la scagliò verso Yang Yun!


"Stirpe dell'Idra, Stella Distrutta!"


Quando vide Bai Yao usare il suo attacco più potente, nei suoi occhi apparì una traccia di pietà. Formò con noncuranza un sigillo e lo inviò verso Bai Yao, che tremò e l'immagine dietro di lui svanì all'improvviso, tutta la vera essenza condensata si dissipò nel nulla!


"Cosa?" Bai Yao ne fu scioccato. Guardò con ferocia e odio ardente Yang Yun:"Spregevole canaglia!"


Desiderava poter divorare Yang Yun, ma un'energia irresistibile lo sopprimeva senza lasciargli possibilità di resistere. Allo stesso tempo i fiumi di sangue che formavano il pitone caddero su di lui e lo inghiottirono. L'energia esplose e un'enorme ondata di sangue schizzò nel cielo, formando nuvole cremisi. Alla fine piovve tutto verso il basso.


Oltre il 30% dei meridiani di Bai Yao si erano rotti. Fluttuava a faccia insù nel mare di sangue, il suo viso era pallido.


Dal suo naso e dai suoi occhi stava colando sangue, il suo sguardo era pieno di disperazione.


Bai Yao sorrise. Era in condizioni miserabili:"Lord Demoniaco, non ti sei fidato di me, alla fine non ti sei fidato di me! Sono stato leale e devoto per 100.000 anni nel Mare di Sangue Immortale, eppure non hai tolto l'incantesimo dal mio corpo. Ora quella scelta mi ucciderà. Mi hai ucciso!"


Yang Yun guardò impassibile Bai Yao. Non aveva usato tecniche marziali. Tutto ciò che doveva fare era usare la sua forza per attivare l'incantesimo che l'Antico Diavolo aveva lasciato in Bai Yao.


Era il metodo più sicuro e anche più crudele per ucciderlo. Non c'era nemmeno una possibilità per opporsi per lui. Per un praticante di arti marziali era il modo più triste per morire. Possedeva poteri sovrannaturali, aveva una sicurezza incrollabile nella sua forza, eppure non poteva combattere per sopravvivere.


"Durante la battaglia con Lin Ming hai consumato troppa energia e ti sei precipitato qui senza recuperare le forze. Così non sei riuscito nemmeno a resistere all'incantesimo."


Le parole di Yang Yun erano spietate e indifferenti. "Prima di morire, ti consiglierei un'ultima cosa. In questo mondo ti puoi solo fidare di te stesso. Il tuo Lord non si sbagliava. Il solo motivo per cui è stato sconfitto da me è perché il suo destino era insufficiente ed è stato gravemente ferito da Lin Ming. Tu invece sei morto in modo fin troppo stupido."


Yang Yun sollevò la mano destra e afferrò l'aria. Una freccia di sangue trapassò il petto di Bai Yao e poi volò nel cielo!


Tutta l'essenza di sangue del giovane iniziò ad essere attirata da una forza invisibile, scorrendo dal suo corpo. Si condensò nell'aria formando una luce rosso sangue che brillava costantemente.


Bai Yao guardò impotente mentre l'essenza di sangue usciva dal suo cuore, formando uno spettacolo splendido, eppure strano. Stava mostrando un sorriso ironico. Non avrebbe mai pensato che sarebbe morto così.


Il sangue continuava a scorrere dal suo corpo. La stirpe dell'Idra era estremamente resistente. Inoltre un tempo Bai Yao aveva raggiunto lo stadio Divine Trasformation, rendendo il suo corpo molto più forte. Anche se il suo cuore era stato ferito e la sua essenza di sangue veniva risucchiata via, non era ancora morto. Invece il suo corpo cominciò a rinsecchirsi sempre di più.


Alla fine tutta la sua essenza e la sua vitalità furono risucchiate via da Yang Yun!


Yang Yun scagliò dei sigilli di energia dalla massa di sangue. L'immagine di un Idra apparì sulla massa di sangue; era l'ultima lotta dell'essenza di sangue e della vitalità.


"Ha formato perfino una forma. La qualità dell'essenza di sangue di Bai Yao è davvero meravigliosa." Mormorò Yang Yun. I movimenti della sua mano accelerarono; voleva raffinare la sua vitalità.


Molte volte quando una pillola si formava, avrebbe prodotto un'immagine dopo aver lasciato la fornace. Questo perché l'energia medicinale era molto ricca. Dopo un lungo periodo di tempo avrebbe potuto perfino sviluppare una sua intelligenza. Anche i materiali celesti che esistevano da molto tempo avrebbero posseduto uno spirito; era lo stesso concetto.


Nonostante l'immagine del sangue provenisse da uno spirito, non aveva una sua intelligenza, solo un istinto di sopravvivenza. Si dimenò quando fu coperta dall'energia di Yang Yun e iniziò ad essere raffinata.


Tuttavia era impossibile resistere. Tutta la sua energia spirituale fu risucchiata e iniziò ad afflosciarsi.


"Fonditi!"


Yang Yun strinse le mani e il fantasma dell'idra fu assorbito, diventando una pillola di sangue delle dimensioni di un pollice.


"Con questa pillola, la pozza diventerà una sorgente di sangue, un balzo qualitativo. Mi permetterà di raggiungere la perfezione dell'Arte della Raffinazione del Sangue. Quando lo farò, potrò creare una formazione e percepire la vitalità di una persona, individuandola nel raggio di un milione di chilometri."


Quando arriverà il momento, Lin Ming, non potrai più scapparmi!"


"Hai la vita di un Imperatore, il tuo destino è incredibile. Io invece, nonostante abbia accumulato il mio destino per 40 anni, è comunque inferiore al tuo e anche la tua resistenza è superiore. Se combattessi contro di te, anche se fossi più potente, non avrei comunque la sicurezza di poterti sconfiggere. Anche così però non possiamo non combattere. Ho provato ad ucciderti, ho spinto il mondo intero a darti la caccia e ho anche danneggiato la tua famiglia; un'ostilità del genere non potrà più essere riappacificata. Solo il destino e i segreti che possiedi non mi lasciano altra scelta se non ucciderti!"


Le ambizioni di Yang Yun erano incredibili, ma la sua vita e il suo talento erano insignificanti. Il motivo per cui era riuscito ad ottenere i suoi risultati era perché aveva contato sulle risorse e gli insegnamenti dell'Antico Diavolo. Nel Regno Divino, nonostante l'Antico Diavolo potesse essere considerato capace, non era un signore, figuriamoci una figura importante. Anche se Yang Yun avesse inghiottito i suoi ricordi e avesse raggiunto il suo stesso livello, sarebbe stato incredibilmente difficile, se non impossibile andare oltre. Doveva ereditare il destino di un altro. Questo destino sarebbe provenuto da Lin Ming.


Fin dai tempi antichi, se un genio non avesse sperimentato occasioni fortunate, non avrebbe ottenuto grandi risultati. Tutti queste grandi occasioni però provenivano da combattimenti e lotte. Ora, con un'opportunità del genere, anche se sapeva di essere in pericolo, doveva comunque rischiare la vita!
                                


                                



