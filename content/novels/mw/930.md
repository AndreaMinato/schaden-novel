---
title: Capitolo 930 – Nuvole Cupe
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
26 Capitoli in coda, 0/5
-Schadenfreude</em>


In una grande sala vuota erano seduti quindici individui attorno ad un lungo tavolo. C'erano uomini e donne, ognuno di loro aveva un'aura molto potente; erano tutti guerrieri al Mare Divino Realm.


Nel continente Tianyan c'erano appena più di cento combattenti di questo livello. Negli ultimi secoli non era nato un guerriero al Mare Divino Realm e, al contrario, avevano iniziato a morire vecchi combattenti. Ora erano rimasti solo 90 di loro. In questa grande sala era radunato un sesto dei guerrieri al Mare Divino Realm rimasti.


Molti avevano espressioni preoccupate e ansiose.


"Mi chiedo quale sia il motivo per cui questo Yang Yun ci abbia convocati." In fondo al tavolo, una donna vestita di bianco si stava sfregando la fronte, la sua voce era piena di inquietudine.


Era fata Xue Feng del clan Bai.


Negli ultimi anni Yang Yun era diventato sempre più potente. In particolare era riuscito ad unire le razze del mare della Nebbia sotto il suo nome e ora oltre venti guerrieri di livello Imperatore gli avevano giurato fedeltà. Questo, combinato con la sua potenza e quella di Bai Yao, faceva sì che nessuno osasse resistergli.


"Non importa qual è il motivo, dovremmo ubbidire e farla finita. Abbiamo ancora il marchio di tracciamento dello spirito da battaglia di Yang Yun; possiamo solo cancellare questi marchi se la forza della nostra volontà si avvicina alla sua. Ora come possiamo sfidarlo?" Disse con esitazione un uomo vestito di blu accanto a fata Xue Feng.


Fin dai tempi antichi, anche se uno fosse diventato il guerriero più potente al mondo, raramente sarebbe riuscito a prendere il controllo dell'intero continente come Yang Yun. Il motivo per cui ci era riuscito era grazie al suo spirito da battaglia. Se qualcuno avesse osato sfidare i suoi ordini, sarebbe riuscito a trovarli ovunque si nascondessero.


Quando l'uomo vestito di blu parlò, il gruppo si ammutolì. Dopo metà bastoncino di incenso un'altra persona sussurrò con voce tremante:"Nell'ultimo anno sono scomparsi sette guerrieri al Mare Divino Realm. Hanno tutti una caratteristica in comune, cioè che hanno un corpo divino o una stirpe particolare."


Solo queste parole fecero rabbrividire tutti. Un corpo divino, una stirpe o un dantian particolare, tutte queste caratteristiche appartenevano ai talenti più grandi. La loro coltivazione era veloce e le loro possibilità di arrivare al Mare Divino Realm erano di gran lunga superiori agli altri. Quindi anche se pochi possedevano queste qualità, comprendevano il 20% dei combattenti al Mare Divino Realm.


Inoltre queste persone di solito potevano avanzare al Mare Divino Realm da sole, la loro forza era superiore a quella degli altri.


Solo durante l'ultimo anno sette di loro erano spariti. Questo significava che quasi metà di loro era scomparsa!


Tra di loro, tre erano stati dichiarati morti perché le loro tavolette di giada dell'anima si erano infrante. Gli altri quattro non avevano una tavoletta di giada, ma avevano lasciato un messaggio in cui dichiaravano che erano 'andati in isolamento' o che avrebbero 'viaggiato per il mondo alla ricerca dell'immortalità'. Come potevano credere a parole del genere data la loro esperienza?


Come potevano non essere scioccati da avvenimenti del genere!


Il combattente al Mare Divino Realm che aveva parlato stava solo accennando a questo punto, non disse altro, tutti i presenti però erano persone sagge che avevano superato le loro prove e le loro tribolazioni; nessuno di loro era idiota.


Probabilmente quei sette erano tutti morti!


Al mondo c'erano pochi che potevano uccidere sette guerrieri al Mare Divino Realm in un anno lasciando pochissimi indizi su com'era stato fatto.


Bai Yao, Yang Yun e il vecchio Zao Hua erano in grado di farlo.


Per quanto riguardava Lin Ming, tutti i presenti pensavano che fosse un po' inferiore al vecchio Zao Hua. Nessuno aveva visto la sua battaglia contro Bai Yao. I soli che avevano assistito allo scontro erano stati Situ Yaoxi e gli altri guerrieri del mare che avevano accompagnato Bai Yao, ed erano tutti morti.


Nonostante tutti pensassero che la coltivazione di Lin Ming doveva essere stata straordinaria negli ultimi anni, ritenevano che fosse improbabile che la sua forza fosse cresciuta a tal punto.


Non stavano sottovalutando Lin Ming, solo che tre anni erano un periodo troppo breve e non sapevano che aveva compreso una potenza trascendente. In realtà, se non fosse per l'intento marziale demoniaco, Lin Ming non sarebbe riuscito a rivaleggiare con Bai Yao.


Dei tre capaci di uccidere sette guerrieri al Mare Divino Realm in questo modo, il vecchio Zao Hua non aveva motivo per massacrarli. I colpevoli più probabili erano Bai Yao e Yang Yun.


Tutti e sette i guerrieri al Mare Divino Realm spariti avevano un corpo divino o una stirpe particolare. Questa caratteristica comune li aveva fatti trarre conclusioni e associazioni. Ad esempio alcuni metodi della via demoniaca potevano raffinare l'essenza di sangue per dare vitalità al proprio corpo. L'aura demoniaca di Yang Yun era terrificante, non sarebbe strano se avesse usato un metodo di coltivazione del genere!


Inoltre era perfino disposto ad uccidere il suo bisnonno. Se poteva fare questo, cosa non avrebbe osato fare?


Quando i presenti se ne resero conto, si sentirono tutti come agnelli al macello. Specialmente quelli con un sangue particolare che impallidirono. Se Yang Yun avesse desiderato ucciderli, non sarebbero riusciti ad opporsi.


"Quindi rimaniamo seduti ad aspettare la morte?" Fata Xue Feng mandò una trasmissione di vera essenza. Aveva inviato questo messaggio solo alle persone di cui si fidava di più. Nel dominio di Yang Yun non avrebbe osato parlare con imprudenza.


Un vecchio vestito di blu rispose:"Questo bambino, Yang Yun, le sue ambizioni sono troppo grandi! Ha già iniziato ad attaccarci. Una volta che sarà abbastanza forte, temo che unirà i quattro Reami Divini. Dobbiamo coalizzarci per opporci. Se gli ultimi novanta guerrieri al Mare Divino Realm uniranno le forze, potremo ancora resistere!"


"Coalizzarci?" Un uomo di mezz'età scosse la testa. "Facile per te dirlo. Probabilmente ci sono molte spie e c'è anche il Reame Divino Asura che si è arreso completamente a Yang Yun. Per loro un mondo controllato da Yang Yun e meglio di uno dominato da Lin Ming. Poi, anche se ci coalizzassimo tutti insieme, affrontare grandi maestri come Yang Yun e Bai Yao, contando anche quei guerrieri del Mare della Nebbia, non sembra possibile. Se provassimo a farlo, probabilmente saremmo uccisi all'istante da Yang Yun!"


"Allora cosa proponi? Credi che dovremmo permettere a Yang Yun di distruggere lentamente le nostre forze finché non crolleremo?"


Tutti si ammutolirono. Non avevano la forza per resistere a Yang Yun, ma se non si fossero opposti, avrebbero fatto comunque una brutta fine.


Il patriarca del clan Shang, Shang Yuetian disse:"Yang Yun non è invincibile. La sua più grande minaccia è Lin Ming. Negli ultimi anni ha ordinato una caccia all'uomo per trovare Lin Ming, ma nessuno è riuscito a trovarlo. Il continente Tianyan è incredibilmente vasto. Se Lin Ming è saggio e troverà qualche posto per isolarsi a coltivare, allora tra dieci anni potrà uccidere Yang Yun. È la nostra ultima speranza."


"Credi che Lin Ming vincerà se si nasconderà e coltiverà da solo? Ehi, non sottovalutare Yang Yun, i suoi metodi non sono necessariamente inferiori a lui. Non ho idea di cos'abbia fatto in questi anni, ma potrebbe capire la sua posizione in qualche modo."


Fata Xue Feng scosse la testa e disse:"Sono fiduciosa al riguardo. Probabilmente non sai cos'è successo nel regno di Fortuna Celeste della Regione dell'Orizzonte Sud."


Il regno di Fortuna Celeste era solo un paese comune e insignificante del continente, inoltre era una nazione mortale priva di tecniche marziali. Poteva essere descritto come un piccolo villaggio in mezzo al nulla. Il solo motivo per cui i guerrieri lo conoscevano era grazie a Lin Ming.


Avevano anche sentito della trappola che Yang Yun aveva preparato lì.


"Uh? Cos'è successo?" Il regno di Fortuna Celeste era troppo distante dai quattro Reami Divini e Lin Ming aveva ucciso quasi tutti i presenti. Le notizie dell'evento non si erano ancora diffuse nel continente. Naturalmente il Reame Divino Asura che aveva subìto le perdite più grandi certamente era consapevole di ciò che era accaduto, ma non avrebbe mai diffuso queste notizie.


"Tutti i guerrieri del Reame Divino Asura collocati nella famiglia Lin del regno di Fortuna Celeste, inclusi Situ Yaoxi e il patriarca della famiglia Sun sono stati sterminati. Anche i membri del clan Lin e le costruzioni sono state spazzate via completamente da qualche grande potere sovrannaturale. Questo ti suggerisce qualcosa?"


"Uh? Stai dicendo che l'ha fatto Lin Ming? Lin Ming finalmente si è mostrato di nuovo?!"


Le parole di Fata Xue Feng avevano scioccato tutti! Lin Ming era sparito per oltre tre anni, ma ora era davvero riapparso!


Alcuni si entusiasmarono immediatamente. Questo giovane aveva sempre dato loro piacevoli sorprese. Ora finalmente avevano una possibilità di ribellarsi a Yang Yun!


"Sono passati solo un po' più di tre anni, è troppo impaziente." L'uomo di mezz'età un po' cupo scosse la testa. "E uccidere Situ Yaoxi e il patriarca Sun non è niente di che. Sono i guerrieri di livello Imperatore più deboli che sono riusciti ad arrivare al Mare Divino Realm grazie a delle opportunità fortunate. Yang Yun e Bai Yao possono ucciderli alzando un dito. Temo che la differenza tra Lin Ming e Yang Yun sia ancora troppo vasta."


"Perché dici sempre parole così deprimenti?" Fata Xue Feng si accigliò lievemente. "In effetti non è niente di che, ma non dimenticare, come può Yang Yun non aver disposto altre trappole nel regno di Fortuna Celeste? Anche se Lin Ming sapeva che era una trappola e non sapeva se Yang Yun fosse lì in attesa, ha comunque osato andare a salvare gli altri. È perfino riuscito a scappare! Questa è una prova sufficiente del fatto che Lin Ming è sicuro di poter scappare da Yang Yun e Bai Yao. Forse ha perfino combattuto con Bai Yao. Lin Ming è un talento impareggiabile mai visto prima, è impossibile usare metri di valutazione comuni per comprendere i suoi limiti."


Le speculazioni di Fata Xue Feng erano ragionevoli. Tutti si scambiarono un'occhiata, trapelava un po' di speranza dai loro sguardi. Con la ricomparsa di Lin Ming, potevano seguirlo e attaccare Yang Yun.


Naturalmente questo premesso che Lin Ming potesse affrontare Yang Yun. Anche se fosse stato più debole, avrebbe dovuto essere almeno capace di resistere.


"Dobbiamo solo sopportare per un po' più di anni. Una volta che Lin Ming sarà cresciuto a sufficienza, potremo coalizzarci insieme e contrattaccare Yang Yun."


Mentre parlava, Fata Xue Feng sentì un'aura potente investirla. Alzando lo sguardo, vide un giovane alto che entrava nella grande sala. Indossava un abito rosso e sulla sua fronte c'era una sottile linea rossa. La sua postura era dritta, il suo aspetto era perfetto, la sua pelle era chiara come la giada e aveva un'aura demoniaca spaventosa.


Era Yang Yun!


Solo incontrando il suo sguardo, Fata Xue Feng si sentì stordita, come se i suoi occhi potessero vedere attraverso il suo corpo. Sospettava perfino che avesse ascoltato le trasmissioni di vera essenza che aveva mandato.


"C-come può avere un potere così terrificante?"


A Fata Xue Feng si mozzò il fiato. Dopo non averlo visto per oltre sei mesi, Yang Yun era diventato ancora più imperscrutabile. Sembrava che fosse riuscito ad allenare delle arti diaboliche incredibilmente potenti. L'aura che emanava la allarmava e la spaventava!


"Siamo finiti. La forza di Yang Yun aveva raggiunto questo livello, come possiamo sperare di sfidarlo?"


Fata Xue Feng si disperò. Anche gli altri provarono sentimenti simili. Tutta la loro sicurezza di prima crollò come una valanga.
                                


                                



