---
weight: 9310
title: Capitolo 931 – Rete da cui non si può sfuggire
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
25 Capitoli in coda, 0/5
-Schadenfreude</em>


"Di cosa state discutendo con le trasmissioni di vera essenza?"


Chiese con un sorriso Yang Yun, ma la sua espressione era inquietante!


Trasmissioni di vera essenza?


Quando tutti sentirono queste parole, le loro mani iniziarono a sudare. In quel momento si sentirono perfino come se il contenuto delle loro discussioni fosse stato percepito!


Normalmente una trasmissione di vera essenza non poteva essere scoperta degli altri, quando se n'era reso conto? O aveva detto queste parole per ingannarli?


Di fronte a questo Yang Yun che sembrava onnisciente, si sentirono tutti sotto un'enorme pressione!


Lo sguardo di Yang Yun brillava come una saetta; nessuno osava incontrarlo direttamente.


"Fata Feng, sembra che abbia qualcosa da dirmi. Se desidera dirlo ad alta voce faccia pure. Il suo clan Bai ha seguito il mio Reame Divino delle Nove Fornaci per migliaia di anni. Può essere considerata leale e devota."


Quando incontrò lo sguardo di Yang Yun, Fata Xue Feng si sentì soppressa da un'aura potente, come se tutti i suoi pensieri e le sue emozioni fossero stati svelati. Questa sensazione la fece rabbrividire.


Tuttavia era una persona dalla forte determinazione e che poteva controllarsi. Fece un respiro profondo, calmò la voce e disse perfino:"Non stavamo parlando di nulla, la stavamo solo aspettando."


"Oh? È così?" Yang Yun sorrideva; nessuno poteva capire il significato dietro la sua espressione.


Situ Haotian e gli altri guerrieri del Reame Divino Asura seguivano Yang Yun. Erano come acqua e fuoco con Lin Ming, erano destinati a sottomettersi a Yang Yun, così da potergli resistere.


Diverse settimane fa, durante la battaglia con il regno di Fortuna Celeste, avevano subìto gravi perdite. L'espressione di Situ Haotian era cupa e tetra. Nessuno sapeva cosa stesse pensando al momento.


Yang Yun arrivò con calma al suo posto, mosse il suo abito rosso e si sedette:"Vi ho chiamato tutti qui oggi così che poteste aiutarmi per un certo obiettivo."


Mentre parlava, Yang Yun mosse le dita e oltre una decina di tavolette di giada volarono fuori dalle sue maniche, ognuna atterrò nelle mani di ciascun guerriero presente. "Disponete le formazioni secondo le descrizioni della tavoletta di giada. Ho preparato già le bandiere di formazione. Tutto ciò che dovete fare è riversarvi energia."


Tutti presero una tavoletta di giada, si scambiarono un'occhiata e poi immersero la loro percezione nell'oggetto. Scoprirono che all'interno c'era una mappa che comprendeva l'intero continente Tianyan, insieme al Mare del Sud, della Nebbia, Nord e il Mare Rosso, continuando per altre 60-70 milioni di chilometri.


C'erano centinaia di punti rossi sulla mappa e ognuno di essi era connesso agli altri con linee rosse. Formavano un'enorme rete che ricopriva l'intero continente e grandi porzioni dei quattro mari.


"Queste sono formazioni di trasmissione?"


"Sì, formazioni a lunghissima distanza che hanno una distanza di otto milioni di chilometri l'una dall'altra. Insieme coprono l'intero continente. Sarete solo responsabili del continente Tianyan. Per quanto riguarda i quattro mari, ho già dato l'incarico ad altri."


C'erano diverse formazioni di trasmissione poste molto lontane l'une dalle altre. Se Yang Yun fosse andato a disporle personalmente avrebbe dovuto spendere un'enorme quantità di tempo e sforzi. Se avesse voluto disporle in diversi mesi, il solo modo per farlo era usare questi guerrieri al Mare Divino Realm per porle separatamente.


Yang Yun aveva ucciso sette guerrieri con una variazione della stirpe nel continente Tianyan. Aveva preso tutta la loro vitalità e l'aveva mescolata a quella della stirpe dell'Idra di Bai Yao, completando l'ultimo passo della sua Arte della Raffinazione del Sangue. Ora, finché avesse potuto coltivare per altri sei mesi, il suo metodo di coltivazione avrebbe raggiunto la perfezione.


Allora sarebbe riuscito ad usare la vitalità del sangue di Lin Ming per individuare la sua posizione nel raggio di un milione di chilometri. Utilizzando queste formazioni sarebbe riuscito a viaggiare nel continente in breve tempo. Lin Ming non sarebbe più riuscito a nascondersi.


Yang Yun tirò fuori una serie di bandiere di formazione e le divise tra gli anelli spaziali che poi lanciò. Disse freddamente:"Ci sono un totale di 316 formazioni. Tutto ciò che dovete fare è posarne 82. I dischi di formazione sono già completi. Vi darò due mesi per finire questo obiettivo semplice. È meglio che stiate tutti attenti e non facciate errori, altrimenti dovrete pagarne il prezzo."


La voce di Yang Yun conteneva un lieve intento omicida che fece raggelare il cuore di tutti i presenti. Non potevano resistere di fronte all'imperscrutabile Yang Yun,.


Yang Yun si girò e se ne andò, lasciando tutti gli altri a scambiarsi occhiate di orrore e trepidazione. Mentre tenevano le tavolette di giada in mano, provarono disperazione.


"Ho la sensazione che tutte le azioni di Yang Yun puntino a catturare Lin Ming." Disse con una trasmissione di vera essenza Fata Xue Feng.


Gli umani e gli animali occasionalmente avevano dei presentimenti. Questa sensazione era illusoria e difficile da descrivere a parole, ma spesso era piuttosto accurata. Specialmente per i praticanti di arti marziali ad un certo livello, le premonizioni tendevano ad essere più accurate.


"È possibile che stia per fare la sua mossa. Dopo essere rimasto tranquillo per quasi quattro anno, è impossibile che permetta a Lin Ming di crescere liberamente come vuole."


"Non ho idea di cos'abbia fatto in questi anni, ma la forza di Yang Yun è aumentata. In confronto a 3-4 anni fa sembra molto più formidabile. Sento pressione solo a guardarlo. Come potrà sconfiggerlo Lin Ming?"


"Vero. Lin Ming non ha abbastanza tempo. Se avesse cinque anni, no, anche solo tre anni, sarebbe una situazione completamente diversa." Il vecchio scosse la testa, era davvero una sfortuna. Il talento di Lin Ming superava di gran lunga quello di Yang Yun, ma Yang Yun non gli avrebbe dato il tempo di diventare più potente.


"Non possiamo fare nulla. Comunque dobbiamo posare queste formazioni, altrimenti moriremo ancora più velocemente."


Disse il vecchio vestito di blu. Prese un disco e una bandiera da un anello spaziale. Queste bandiere erano piene di innumerevoli linee e simboli e c'erano delle istruzioni speciali nella tavoletta di giada. Dopo che Yang Yun aveva studiato le formazioni dell'Antico Diavolo ed era diventato abile nelle barriere della via demoniaca del Regno Divino, per lui era semplice creare una formazione che si estendeva per otto milioni di chilometri.


Allo stesso tempo a milioni di chilometri di distanza nel cielo sopra la Palude Nera delle 8000 chilometri, Lin Ming stava meditando con calma nella caverna dell'Imperatore del Fulmine. Saette stavano scorrendo per il suo corpo e dietro di lui stavano apparendo dodici diagrammi complessi. Erano formati dalle Leggi del Grande Dao e contenevano sconfinati misteri.


Questi diagrammi stavano roteando lentamente, fondendosi lentamente con il corpo di Lin Ming. Stavano emettendo una sensazione di calore. Il corpo del giovane sembrava un sole che emetteva una luce splendente.


"Questa è l'aura delle Leggi del Grande Dao. I frutti del dao hanno i segni del Grande Dao e hanno formato questi diagrammi. Sono anche frammenti delle leggi del Grande Dao."


Lin Ming aprì gli occhi, vedeva ogni cosa attraverso un velo viola. Non era estraneo a questa strana sensazione. Quando era nella città dell'Antica Fenice, aveva provato qualcosa di simile quando aveva visto le pietre del caos, ma la sensazione non era stata così distinta come oggi.


"Questo è proprio un frutto divino nato dall'essenza del mondo. La polpa ha i segni del Grande Dao. Se la mia coltivazione fosse superiore, mi avrebbero lasciato un'impressione ancora più profonda."


Mormorò tra sé e sé Lin Ming. Il suo corpo era pieno di vitalità ed energia.


Continuò a meditare e a coltivare, assorbendo energia e rendendosi sempre più conto delle leggi del Grande Dao. Dopo un certo periodo di tempo. Il corpo di Lin Ming collassò. Prima la pelle, poi i muscoli, poi i meridiani, tutto fino alle ossa e agli organi.


Dopo che il corpo si ruppe, si trasformò in una sostanza intangibile.


Lin Ming stava iniziando ad attraversare il quinto Stadio della Distruzione.
                                


                                



