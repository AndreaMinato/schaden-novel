---
title: Capitolo 932 – Diagramma del Dao Post-celeste
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
24 Capitoli in coda, 0/5
-Schadenfreude</em>


Il quinto Stadio della Distruzione, si distruggeva e riformava il nucleo, incidendo sulla sua superficie delle leggi elementari. Finché uno fosse riuscito ad attraversare il sesto Stadio della Distruzione e a condensare le leggi nel Nucleo Vorticante, avrebbe potuto tentare di avanzare al Mare Divino Realm.


I livelli più alti della Distruzione erano divisi in nove stadi. I primi tre ricreavano il corpo spirituale, i tre dopo riformavano il nucleo e gli ultimi rigeneravano l'anima.


Dopo aver attraversato sei Stadi della Distruzione, si poteva contare sulle proprie forze per arrivare al Mare Divino Realm, ma gli ultimi tre stadi avrebbero influenzato la forza di un praticante di arti marziali e per quanto tempo sarebbe riuscito a perseguire il cammino delle arti marziali. Più era formidabile uno spirito e più energia poteva manipolare. L'anima era anche correlata alla volontà; era la portatrice dello spirito da battaglia. Se non fosse stata abbastanza potente, il suo potenziale sarebbe stato limitato.


Nella caverna, il corpo di Lin Ming era già diventato una nebbia di sangue. Si stava temprando lentamente nel mare di energia.


Un giorno. Due giorni. Tre giorni.


Dopo quindici giorni, l'energia e l'essenza iniziarono a radunarsi insieme, formando un Nucleo Vorticante.


Il processo di formazione del nucleo fu estremamente lento. Una debole aura aleggiava attorno ad esso, condensando un diagramma del dao.


Quando si evolveva energia primordiale, naturalmente si sarebbe rivelato anche un diagramma del dao. Questo era il cosiddetto diagramma del dao post-celeste. Post-celeste significava che avrebbe contenuto i principi del grande Dao. Erano le cosiddette leggi naturali.


Tra i molti diagrammi del dao, il più appariscente era quello viola. Era ampio dieci piedi e i suoi motivi brillavano come scariche elettriche. La sua evoluzione era complessa ed enigmatica, conteneva misteriose verità. Questo era il diagramma del dao delle Leggi del Fulmine. Lin Ming aveva percepito la tavoletta di giada del fulmine che Jiang Ziji aveva lasciato e aveva anche mangiato i frutti del fulmine, comprendendo tutti i frammenti del Grande Dao al loro interno. Tra tutte le leggi che aveva compreso, Lin Ming aveva approfondito di più quelle del Fulmine!


Vicino c'era un diagramma rosso rotondo. Era ampio otto piedi e i suoi motivi erano percorsi da innumerevoli fiamme. Naturalmente era il diagramma delle leggi del fuoco. Lin Ming aveva il sangue dell'Antica Fenice e si era anche allenato per molto tempo nella città dell'Antica Fenice. Aveva anche meditato sulle pietre del caos. Anche il dao del diagramma del fuoco era formidabile.


I diagrammi delle Leggi dello Spazio e del Tempo erano ben lontani dall'essere impeccabili come i primi due; molte delle loro linee erano sfocate e indistinte.


Dietro di esse c'erano le Leggi dell'Oscurità che erano a stento riuscite a formare un diagramma. Mancavano molte sezioni.


Per quanto riguardava le Leggi del Vento e il Concetto di Vibrazione, non erano riusciti a formare diagrammi del dao. Avevano condensato simboli lunghi un pollice in un quadrato che venivano oscurati dallo splendore dei grandi diagrammi del fulmine e del fuoco.


Sarebbe stato un fenomeno incredibile se si fossero formati dei diagrammi quando si attraversava il quinto Stadio della Distruzione e durante la formazione delle Leggi sulla superficie del Nucleo Vorticante. Avrebbe rappresentato il picco della solidità della propria coltivazione e in futuro si sarebbero ottenuti grandi risultati.


Nello sconfinato universo c'erano innumerevoli praticanti di arti marziali. Sarebbero partiti dalla trasformazione del corpo, all'Houtian, Xiantian,dallo stadio della Sfera d'Energia, alla Distruzione, fino al Mare Divino Realm, per poi continuare lentamente al Divine Trasformation, divenire Lord Divini, Sacri Lord, Re del mondo e alla fine un Empireo.


Non si sapeva quanti praticanti di arti marziali fossero morti lungo la strada delle arti marziali. Quasi tutti prendevano un Re del Mondo come loro obiettivo finale. Tra i tremila grandi piani del Regno Divino, inclusi gli innumerevoli piccoli mondi, c'erano solo 3000 Re del Mondo. Inoltre questo numero si era accumulato per diverse centinaia di migliaia di anni. Per ottenere il trono di un Re del Mondo, bisognava ottenere molte opportunità fortunate. Era necessario avere una grande volontà, intelligenza, un forte cuore delle arti marziali, un talento sconvolgente, le indicazioni di abili maestri e innumerevoli risorse. Solo con tutto questo si sarebbe riusciti ad arrivare ad un livello del genere.


Lin Ming ora aveva condensato i diagrammi del dao post-celesti al quinto Stadio della Distruzione. Nonostante questo non significasse che sarebbe diventato un Re del Mondo in futuro, questo era considerato un ottimo passo per arrivare al picco delle arti marziali.


Dopo che passarono tre giorni, tutti i diagrammi del dao scomparirono mentre si fondevano con il nucleo cristallino della Sfera d'Energia. Il corpo di Lin Ming iniziò lentamente a riformarsi. Prima lo scheletro, poi i suoi muscoli, i vasi sanguigni, i meridiani e alla fine la sua pelle e i suoi capelli.


Lin Ming si sedette nudo sul letto di pietra, il suo corpo brillava. Poteva sentire il vigore della sua essenza, dell'energia e dell'anima che avevano raggiunto un livello completamente diverso. Se avesse combattuto contro Bai Yao ora, era sicuro di poterlo sconfiggere facilmente e forse perfino ucciderlo.


Proprio mentre stava pensando al prossimo passo da fare, sentì all'improvviso un'esplosione sconvolgente. Anche l'isola in cui si trovava iniziò a tremare a causa del suono. Il soffitto della caverna iniziò a tremare e a fare cadere polvere, come se stesse per collassare da un momento all'altro.


"Uh? Cosa succede?"


Lin Ming sussultò. Non doveva essere una Fonte del Tuono o qualche altro oggetto sacro. Solo dalla potenza e dalla maestosità del suono, se fosse stata davvero una Fonte del Tuono sarebbe stata ad un livello completamente diverso dal leone viola. Era impossibile per Lin Ming rivaleggiare con essa.


Dopo aver riflettuto, decise di nascondere con cautela la sua aura. Si diresse lentamente verso l'uscita per vedere cosa stava accadendo.


<em>Bang bang bang!</em>


Le esplosioni assordanti continuavano. Sembravano catene che sbattevano l'una contro l'altra.


Questo rumore dava l'impressione di poter distruggere il mondo. Se ci fosse stata una persona ordinaria, perfino la sua anima sarebbe stata distrutta.


Lin Ming trattenne il respiro e arrivò all'entrata della caverna. Rilasciò con cautela la sua percezione per indagare su cosa stava succedendo fuori. Ciò che vide lo fece rabbrividire!


In alto nel cielo erano apparse diverse centinaia di spesse catene che formavano un'enorme rete che si diffondeva in ogni direzione. Erano spesse cento piedi e coperte da densi strati di simboli. Creavano una grande formazione che sembrava separarsi dal mondo. Questa enorme rete stava tremando violentemente come se una creatura terrificante stesse cercando di rompere questi legami!


<em>Ka ka ka!</em>


I rumori terrificanti delle catene che si scontravano fece rabbrividire Lin Ming. Sembrava che stesse ascoltando il richiamo di un cupo mietitore dall'abisso dell'inferno.


Scoprì che ogni catena di ferro era connessa ad un'isola fluttuante. Queste catene penetravano nelle profondità delle montagne delle isole, dove erano soppressi dai divini alberi magnetici.


"Roar!"


L'antica bestia selvaggia imprigionata nella grande formazione emise un ruggito tonante. L'ululato terrificante scosse il mondo. Quando sentì questo suono, Lin Ming sentì il flusso del suo sangue agitarsi e il suo viso impallidì.


"Che ruggito terrificante. Che ci sia una Bestia Divina imprigionata in questa formazione?"


Lin Ming si ricordò del grande drago nell'Antico Abisso demoniaco che probabilmente era una Bestia Divina. Non dubitava che se un normale guerriero al Mare Divino Realm avesse sentito il ruggito di una Bestia Divina, probabilmente la sua anima sarebbe uscita dal suo corpo e si sarebbe polverizzata!


Lin Ming voleva chiedere a Moguang cosa fosse, ma aveva percepito che era caduto nelle profondità del mare spirituale ed era rimasto in silenzio, era impossibile svegliarlo. Questa sorta di ruggito conteneva un'energia estremamente dannosa per l'anima divina. Anche se era nascosto nel corpo di Lin Ming, Moguang doveva ancora proteggersi da questa influenza per evitare di finire gravemente ferito!


E in quel momento, tuonando, le innumerevoli sfere che fluttuavano sopra il cielo sfrecciarono all'improvviso nei divini alberi magnetici. Le diverse centinaia di isole e gli alberi emanarono una luce viola dorata brillante, diffondendo un'energia del fulmine per le catene e facendole brillare.


La Bestia Divina sembrò sopportare un dolore brutale. Emise un ululato miserabile mentre il potere del suo ruggito si indeboliva. Ovviamente era stata ferita dall'attacco del fulmine della formazione.


Lin Ming era riuscito a vedere chiaramente cos'era accaduto dalla dimora dell'Imperatore del Fulmine. Ogni sfera del fulmine che fluttuava nella zona entro cento chilometri del Dominio del Fulmine conteneva un potere incredibilmente terrificante. Anche se Lin Ming aveva raggiunto il quinto Stadio della Distruzione e aveva anche una comprensione approfondita delle Leggi del Fulmine, non osava comunque entrare impulsivamente nel Dominio del Fulmine a cento chilometri. Era evidente quanto fossero sconvolgenti queste sfere del fulmine.


Ora però si erano radunate insieme per scagliare un attacco quasi letale alla Bestia Divina. Era difficile immaginare che livello avesse raggiunto il loro potere!


Molto probabilmente questa era l'opera di un Empireo!


"Così queste centinaia di isole immortali erano solo la base della grande catena e quei divini alberi magnetici servivano solo come punto focale per radunare tutta l'energia. Un divino albero magnetico di queste dimensioni sarebbe un tesoro perfino in un grande Sect del Regno Divino, eppure qualcuno ne ha usati diverse centinaia per sigillare questa Bestia Divina. Che sia opera dell'Empireo Primordius?"


"No, non può essere. L'Empireo Primordius controlla il potere del caos. Quando ho attraversato la Strada dell'Imperatore, sono riuscito a vedere lo spazio primordiale che ha lasciato e ho anche ottenuto un po' di ispirazioni da esso. Se fosse stato l'Empireo Primordius a disporre questa formazione, avrebbe usato il potere del caos come fondamenta, non queste leggi del fulmine."


"Che questa formazione sia stata lasciata dal nemico dell'Empireo Primordius?"


Lin Ming pensò sempre di più che fosse probabile. Il nemico dell'Empireo Primordius doveva essere al suo stesso livello. Se fosse stato un Empireo capace di usare le Leggi del Fulmine, sarebbe stato plausibile che potesse creare una formazione così grande.


Ma cosa sigillava la formazione e per quale motivo?


Rifletté Lin Ming. In quel momento i ruggiti si stavano affievolendo. La voce debole di Moguang risuonò nella sua mente:"È  incredibile, davvero incredibile. Queste catene potrebbero essere le leggendarie catene intrappola drago. Ogni anello ha un peso che supera la Grande Alabarda Sanguigna. Il loro peso totale supera quello di una piccola meteora. Che vi sia davvero intrappolato un Vero Drago?"


"Potrebbe essere la bestia legata all'Empireo Primordius. Chissà cosa sta succedendo."


Lin Ming scosse la testa. Nonostante fosse indubbiamente collegato all'Empireo Primordius, non era qualcosa che potesse esplorare al suo stadio attuale.


La Bestia Divina che era imprigionata nel cielo aveva smesso di ruggire e anche le catene erano svanite nel nulla, lasciando solo le centinaia di isole immortali. La sola differenza era che le sfere del fulmine nell'aria erano diventate il 70% più piccole.


Lin Ming si agitò quando lo notò. Dopo un breve momento di esitazione, avanzò lentamente nel dominio entro cento chilometri. Con la sua forza non poteva entrare in questa zona, ma la lotta della Bestia Divina aveva diminuito l'energia del Dominio del Fulmine. Le sfere si erano tutte sfocate, rimanevano loro meno del 30% della loro forza.


Forse sarebbe riuscito ad assorbirne un po' per dare una bella sorpresa a Yang Yun?


Se avesse potuto prendere un po' del potere di queste sfere, cosa sarebbe successo se le avesse lanciate verso Yang Yun?


Lin Ming era pieno di aspettative.


Si concentrò completamente sul Germoglio del Dio Blasfemo e si avvicinò lentamente al Dominio del Fulmine entro cento chilometri. La barriera non riuscì a fermare Lin Ming.


Arrivò di fronte ad una sfera del fulmine delle dimensioni di un pugno.
                                


                                



