---
weight: 933
title: Capitolo 933 - Lin Ming ritorna
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
23 Capitoli in coda, 0/5
-Schadenfreude</em>


Le sfere del fulmine delle dimensioni di un pugno sembravano tranquille, ma quando si avvicinò, i capelli di Lin Ming si rizzarono. La loro energia era troppo densa, formava un campo di energia che deformava lo spazio attorno.


Più accorciava le distanze e più notava che il suo battito cardiaco, il suo respiro e altre funzioni vitali ne venivano influenzate.


Anche se aveva l'aiuto del Germoglio del Dio Blasfemo, Lin Ming non osò abbassare la guardia di fronte all'opera lasciata da un Empireo.


Nonostante la Forza del Dio Blasfemo fosse potente, non era infallibile. Per quanto riguardava il livello del metodo di coltivazione, Lin Ming non ne era sicuro. Non importava però quanto fosse potente, non dovrebbe superare una potenza trascendente.


Si poteva approssimare il livello di una potenza trascendente osservando l'intento marziale demoniaco, capace di uccidere all'istante un guerriero al Mare Divino Realm e permettendo a Lin Ming di affrontare persone molto più potenti di lui.


Gli Empirei potevano perfino possedere più di una potenza trascendente. Se questa sfera del fulmine di fronte a lui era formata da un metodo di coltivazione al livello di una potenza trascendente, sarebbe stato difficile sopprimerla per il Germoglio del Dio Blasfemo ancora immaturo.


Lin Ming era pienamente concentrato sul Germoglio del Dio Blasfemo. Sporse lentamente la mano e iniziò a risucchiare l'energia della sfera del fulmine attraverso le sue dita.


Quando una piccola traccia di energia entrò nel suo corpo, Lin Ming si sentì come se un ago d'acciaio avesse infilzato il suo corpo. Ovunque andasse quest'energia, si sentiva come se i suoi meridiani stessero per scoppiare da un momento all'altro, incapaci di sopportare il peso.


Gli dava una sensazione incredibile, come il qi primordiale.


L'energia del fulmine che era invisibile ed intangibile poteva dargli una pressione del genere; Lin Ming lo ritenne incredibile.


Vedendo le grandi e le piccole sfere di fulmini che fluttuavano nel cielo, a Lin Ming sembrarono stelle.


"Questo antico guerriero era capace di trasformare il potere del fulmine in stelle. Se la Bestia Divina non avesse provato a liberarsi e non avesse indebolito l'energia di queste sfere, sarebbe stato impossibile per me assorbirne una."


I poteri soprannaturali di un Empireo superavano di gran lunga l'immaginazione di Lin Ming. Qualsiasi grande formazione che lasciavano avrebbe contenuto una maestosità devastante.


Lin Ming sopportò il dolore che imperversava nei suoi meridiani e continuò a radunare l'energia del fulmine, facendola assorbire liberamente dal Germoglio del Dio Blasfemo.


Dopo aver assimilato la sfera del fulmine, Lin Ming trovò due sfere di dimensioni simili e assorbì anche quelle. Non vedeva perfino l'ora di combattere contro Yang Yun così da poter mettere alla prova i limiti della sua forza!


Lin Ming discese dal Dominio del Fulmine dei Nove Cieli, una linea nera dritta che si allungava verso la Palude Nera delle 8000 chilometri. Per lui i pericoli di quest'area non erano così grandi.


Dopo un quarto d'ora arrivò al confine della Palude Nera delle 8000 chilometri. Una fiamma si accese all'improvviso di fronte a lui; inaspettatamente era un talismano di trasmissione del suono.


"Un talismano di trasmissione del suono? È Duanmu Qun? O il clan Abbandonato da Dio?"


Lin Ming alzò le sopracciglia. Nell'intero continente Tianyan i soli che potevano contattarlo erano Duanmu Qun e gli altri. Quando Lin Ming aveva incontrato Duanmu Qun nel clan Abbandonato da Dio, aveva lasciato il suo marchio nel regno dimensionale così da poter dargli la possibilità di contattarlo in futuro, così avrebbe potuto ricondurre il gruppo nel Sacro Continente dei Demoni.


Un marchio di trasmissione poteva essere utilizzato solo per mandare un messaggio; non poteva essere usato per individuare la posizione di Lin Ming. Non temeva che questo marchio fosse rivelato agli altri.


"Solo Li Yifeng e pochi altri sanno del mio rapporto con Duanmu Qun e gli altri. Inoltre Duanmu Qun tende a tenere un basso profilo; Yang Yun non dovrebbe averlo preso di mira. Il clan Abbandonato da Dio è diverso però. Tutti sanno che ho dei legami significativi con il clan Abbandonato da Dio. Anche così, Yang Yun non dovrebbe provare ad attaccarli."


Lin Ming era solo un amico del clan Abbandonato da Dio. Anche se Yang Yun volesse costringerlo a rivelarsi, sarebbe stato inutile attaccare il clan. Questo non garantiva però che Yang Yun non sarebbe impazzito e non avrebbe attaccato. Se fosse accaduto, il clan Abbandonato da Dio non sarebbe riuscito a resistergli.


Dopo che la fiamma brillò per diversi respiri di tempo, si estinse. Lin Ming rifletté per un momento. "Yang Yun ha intenzione di creare un'enorme rete di trasmissione per il mondo per trovarmi? E vogliono andare nella catena montuosa della Nuvola Bianca per discutere di contromisure con Fata Xue Feng?"


"Che sia una trappola?" Chiese all'improvviso Moguang. "Se Yang Yun avesse preso controllo del clan Abbandonato da Dio, allora non dovrebbe essere difficile trovare il tuo marchio di trasmissione del suono."


Lin Ming scosse la testa:"Non dovrebbe essere. Questo messaggio dovrebbe essere stato mandato da Duanmu Qun e Feng Shen. Hanno anche aggiunto diverse questioni che sono accadute nella zona proibita dell'Antico Abisso Demoniaco. A parte noi nessun altro dovrebbe sapere di quelle questioni. È improbabile che Duanmu Qun e Feng Shen siano stati scoperti da Yang Yun. E con la loro personalità, anche se Yang Yun li avesse catturati, non sarebbero disposti ad essere controllati."


Moguang annuì. In effetti sembrava attendibile. Specialmente quel Feng Shen. Era una persona indifferente e orgogliosa, e avrebbe preferito morire piuttosto che essere controllato dagli altri.


"Pare che il clan Abbandonato da Dio sia al sicuro. Yang Yun non li ha ancora attaccati." Lin Ming sospirò di sollievo. Se il clan Abbandonato da Dio fosse stato annientato a causa sua si sarebbe sentito in colpa.


"Potrebbe essere a causa della dea e dell'Empireo Primordius. Non dimenticare, anche quel diavolo proviene dal Mare dei Miracoli e il clan Abbandonato da Dio ha rapporti significativi con l'Empireo Primordius e la dea; potrebbero essere perfino i loro discendenti. Anche l'Antico Diavolo dovrebbe saperlo. Non solo il clan deve anche sopportare quella maledizione misteriosa. Anche se l'Empireo Primordius fosse già morto, l'Antico Diavolo non farebbe nulla di imprudente. C'è sempre la possibilità di poter rimanere uccisi dalla maledizione."


"Sì." Sia l'Antico Abisso Demoniaco che il clan Abbandonato da Dio erano entrambi maledetti. Un guerriero di livello Imperatore che entrava nella steppa del massacro sarebbe stato ucciso da questo maleficio.


"Catena montuosa della Nuvola Bianca, Fata Xue Feng, andiamo!"


Lin Ming volò dritto verso il punto di ritrovo. In realtà, anche se fosse stata una trappola di Yang Yun, Lin Ming non avrebbe avuto paura di andarci. Conosceva già il livello delle formazioni di Yang Yun. Dopo aver combinato la conoscenza dell'Antico Diavolo con quella della via ortodossa di cui era già in possesso, la sua comprensione di formazioni aveva superato di gran lunga quella di Yang Yun. Anche se Yang Yun avesse creato una formazione per intrappolarlo, Lin Ming avrebbe potuto romperla.


Per quanto riguardava uno scontro, Lin Ming non lo temeva affatto. Anzi, non vedeva l'ora.


.....


A milioni di chilometri di distanza in una caverna nascosta nelle profondità della catena montuosa della Nuvola Bianca, Fata Xue Feng era seduta ad un tavolo di giada, c'era un po' di preoccupazione nella sua espressione.


Accanto a lei c'era un vecchio vestito di blu e un uomo di mezz'età con un abito bianco. Erano rispettivamente il Sommo Anziano della famiglia Shang, Shang Yuetian, e il Divino Imperatore del Reame Divino delle Sette Stelle, Li Yuxiao.


Dei quattro Reami Divini, Li Yuxiao era il Divino Imperatore meno potente. Aveva governato per soli 300 anni e la sua coltivazione non era troppo straordinaria; si era fermata a stento negli stadi intermedi del Mare Divino Realm. Era più debole in confronto a guerrieri più anziani come Situ Haotian. Questo era il motivo per cui il Reame Divino delle Sette Stelle era il più debole tra i quattro paesi principali.


L'aspetto più cruciale della potenza di una nazione era la forza dei combattenti più formidabili. Il Reame Divino delle Sette Stelle non poteva competere con gli altri tre.


"Negli ultimi 40 giorni ci siamo divisi le decine di posti e abbiamo già usato oltre cento talismani di trasmissione. Yang Yun ci ha dato solo due mesi per completare la rete di trasmissioni. Ci rimangono solo venti giorni e non siamo ancora riusciti a trovare Lin Ming." Disse lentamente Shang Yuetian, i suoi vecchi occhi erano pieni di nervosismo.


"I talismani possono arrivare al massimo a 6 milioni di chilometri. Se Lin Ming non fosse in questo raggio d'azione, non riusciremo a trovarlo."


Li Yuexia sospirò. Il continente Tianyan era semplicemente troppo vasto. Insieme ai quattro mari, anche se avevano il marchio del suono e i talismani erano potenti, cercare di trovarlo sarebbe stato difficile. Non potevano fare come Yang Yun e usare centinaia di talismani di trasmissione a lunghissima distanza in una sola volta. Inoltre, se Lin Ming fosse intrappolato in qualche grande formazione o in un mistico regno, probabilmente il messaggio sarebbe stato bloccato.


"A questo punto è impossibile raggiungerlo. Se non possiamo trovarlo, allora dev'essere il destino e non possiamo fare nulla." Disse il patriarca Shibai del clan Abbandonato da Dio vicino a Li Yuxiao e Fata Xue Feng.


Seduti accanto a Shibai c'erano tre persone; Duanmu Qun, Feng Shen e Lan Xin.


Mancavano solo venti giorni. Col passare del tempo avevano sempre meno speranze di trovare Lin Ming. Usare questa sorta di talismano a lunga distanza non era affatto facile. Anche se il Reame Divino delle Sette Stelle, i clan Bai, Shang e molte altre famiglie di Terre Sacre si erano uniti insieme, erano riusciti a radunarne solo un centinaio. Se avessero voluto crearne altri, non avrebbero avuto tempo a sufficienza per trovare i materiali.


Se li avessero usati tutti, non avrebbero avuto speranze di trovare Lin Ming.


Shang Yuetian si accigliò:"Che Lin Ming non ci creda e pensi che sia una trappola?"


"No." Le parole di Feng Shen erano affidabili. Era sicuro di sé.


"Spero che sia vero." Fata Xue Feng scosse la testa. C'era il marchio di tracciamento di Yang Yun su di lei e su Shang Yuetian. Anche se aveva la scusa di dover disporre una formazione, stava correndo un enorme rischio nel farlo. Se Yang Yun non si stesse isolando a coltivare e si fosse nascosto per fare loro un agguato, sarebbe stato impossibile per loro percepirlo. Allora si poteva immaginare come sarebbero finiti.


Mentre Fata Xue Feng si preoccupava, all'improvviso qualcosa attirò la sua attenzione. Poteva sentire l'energia Heaven Earth muoversi mentre un'aura forte si stava avvicinando.


"Sta arrivando qualcuno!"


Tutti si innervosirono. Usarono la loro percezione e videro un giovane vestito di bianco che stava attraversando con eleganza la catena montuosa della Nuvola Bianca. Il territorio era lungo centinaia di chilometri e Fata Xue Feng e gli altri avevano tutti scelto un posto riparato e coperto da una formazione di occultamento. Anche così, il giovane ci mise meno di metà bastoncino di incenso di tempo per individuare la loro posizione.


Questo giovane naturalmente era Lin Ming.


Lin Ming usò il suo senso divino. Dopo che non trovò segni di trappole o agguati, avanzò verso la caverna. Per qualcuno come lui abile nelle formazioni demoniache e ortodosse del Regno Divino, capire la loro posizione era semplice.


"Lin Ming! Lin Ming è venuto!" Lo sguardo di Fata Xue Feng si accese, il suo cuore si riempì di gioia!


"Incredibile. La catena montuosa della Nuvola Bianca è così grande e c'è anche una formazione di occultamento, eppure è riuscito a trovarci così presto. È davvero un giovane capace!" Lodò il Divino Imperatore Li Yuxiao. Trovare Lin Ming era come vedere la luce in fondo al tunnel. Solo il fatto che era riuscito a scoprirli così facilmente era sufficiente a sorprenderli tutti!
                                


                                



