---
weight: 935
title: Capitolo 935 – Comandare il Mondo
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
21 Capitoli in coda, 0/5
-Schadenfreude</em>


"Uccidere? Vuole andare ad uccidere Yang Yun ora?" Balbettò Li Yuxiao strabuzzando gli occhi. Non si sarebbe mai aspettato che Lin Ming avrebbe avuto un'idea del genere. Se una persona normale avesse saputo dei piani di Yang Yun, avrebbe pensato istintivamente a scappare.
Yang Yun aveva disposto un'ampia rete di formazioni di trasmissione, ma non importava quanto fosse grande, non sarebbe stata comunque sufficiente a coprire il mare sconfinato. Finché Lin Ming si fosse nascosto nelle profondità dell'oceano, da qualche parte a diverse decine di milioni di chilometri dalla formazione di trasmissione più vicina, non sarebbe stato facile per Yang Yun inseguirlo.


Lin Ming in realtà non aveva pensato di scappare. Invece aveva già deciso di approfittarsi di quest'occasione per uccidere Yang Yun. Era davvero sbalorditivo.


"Fratello Lin, non crede che sia un po' imprudente?" Chiese Shibai, un po' insicuro. Pensava che l'idea di Lin Ming fosse troppo folle, ma era anche coerente con il suo normale modo di fare. Era sempre stato così. Quando era solo negli stadi avanzati della Sfera d'Energia, aveva osato rischiare la vita per attraversare la Distruzione e sfidare ogni maestro del Mandato del Cielo del Reame Divino Asura. Inoltre aveva anche vinto. Questo valore e determinazione non potevano essere posseduti da una persona ordinaria.


"Dopo essere andato in isolamento, Yang Yun dovrebbe essere più potente di Bai Yao. Anche se i suoi poteri sovrannaturali non dovrebbero essere completi, ha comunque i requisiti per essere un combattente impareggiabile in questo mondo." Fata Xue Feng si accigliò. Non provò a persuadere Lin Ming, disse solo questo. Non sapeva dello scontro che c'era stato tra lui e Bai Yao, quindi poteva solo immaginare quanto fosse forte.


Tuttavia, dalle scelte e dalle azioni di Lin Ming in passato, non avrebbe fatto una decisione folle a meno che non fosse sicuro di sé.


"Combattente impareggiabile in questo mondo? È solo un combattente impareggiabile del continente Tianyan."


Le parole di Lin Ming lasciarono tutti senza parole.


Come potevano rispondere a parole così coraggiose? In tutta la loro vita, Fata Xue Feng e Lu Yuxiao avevano avuto l'obiettivo di arrivare negli stadi avanzati del Mare Divino Realm, ma anche quello sembrava un sogno quasi impossibile. Per quanto riguardava qualcuno come Shang Yuetian, era riuscito ad avanzare al Mare Divino Realm solo grazie ad un'opportunità fortunata. Il suo obiettivo finale era trovare materiali celesti per allungare la propria vita e aiutarlo a rimanere vivo per qualche altro secolo. Per quanto riguardava gli stadi avanzati del Mare Divino Realm? Diventare uno dei guerrieri più potenti al mondo? Erano figure semplicemente leggendarie per lui, storie che non avevano alcun rapporto con lui.


Si poteva dire che per tutti Yang Yun era come uno di quegli antichi re come l'Imperatore Demoniaco e l'Imperatore del Fulmine, un livello quasi inarrivabile per loro. Per Lin Ming però non era niente di che.


"Fratello Lin, lei..." Shibai non era sicuro di cosa dire per un momento. "Yang Yun ha nascosto le sue abilità e il suo talento è alto. Ha appena più di 40 anni, ma la sua coltivazione è agli inizi del Mare Divino Realm e ha superato l'ottavo stadio della Distruzione. Se lo sottovaluta, sarà lei a perdere."


Lin Ming scosse la testa:"Patriarca Shibai, la vita nell'universo è sconfinata ed infinita e la strada delle arti marziali non ha limiti. Nonostante Yang Yun sia formidabile, è solo agli inizi del Mare Divino Realm dopo aver superato otto Stadi della Distruzione. Nel Regno Divino non è niente di che."


"E in termini di opportunità fortunate, è riuscito ad incontrare l'anima residua di un Antico Diavolo al Divine Trasformation e ha ottenuto la sua guida. Anche con tutte queste risorse a sua disposizione, cosa cambia? Nel Regno Divino esistono geni che hanno Re del Mondo come maestri! Inoltre il loro talento, le loro risorse, tutto ciò che possiedono è di gran lunga superiore a Yang Yun!"


"Tra i tremila piani sconfinati, esistono innumerevoli individui come Yang Yun, ma quasi tutti muoiono mentre percorrono la loro strada delle arti marziali. Yang Yun è al di sopra della media solo per le sue trame e le sue ambizioni, ma la strada delle arti marziali necessita di un grande destino, volontà e talento e quasi un'infinità quantità di risorse. Solo allora uno avrebbe la speranza di continuare. Yang Yun è lontano dal potere essere paragonato a loro."


"Se un mero Yang Yun può costringermi a nascondermi nelle profondità del Mare del Sud per 8-10 anni, allora non ho più bisogno di percorrere la strada delle arti marziali. Tanto vale rimanere nel continente Tianyan e accontentarmi di essere un 'combattente impareggiabile'."


Le parole di Lin Ming ammutolirono tutti, specialmente i talenti orgogliosi come Duanmu Qun. Lin Ming chiaramente intendeva entrare nel Regno Divino e stava pianificando la sua ascensione.


Mentre gli altri presenti stavano puntando agli stadi avanzati del Mare Divino Realm, Lin Ming stava già mirando al Regno Divino e stava già facendo competizione con i suoi geni!


Era un divario indescrivibile.


Fata Xue Feng rimase in silenzio per un po' e poi disse con un tono preoccupato:"Nonostante ci si possa approfittare del momento in cui le arti diaboliche di Yang Yun non hanno raggiunto la perfezione, il momento è comunque inferiore al vantaggio del terreno. Yang Yun sta coltivando nelle profondità del Divino Palazzo delle Nove Fornaci. Ha una grande formazione a proteggerlo; non sarà facile entrarci."


Fata Xue Feng proveniva dal clan Bai, una delle famiglie sottoposte al Reame Divino delle Nove Fornaci. Conosceva molto bene la disposizione e le misure difensive del palazzo. Il centro della costruzione era l'area più ricca di energia Heaven Earth in tutto il continente Tianyan. Era naturale immaginarsi che Yang Yun stesse coltivando lì.


"Fata Xue Feng ha ragione, ma nonostante il vantaggio del terreno sia più decisivo del momento, non è importante quanto la volontà dei guerrieri del mondo. Per completare il suo potere, Yang Yun ha già perso l'approvazione della gente. Anche se il Divino Palazzo delle Nove Fornaci ha una grande formazione, ha comunque bisogno di persone che lo attivino per mostrare la sua potenza. Dato che Yang Yun è in isolamento, come può farlo? Per quanto riguarda gli altri, anche se sono guerrieri del Reame Divino delle Nove Fornaci, probabilmente non rinunceranno alla loro vita per qualcuno come Yang Yun che è stato disposto ad uccidere il suo bisnonno. È un diavolo che ha usato tattiche spregevoli per controllare tutti i guerrieri al Mare Divino Realm."


"Date queste ingiustizie, la sua gente non lo sosterrà. Ora è il momento di colpire. Fata Xue Feng, Divino Imperatore Li, Saggio Shang, vi chiedo di aiutarmi a radunare qui tutti i guerrieri al Mare Divino Realm che hanno un marchio di tracciamento. Li aiuterò a cancellarli e dopo passeremo attraverso le formazioni di trasmissione che Yang Yun ha disposto per andare dritti verso il Divino Palazzo delle Nove Fornaci. Poserò un piatto da formazione che radunerà gli attacchi di tutti e romperemo la grande formazione. Allora Yang Yun e io combatteremo!"


Le parole di Lin Ming erano piene coraggio e sicurezza. Era la cosiddetta aura da re. Se qualcuno le avesse sentite, sarebbe stato facile essere contagiato da queste emozioni.


Fata Xue Feng sospirò. Questa sorta di sicurezza e valore erano stati accumulati lentamente nel tempo. Se Lin Ming non avesse coltivato la via marziale e fosse rimasto nel mondo mortale, sarebbe comunque riuscito a diventare un imperatore.


"Va bene. Convocherò tutti." Dissero Shang Yuetian e Li Yuxiao. Per completare le sue arti diaboliche, Yang Yun aveva provocato ogni guerriero al Mare Divino Realm. A tutte queste persone prive di legami mancava solo un capo. Una volta che ne avessero trovato uno, potevano coalizzarsi e lanciare un contrattacco su Yang Yun.


Lin Ming era la scelta migliore per essere quella guida.


Dopo che i loro marchi di tracciamento fossero stati cancellati, sarebbero stati inevitabilmente grati a Lin Ming. Decine di guerrieri al Mare Divino Realm avrebbero unito le forze, nemmeno la formazione del Divino Palazzo non sarebbe riuscita a resistere. Intrappolato lì, Yang Yun si sarebbe scavato la fossa da solo.


Shang Yuetian e gli altri accesero tutti una serie di talismani di trasmissione del suono. Oltre metà della rete delle formazioni di Yang Yun era stata completata. Dato che sapevano approssimativamente la posizione dei praticanti di arti marziali e che i talismani potevano coprire milioni di chilometri, sarebbe stato facile diffondere il messaggio e radunare tutti qui.


.....


<em>Shua! Shua! Shua!


Simboli di formazioni furono disegnati e scagliati nella formazione, unendosi insieme alla bandiera della formazione. Un disco di formazione vorticò nell'aria, espandendosi velocemente per poi cadere lentamente.


C'erano un uomo e una donna sopra. Entrambi erano guerrieri al Mare Divino Realm che stavano disponendo una formazione di trasmissione su lunga distanza.


Questo era l'obiettivo che Yang Yun aveva dato loro.


Vedendo che la grande formazione era stata completata, l'uomo sospirò. Poi disse con un tono un po' tetro:"Questa è la dodicesima formazione di trasmissione e ci rimangono ancora 20 giorni. Sembra che portare a termine questo obiettivo non sarà un problema. Però non ho idea se ci siano problemi o errori nella creazione di queste formazioni."


Questo compito era un ordine assoluto dettato da Yang Yun. Se non fossero riusciti a completarlo in tempo, le conseguenze sarebbero state disastrose.


La donna rimase in silenzio come se non avesse sentito nulla di ciò che le era stato detto.


Quando lo vide, l'uomo si addolorò. Sussurrò gentilmente:"Yu'er, non preoccuparti. Forse la situazione non è così brutta come sembra. Forse c'è qualche altro motivo per cui quei guerrieri al Mare Divino Realm sono scomparsi."


L'uomo non sapeva come confortarla o rassicurarla. Erano una coppia sposata. La donna si chiamava Yu'er e aveva un marchio di tracciamento lasciato da Yang Yun. Il punto più importante però era che possedeva un sangue particolare chiamato stirpe della luce lunare.


Sette guerrieri al Mare Divino Realm che possedevano una variazione nella loro stirpe erano spariti. Tre di loro erano morti e gli altri quattro probabilmente avevano fatto la stessa fine. Sicuramente era stato Yang Yun. Come poteva non disperarsi? Si sentiva come se non fosse altro che un agnello al macello.


L'uomo aggiunse qualche altra parola, ma non poté continuare. Era un po' più forte di Yu'er. In passato, se la vita di sua moglie fosse stata in pericolo, avrebbe potuto dichiarare con coraggio che l'avrebbe protetta e tenuta al sicuro. Ora però di fronte a Yang Yun perfino lui sentiva di non avere speranze. Il divario tra di loro era troppo grande. Se avesse detto parole del genere, nemmeno lui stesso ci avrebbe creduto.


Quando l'uomo stava pensando a cosa dire, una fiamma si accese all'improvviso di fronte a loro. Era la luce di un talismano di trasmissione del suono. Il messaggio si trasmise sia a lui che a lei.


"Li Yuxiao. Cosa potrebbe volere da noi l'Imperatore Divino delle Sette Stelle?"


L'uomo sussultò quando sentì il messaggio. Ascoltò con solennità. Il messaggio era molto lungo. Quando Li Yuxiao menzionò che Yang Yun stava coltivando l'Arte della Raffinazione del Sangue e aveva ucciso i sette guerrieri al Mare Divino Realm dalla stirpe particolare, l'uomo tremò di rabbia. Yu'er invece impallidì e le sue labbra fremettero.


Anche se Li Yuxiao non aveva prove, nessuno dei due dubitò delle sue parole. Potevano capire la situazione e non c'era motivo per l'imperatore di mentire.


In passato avevano fatto solo delle ipotesi e avevano ancora delle speranze, ma ora sapevano qual era la situazione e queste informazioni fecero provare loro disperazione.


"Yang Yun, quella maledetta bestia!"


L'uomo strinse i denti, era pieno di rabbia.


Bisognava sapere che tra i molti metodi di coltivazione della via demoniaca, la via del massacro e della lussuria non erano separati. Se sua moglie fosse stata portata via da Yang Yun, allora chi sapeva cosa le sarebbe accaduto!


Aveva coltivato con dedizione le arti marziali per tutta la vita, raggiungendo perfino un livello impareggiabile in questo continente, il Mare Divino Realm, ma alla fine non poteva nemmeno proteggere la donna che amava.


L'uomo strinse i pugni finché le sue unghie non gli graffiarono i palmi, facendo scorrere sangue. Tuttavia, mentre il messaggio continuava, la stretta si rilassò. Il suo sguardo mostrò anticipazione, sorpresa e incredulità.


"Lin Ming è tornato. Vuole radunare tutti i guerrieri al Mare Divino Realm del continente Tianyan per attaccare il Divino Palazzo delle Nove Fornaci e può anche cancellare il marchio di tracciamento?"


Quando guardò sua moglie, l'uomo notò che anche lei era scioccata dal messaggio, ma nei suoi occhi c'era anche un barlume di speranza.


Anche se non potevano sconfiggere Yang Yun, solo cancellare il marchio di tracciamento poteva salvare loro la vita.


"Non sono passati nemmeno quattro anni e Lin Ming desidera combattere contro Yang Yun? Come può essere così potente?" Mormorò l'uomo. "Dice anche che può rimuovere i marchi di tracciamento. Non significa che il suo spirito da battaglia ha raggiunto la perfezione dell'argento? È possibile?"


Yu'er spense la fiamma del talismano di trasmissione. Si morse le labbra e disse:"Non importa, devo andare a vedere. Anche a costo di morire in battaglia, non permetterò a Yang Yun di trattarmi come un maiale al macello."
                                


                                



