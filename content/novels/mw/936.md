---
weight: 936
title: Capitolo 936 – Cancellarli Tutti
pubDate: 2025-12-15T08:37:10.290Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
20 Capitoli in coda, 0/5
-Schadenfreude</em>


Nella catena montuosa della Nuvola Bianca, in una gola profonda e desolata. Si erano radunati oltre 50 guerrieri al Mare Divino Realm in tre giorni. Eccetto i venti combattenti del Reame Divino Asura, i suoi sottoposti e anche il Grande Deserto Nord-Ovest, erano venuti quasi tutti i combattenti al Mare Divino Realm del continente Tianyan.


"Maestà delle Sette Stelle, dov'è il saggio Lin?"


"Sì, dov'è il saggio Lin?"


Iniziarono a tutti a chiedere. In particolare quelli con i marchi di tracciamento o coloro che avevano del sangue speciale o un fisico divino.


Bisognava sapere che la maggior parte di queste persone erano controllate strettamente da Yang Yun. Se si fossero ribellati e avessero vinto, sarebbe filato tutto liscio, ma se avessero perso sarebbero stati condannati a morte.


Un guerriero al Mare Divino Realm aveva una vita lunghissima ed era anche il sovrano dei suoi territori, chi di loro sarebbe stato disposto a morire? Se Yang Yun non li avesse messi alle strette, nessuno di loro avrebbe rischiato disperatamente la vita per resistergli.


Se avessero dovuto rischiare la vita in una battaglia finale, avevano bisogno di un capo degno di comandarli. Altrimenti non sarebbe stato meglio sopravvivere invece che gettarsi nelle fauci della morte?


Nessuno dubitava del talento di Lin Ming. Era il miglior genio che ci fosse mai stato negli ultimi centomila anni, ma molti di loro non avevano fiducia nella sua forza. Tre o quattro anni fa Lin Ming non poteva rivaleggiare nemmeno con un guerriero al Mare Divino Realm ordinario. In così breve tempo, non importava quante opportunità fortunate avesse ottenuto, era impossibile per Lin Ming ottenere una forza tale da poter sfidare Yang Yun!


Mentre tutti aspettavano con ansia, Lin Ming finalmente uscì dalla caverna della catena montuosa della Nuvola Bianca. I suoi abiti erano immacolati, la sua aura era contenuta e ogni passo che faceva sembrava portato dal vento, leggero come se stesse volando.


"Siate pazienti per favore." Lin Ming alzò la mano. la sua voce conteneva un campo di energia invisibile, facendo calmare tutti coloro che lo avevano sentito.


"È Lin Ming. Sembra un po' diverso dai ritratti che Yang Yun ci ha dato."


"In effetti. Nonostante il suo aspetto sia simile, l'atmosfera e il suo temperamento non può essere contenuto in un solo ritratto. Ho visto molte persone potenti nella mia vita. Alcune hanno un'aura tirannica, brutale ed aggressiva, altri emanano un'atmosfera stabile, non distinguibile da quella di un mortale, ma la sensazione che mi dà Lin Ming è ancora più strana. Quando lo guardo, mi sento come se fossi di fronte ad uno sconfinato cielo stellato. Non c'è ordine, né confini, è impossibile per me comprenderlo!"


Era stato un vecchio vestito di blu a parlare. Aveva una lunga barba bianca ed era a bordo di una bussola vorticante.


Era il Saggio Tianjing. Era un praticante di arti marziali che aveva contato sulle sue forze per avanzare al Mare Divino Realm ed era al picco degli stadi intermedi. Prima della comparsa di Yang Yun, il vecchio Zao Hua, Bai Yao e pochi altri, un tempo era stato tra i dieci guerrieri più potenti del continente Tianyan. Si diceva che la bussola sotto i suoi piedi potesse perfino vedere il passato e fare profezie; era estremamente misteriosa.


Il motivo per cui il Saggio Tianjin aveva un prestigio del genere era a causa della sua percezione. Quando vedeva Lin Ming, lo percepiva come un cielo stellato caotico. In realtà era lo spazio primordiale.


"Saggio Tianjing, ha la percezione migliore tra noi. Crede che Lin Ming possa sconfiggere Yang Yun? Sono un po' dubbioso al riguardo. Forse tra 5-6 anni potrebbe farlo."


Il Saggio Tianjing rispose:"Il futuro è pieno di infiniti cambiamenti e verità; calcolarlo è più facile a dirsi che a farsi. Al mio attuale livello, posso prevedere il destino di una nazione mortale, ma non possiedo l'abilità di capire il futuro di un Vero Drago."


Il Saggio Tianjing scosse la testa, attirando lo sguardo di Lin Ming.


Lin Ming pensò:'<em>Non avrei mai pensato che questo mondo avrebbe posseduto un metodo di coltivazione divinatorio così splendido. È davvero sbalorditivo.'</em>


"Saggio Lin, può togliere il marchio di tracciamento sui nostri corpi?" Risuonò all'improvviso la voce melodiosa di una donna. Era stata Yu'er a parlare. Aveva una stirpe particolare e un marchio di tracciamento. Se Yang Yun avesse voluto ucciderla, non avrebbe avuto vie di fuga.


"Esatto, può togliere il marchio spirituale?" Aggiunsero altri. Questo era l'obiettivo più importante e immediato per loro, altrimenti avrebbero perfino perso l'occasione di scappare.


Nonostante Lin Ming fosse ben conosciuto per il suo potente spirito da battaglia, i presenti avevano difficoltà a credere che potesse raggiungere la perfezione dell'argento in pochi anni. Dopotutto la coltivazione del giovane era ancora al quinto Stadio della Distruzione.


Secondo le informazioni di Fata Xue Feng, bisognava avanzare negli stadi avanzati del Divine Trasformation per ottenere uno spirito da battaglia d'argento perfetto. Dal quinto Stadio della Distruzione a questo punto c'era già una distanza inimmaginabile.


"Posso farlo."


Lin Ming allungò la mano e mosse le dita. Una freccia grigia scattò nel corpo di Yu'er. Era lo spirito da battaglia primordiale. Nonostante fosse solo al gran successo d'argento, la sua qualità era superiore a quella dell'Antico Diavolo.


Lo spirito da battaglia galleggiò nel suo corpo, trasformandosi in una lancia grigia argento che puntò al marchio e lo infilzò con violenza!


<em>Kacha!</em>


Il marchio si ruppe come il vetro e fu cancellato all'istante!


<em>Ho!</em>


Energia grigia fluì dal corpo di Yu'er. Batté gli occhi diverse volte con uno sguardo confuso.


"Era finita?"


"Questo... marchio è sparito?"


Chiese il marito di Yu'er, esterrefatto. Aveva anche lui uno spirito da battaglia. Nonostante fosse solo allo stadio più elementare del bronzo, poteva comunque percepire che il marchio era scomparso!


In un batter d'occhio questa spada di Damocle che li aveva tormentati negli ultimi anni era stata distrutta facilmente da Lin Ming!


Era stato troppo semplice.


Molti guerrieri al Mare Divino Realm avevano uno spirito da battaglia. Anche loro se ne accorsero. Questo dimostrava che la potenza dello spirito da battaglia di Lin Ming era superiore a quella di Yang Yun!


"Uno spirito da battaglia grigio argento, come può essere?" Il Saggio Tianjing non capiva. Aveva una buona comprensione dei livelli degli spiriti da battaglia, ma non aveva mai sentito del colore grigio argento.


Naturalmente Lin Ming non si sarebbe spiegato ulteriormente. Disse:"Dobbiamo fare in fretta. Yang Yun dovrebbe aver già scoperto che il suo marchio è stato cancellato. Cancellerò i marchi spirituali di tutti, poi andremo nel Reame Divino delle Nove Fornci con una formazione di trasmissione e annienteremo Yang Yun!"


Le parole di Lin Ming erano piene di zelo e della sicurezza che apparteneva ad un re.


"Dieci respiri di tempo? Come può farlo in così poco tempo?" Alcuni iniziarono a chiedersi se Lin Ming avesse sbagliato ad esprimersi. In quel momento però mosse nuovamente le dita e decine di sfere di energia sfrecciarono verso i guerrieri come una raffica di giavellotti. Tutti i praticanti di arti marziali si scambiarono un'occhiata stupefatta. Lin Ming aveva intenzione di cancellare tutti i marchi dello spirito da battaglia in una sola volta?


Era fin troppo aggressivo!


Pensavano tutti di dover fare grande attenzione mentre distruggevano i marchi di tracciamento, erodendoli lentamente con la volontà per un periodo di tempo esteso per cancellarli completamente. Quando Lin Ming aveva cancellato il marchio da Fata Yu'er in poco tempo era stato già sbalorditivo per lui. Non avrebbero mai pensato che Lin Ming sarebbe stato ancora più folle. Voleva annientare ogni marchio allo stesso tempo!


In realtà non era troppo strano. Lo spirito da battaglia primordiale di Lin Ming era molto più intenso di quello dell'Antico Diavolo. Se l'Antico Diavolo poteva lasciare molti marchi, Lin Ming avrebbe potuto cancellarli in una sola volta!


<em>Peng peng peng!</em>


Rumori quasi indistinguibili risuonarono dai loro corpi, come uno spirito che si rompeva. In soli dieci respiri di tempo, diverse decine di marchi furono distrutti completamente da Lin Ming!


Questa scena lasciò tutti di stucco. Forse tra circa 3-4 anni Lin Ming avrebbe avuto davvero la possibilità di sconfiggere Yang Yun!


.....


In quel momento, nelle profondità del Divino Palazzo delle Nove Fornaci, Yang Yun era immerso completamente in una pozza di sangue. La sua coltivazione aveva raggiunto un punto critico.


Il suo intero corpo era ricoperto di diagrammi di sangue. Sangue viscoso veniva risucchiato dalla sua bocca, diffondendosi nei suoi meridiani e trapelando dai suoi pori. Una lieve energia sanguigna e dell'essenza erano rimasti nel suo corpo.


Tra le sopracciglia di Yang Yun si aprì lentamente una linea verticale, che rivelò un occhio rosso brillante ricoperto da uno strato di essenza di sangue, era estremamente spettrale ed inquietante.


Attorno a Yang Yun, i diagrammi del sangue si contrassero lentamente come se stessero per fondersi nel suo corpo. Mentre si rimpiccioliva, batteva come un cuore in modo macabro.


"È il momento. Una volta che assorbirò questo diagramma del sangue, la mia raffinazione del sangue sarà quasi completa. Tutto ciò che dovrò fare è formare questo occhio della Legge Sanguigna. Tra un mese o due, l'Arte della Raffinazione del Sangue raggiungerà il gran successo. Allora potrò usarla per assorbire una traccia del sangue di Lin Ming e trovarlo nel raggio di un milione di chilometri. Gli darò la caccia, lo ucciderò e ruberò il suo destino. Con i suoi grandi segreti, arriverò al picco delle arti marziali!"


La linea rossa tra le sopracciglia di Yang Yun era il terzo occhio dell'arte della Raffinazione del Sangue, la forma elementare dell'occhio della legge sanguigna. Una volta formato completamente, poteva essere usato per cercare Lin Ming nel raggio di un milione di chilometri. Per quanto riguardava ottenere l'aura del sangue di Lin Ming, l'aveva già ottenuta quando aveva combattuto con lui nel Tempio delle Meraviglie.


Usando l'occhio della legge sanguigna per ottenere sarebbe riuscito a capire la posizione di Lin Ming. Questo era il modo migliore per cercarlo usando l'arte della Raffinazione del Sangue.


"Diagramma del dao, carne e sangue del corpo astrale, fondetevi!"


Ruggì Yang Yun e l'energia si scatenò dal suo corpo come un vulcano. Un ricco potere si sollevò, solidificandosi in tentacoli. Ogni tentacolo era spesso quanto un dito, ma ce n'erano migliaia.


<em>Pa pa pa pa!</em>


Questi tentacoli si legarono al diagramma, cercando di trascinarlo nel corpo di Yang Yun.


Si contrassero per spostarlo, mentre gli occhi di Yang Yun diventavano rossi come il sangue e le vene sporgevano dal suo corpo come vermi della terra. Stava usando tutte le sue forze. 


"Ci sono quasi! Ci sono quasi!"


Yang Yun strinse i denti e guardò i diagrammi che stavano quasi sprofondando nel suo corpo, in quel momento però sentì un profondo dolore nelle profondità della sua anima, come se fosse stato infilzato da degli aghi.


"Uh? Cosa succede?"


Quando si distrasse, i diagrammi del sangue si liberarono da un decimo dei tentacoli e tornarono ad espandersi.


"Qualcuno ha cancellato il mio marchio dello spirito da battaglia?" Yang Yun era infuriato. Un marchio era connesso al suo spirito da battaglia principale. Se fosse stato distrutto, naturalmente avrebbe avuto un impatto sul suo corpo. Specialmente durante un momento così critico, se ci fossero stati degli errori, era possibile cadere in preda all'ossessione. Tuttavia se fosse stato cancellato un solo marchio, sarebbe stato facile sopportarlo.
                                


                                



