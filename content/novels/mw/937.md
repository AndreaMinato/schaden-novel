---
weight: 9370
title: Capitolo 937 – Fallimento alla Fine
pubDate: 2025-12-15T08:37:10.291Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
19 Capitoli in coda, 0/5
-Schadenfreude</em>


Yang Yun fece un respiro profondo, i suoi occhi erano pieni di intento omicida. Visto che era in isolamento, non aveva il tempo di disturbarsi a rintracciare i guerrieri al Mare Divino Realm con il suo marchio di tracciamento. Non sapeva nemmeno che si erano radunati insieme e che uno dei segni che aveva lasciato era stato cancellato, facendogli provare dolore.


Nonostante questi marchi fossero stati lasciati dall'Antico Diavolo, Yang Yun aveva inghiottito la sua anima e i loro due spiriti si erano fusi insieme. Ora i marchi erano praticamente suoi e cancellarli gli avrebbe causato dolore.


"Ogni marchio che ho lasciato è diverso. Lo spirito che è stato cancellato proveniva da una donna di nome Yu'er. E pensare che ha osato davvero tradirmi. Mi chiedo quali metodi abbia usato per cancellarlo. Che sia opera di Lin Ming?"


Yang Yun scosse la testa:"È improbabile. Anche se la volontà di Lin Ming è forte, è impossibile per lui raggiungere la perfezione dell'argento in pochi anni e soltanto al quinto stadio della Distruzione. Forse potrebbe essere grazie a qualche tesoro che il vecchio Zao Hua ha trovato centomila anni fa. Quel vecchiaccio ha fin troppi assi nella manica ed è scaltro come una volpe. Una volta che finirò il mio occhio della legge sanguigna lo troverò e lo annienterò, ho ancora una traccia della sua vitalità del sangue con me."


Yang Yun sorrise freddamente. Era sempre ben preparato. Una volta che la sua arte della raffinazione del sangue fosse stata completata, avrebbe inseguito il vecchio Zao Hua e avrebbe estratto tutta la sua essenza di sangue.


Yang Yun tornò a concentrarsi e allungò i tentacoli per riprendere il diagramma del sangue. Durante quello shock solo il 10% dei tentacoli erano caduti; non era stato un impatto troppo grande.


"Questo marchio è stato cancellato durante il periodo più critico della mia coltivazione, facendomi quasi fallire. Dopo che raggiungerò il gran successo della mia coltivazione, fata Yu'er, sistemerò i conti. Sembra anche che tu abbia un sangue particolare, eheh."


Yang Yun sorrise con crudeltà. Non aveva più il portamento bello ed elegante che possedeva in passato. In parte era dovuto all'arte della raffinazione del sangue, ma un motivo più determinante era che aveva inghiottito l'anima dell'Antico Diavolo. Tuttavia non poteva cancellare il marchio spirituale dell'Antico Diavolo. Dopo che si erano fusi insieme, inevitabilmente la sua personalità sarebbe stata influenzata dall'Antico Diavolo. In effetti Yang Yun ora non era propriamente sé stesso, era la fusione tra lui e l'Antico Diavolo, con Yang Yun che manteneva il controllo.


Era uno stato estremamente instabile. La sola scelta di Yang Yun era di aumentare rapidamente il suo livello in breve tempo e raffinare completamente l'anima dell'Antico Diavolo, recuperando il senso di sé. Altrimenti avrebbe rischiato di cadere nella depravazione e diventare un lunatico.


Le mani di Yang Yun si mossero velocemente e diverse centinaia di sigilli volarono nel mare di sangue.


"Diagramma del dao, carne e sangue del corpo astrale, fondetevi!"


L'energia si scatenò nuovamente. Tentacoli cremisi sfrecciarono verso il diagramma e si contrassero nuovamente. Con grande difficoltà, il diagramma si avvicinò di nuovo al suo corpo, ma in quel momento Yang Yun tremò. Provava un grande dolore nel suo mare spirituale, che quasi si ruppe! L'impatto sulla sua coscienza fece spaccare diverse migliaia di tentacoli!


In quel momento decine di marchi di spiriti di battaglia erano stati distrutti da Lin Ming. L'anima di Yang Yun subì un grande impatto.


Se fosse stato una circostanza ordinaria, questo attacco non sarebbe importato. A parte un lieve dolore, non ci sarebbero stati danni, ora però era nel periodo più critico della sua coltivazione. Lo shock improvviso lo aveva fatto quasi impazzire!


Bisognava sapere che i metodi della coltivazione demoniaca si concentravano sulla velocità, una strada che puntava ad ottenere il potere a tutti i costi. In confronto alle tecniche lente e stabili della coltivazione ortodossa, i rischi erano cento volte maggiori!


Mentre si assorbiva la carne, le essenze di sangue o le anime degli altri, era facile assimilare il caos delle loro coscienze, creando ogni sorta di pericolo.


Ad esempio questa arte della raffinazione del sangue assorbiva le stirpi degli altri, ma facendo questo si rischiava che la propria vitalità fosse contaminata. Anche se uno avesse praticato diligentemente questo metodo di coltivazione, sarebbe stato comunque facile cadere in preda alla follia, figuriamoci durante una fonte di disturbo.


<em>Puff!</em>


Yang Yun vomitò una boccata di sangue. Perse il controllo sulla vitalità violenta attorno a lui e subì un grave contraccolpo. I vasi sanguigni del suo corpo esplosero e anche i suoi meridiani furono danneggiati dall'energia tirannica!


Il potere del sangue conteneva un forte risentimento. Era stato lasciato dall'agonia e dalla riluttanza con cui erano morte le vittime. Chi voleva morire e farsi prosciugare dell'essenza di sangue? Coloro che erano morti avevano percorso la strada delle arti marziali per tutta la loro vita, eppure erano finiti così. Come potevano accettarlo?


Se queste emozioni negative non fossero state risolte, si sarebbero trasformate in risentimento. In particolare i guerrieri al Mare Divino Realm che avevano compreso il loro spirito da battaglia, il loro risentimento era ancora più potente. Una volta che si fosse fuso con la loro vitalità del sangue, avrebbe formato una volontà intangibile. Se uno non fosse riuscito a sopprimere questo risentimento, allora ne avrebbe subìto le conseguenze!


Coloro che coltivavano le arti marziali dovevano stare attenti al karma che causavano, altrimenti avrebbero dovuto sopportare il potere del risentimento.


"Dannazione!"


Yang Yun ruggì selvaggiamente come una bestia ferita.


Tuttavia la sua volontà era ancora abbastanza forte. Soppresse il risentimento nel mare di sangue. I suoi capelli erano macchiati di rosso, appiccicati alla sua pelle come una coperta di olio cremisi. Sembrava un diavolo uscito da un abisso infernale!


Mentre i diagrammi del dao si liberarono dai tentacoli, iniziarono ad espandersi violentemente, poi sprofondarono nella pozza, espandendosi oltre cento volte per poi fondersi nel mare di sangue e svanire.


Yang Yun era infuriato. Dopo essere stato influenzato dalla personalità dell'Antico Diavolo, non era più gentile e calmo, l'imperscrutabile Yang Yun. Al momento era irritabile e perdeva facilmente il controllo.


"Chi è stato, chi è stato capace di cancellare decine di marchi di tracciamento in pochi respiri di tempo?! Che sia davvero Lin Ming?! Che abbia avuto un altro incontro fortuito?!"


Yang Yun si incupì. Aveva trascorso diversi mesi a formare questo diagramma del sangue e, quando stava per avere successo, invece aveva fallito!


 Se l'avesse assorbito, le sue possibilità di avanzare negli stadi intermedi del Mare Divino Realm sarebbero stati di gran lunga superiori, ma ora avrebbe dovuto lavorare duramente per altri mesi.


Aveva anche bisogno di 1-2 mesi in seguito per formare l'occhio della legge sanguigna. Tutti insieme facevano quasi sei mesi di tempo.


Questo significava che avrebbe dato a Lin Ming altri sei mesi per crescere. Yang Yun temeva il suo talento; non voleva lasciargli molto tempo.


"Queste formiche osano davvero resistermi e rovinare i miei piani! Dopo che ucciderò Lin Ming, le annienterò tutte!" Disse con crudeltà Yang Yun. In quel momento una voce vecchia e dissonante rise con voce roca dalle profondità della sua anima.


"Jejejeje, Yang Yun, piccola bestiaccia ingrata. credi davvero di avermi divorato? Ridicolo! Anche ora sei stato assimilato da me inconsciamente. Non l'hai ancora notato? Non avresti mai detto parole del genere, ma ora non sei più tu!"


"Hai già perso la tua identità!"


La voce riecheggiò nel mare spirituale di Yang Yun. Gli occhi del giovane divennero freddi:"Vecchio, se credi di poter scalfire il mio cuore delle arti marziali, allora sparisci. Prima o poi ti raffinerò completamente, così non potrai più influenzare la mia personalità. Ora vattene!"


Gridò Yang Yun e la voce sparì immediatamente. L'Antico Diavolo era solo un frammento spirituale ora, non poteva resistere a Yang Yun.


Yang Yun si precipitò fuori dalla pozza di sangue. Il suo corpo era fradicio di sangue e i suoi capelli erano scompigliati. I suoi tre occhi brillavano con luce cremisi assetata di sangue. Non aveva più l'aura dignitosa del principe ereditario delle Nove Fornaci.


"Sei mesi, devo lasciare che Lin Ming cresca per altri sei mesi! Dannazione! Se voglio ucciderlo, devo approfittarmi del periodo in cui non è ancora cresciuto! Tra sei mesi potrò avanzare agli stadi intermedi del Mare Divino Realm, ma chissà che sorta di progressi farà Lin Ming."


Yang Yun tirò fuori diverse pillole di recupero dello spirito e guaritive e le inghiottì tutte. Le sue condizioni erano estremamente misere. Molti dei suoi meridiani erano danneggiati e il suo mare spirituale era in tumulto. La sua volontà era riuscita a sopprimere il risentimento in lui. Altrimenti se non si fosse occupato di queste influenze, gli avrebbero fatto perdere la testa in futuro.


Proprio quando si stava riprendendo, una fiamma si accese all'improvviso di fronte a lui. Era un messaggio da un guerriero del Reame Divino Asura. Dopo aver sentito il messaggio, Yang Yun si alzò di scatto, il suo cuore era pieno di rabbia!


"Oltre 50 guerrieri al Mare Divino Realm si sono radunati al di fuori del Divino Palazzo delle Nove Fornaci e vogliono rompere la grande formazione? E il giovane vestito di bianco che li conduce molto probabilmente è Lin Ming?!"


"Lin Ming! Voglio combattere contro di lui, eppure ha preso l'iniziativa per consegnarsi a me!"


Gli occhi di Yang Yun brillarono. Non si aspettava che Lin Ming sarebbe stato così audace e risoluto. Aveva radunato i guerrieri al Mare Divino Realm nel continente Tianyan per fare un assedio al Divino Palazzo!


Aveva escogitato un piano per dare la caccia a Lin Ming per tutto il mondo, ma prima di completarlo, Lin Ming era venuto da lui!


Questo coraggio e questa spudoratezza l'aveva scioccato!


"Ha davvero scelto questo momento per venire, dannazione! Sembra che sia stato lui a cancellare quelle decine di marchi spirituali. È opera sua? Come ci è riuscito?!"


Yang Yun fece una smorfia. Lin Ming aveva cancellato i suoi marchi di tracciamento, ferendolo durante un momento critico. Poi si era precipitato da lui per ucciderlo. Che fosse intenzionale o no, era davvero spaventoso!


Lin Ming aveva preso l'iniziativa, mentre lui aveva subìto un contraccolpo alla sua vitalità del sangue. Era impossibile combattere contro Lin Ming ora. Doveva trascorrere almeno un quarto d'ora per sopprimere le sue ferite con una tecnica segreta.


"Attivare la grande formazione del Divino Palazzo delle Nove Fornaci! Tratteneteli per me!"


Dopo che diede questo ordine, Yang Yun si concentrò completamente nel guarire.


<em>Hu!</em>


Al di fuori del Divino Palazzo, una barriera dai sette colori si sollevò all'improvviso, circondando l'intero edificio. Era la grande formazione protettiva. In quanto influenza colossale quasi al livello di un Sect di sesto livello, la formazione del Reame Divino delle Nove Fornaci che sorvegliava il palazzo era quasi impenetrabile. Naturalmente questo premesso che ci fossero dei guerrieri ad attivarla.


A 30 chilometri di distanza dal Divino Palazzo, Lin Ming fluttuò nel cielo, i suoi abiti bianchi svolazzavano al vento. Dietro di lui c'erano oltre 50 guerrieri al Mare Divino Realm. Era diventato il capo di tutti i guerrieri al Mare Divino Realm del continente Tianyan. Ora era un vero re!


"Attaccate!"


Lin Ming era impassibile e la sua voce era fredda. Fece un movimento noncurante con la mano e gettò un disco di formazione che vorticò a mezz'aria!


La marcia funebre del Dio del Massacro finalmente era iniziata.
                                


                                



