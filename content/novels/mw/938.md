---
title: Capitolo 938 – Grande Formazione delle Nove Fornaci
pubDate: 2025-12-15T08:37:10.291Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
18 Capitoli in coda, 0/5
-Schadenfreude</em>


Questo disco di formazione era stato disposto da Lin Ming. Poteva radunare gli attacchi di oltre 50 guerrieri al Mare Divino Realm. Altrimenti se i colpi fossero stati dispersi, non sarebbero riusciti a fare dei danni.


"Attacchiamo insieme."


"Giusto. Usate tutte le vostre forze. Se ci trattenessimo ancora, moriremo davvero."


"Ottimo, tirate fuori tutti i vostri assi nella manica. Dopo essere stati oppressi per così tanto tempo dobbiamo sfogare la rabbia, ma rompiamo questo maledetto guscio di tartaruga prima di farlo!"


Anche uno schiavo aveva il suo orgoglio, figuriamoci questi arroganti combattenti al Mare Divino Realm. Dopo essere stati minacciati da Yang Yun, la loro furia era arrivata al limite!


Oltre 50 guerrieri al Mare Divino Realm attaccarono con tutte le loro forze!


Erano tutte persone che avevano primeggiato tra bilioni di persone nel continente Tianyan e che avevano vissuto per millenni. Col passare del tempo, la quantità di tesori e segreti che avevano accumulato non poteva essere sottovalutata. Come potevano non avere un asso nella manica a disposizione?


Fallire avrebbe decretato la loro morte, nessuno era così stupido da trattenersi. Se l'avessero fatto, avrebbero trattato la loro vita e quella di tutti gli altri con leggerezza!


Molte di queste persone non solo usarono il 120% delle loro forze, ma tirarono fuori anche dei tesori di antiche rovine dai loro anelli spaziali, simboli distruttori, perle del fulmine e così via. Nonostante questi tesori fossero più deboli della perla distruttrice del vecchio Zao Hua, erano comunque tesori di 100.000 anni fa, la loro letalità superava di gran lunga l'attacco di un normale guerriero al Mare Divino Realm, erano potenti quanto Yang Laotian.


Il cielo fu ricoperto da raggi di energia!


Il vuoto tremò. I proiettili passarono oltre la formazione e conversero insieme, trasformandosi in un raggio di luce distruttore che si avventò sul Divino Palazzo delle Nove Fornaci!


Prima che la barriera fosse spazzata via dal terrificante battesimo di energia, 10 guerrieri volarono fuori dal palazzo. Tra di loro, sette avevano scaglie per tutto il loro corpo, lunghe code di serpente, pinne e branchie. Chiaramente erano guerrieri della razza del mare. Gli altri tre erano praticanti di arti marziali del Reame Divino Asura e c'era Situ Bonan tra di loro.


Quando i nemici di vecchia data si ritrovavano, avrebbero provato una grande furia. Dopo che Situ Bonan vide Lin Ming, il suo sguardo si riempì d'odio. "Difendiamo tutti il Divino Palazzo delle Nove Fornaci!"


Sette erano agli inizi e tre erano negli stadi intermedi del Mare Divino Realm. Riversarono la loro energia nelle grandi fornaci che costituivano il cuore della formazione. Nessuno osava trattenersi, tutti usarono il loro più grande potere.


Yang Yun era stato ferito durante la sua coltivazione e non era al picco delle sue condizioni. Dovevano prendere tempo altrimenti sarebbero stati i primi a morire.


Controllata da dieci grandi guerrieri, l'energia della barriera arrivò ad un altro livello.


<em>Bang!</em>


Un raggio di luci multicolori si schiantò sulla grande formazione delle Nove Fornaci come un drago color arcobaleno. Il mondo tremò. Un'esplosione sembrò scuotere l'intero continente Tianyan. Grande aree di terra si spaccarono. Una vastissima onda d'urto si estese fino al cielo. Pareva che fosse apparso un sole sopra il Divino Palazzo e catene montuose a centinaia di migliaia di chilometri di distanza furono annientate completamente dall'onda d'urto, trasformandosi in pietra e polvere!


Il drago color arcobaleno ululò, voleva annientare l'intero Divino Palazzo delle Nove Fornaci!


La grande formazione tremò violentemente, ma era lontana dal rompersi. Questa barriera rappresentava la gloria e la maestà del paese più forte del continente. Con il supporto di dieci guerrieri al Mare Divino Realm, poteva resistere all'attacco combinato di oltre 50 combattenti.


Secondo Lin Ming, per rompere la formazione avrebbero avuto bisogno di aumentare il potere d'attacco del 30-40%, ma tutti i presenti avevano già usato tutte le loro forze, come poteva esserci spazio per un miglioramento?


"Dannazione, con queste persone a gestire la formazione, il potere è aumentato di diverse volte. Volerla rompere in un solo tentativo è troppo difficile." Dal volto di Li Yuxiao sporgevano delle vene. Anche se ce la stavano mettendo tutta, non erano ancora capaci di distruggere la formazione protettiva e ora stavano iniziando a provare ansia.


"Fata Xue Feng, Yang Chenglin, facevate parte del Reame Divino delle Nove Fornaci, conoscete il punto debole della barriera?"


Fata Xue Feng alla fine era un'estranea anche se il suo clan era sottoposto al Reame Divino delle Nove Fornaci. Tuttavia Yang Chenglin faceva parte della famiglia reale, sapeva com'era la situazione. Disse con una trasmissione di vera essenza:"Questa barriera è quasi priva di difetti. È alimentata da nove fornaci al picco del grado Heaven che combinate insieme sopprimono ogni attacco. Sono state temprate per così tanto tempo che quasi sono diventate artefatti Saint. Insieme aumentano di decine di volte il loro potere. Si possono rompere solo usando una forza esterna."


Mentre parlava, gettò un'occhiata verso Lin Ming, voleva vedere qual era il suo piano, ma vide che il giovane non stava più attaccando e aveva chiuso gli occhi come se fosse assorto.


Questo lo agitò. Sapeva che Lin Ming aveva una comprensione quasi impareggiabile in quanto a formazioni, ma potevano continuare con questa raffica di attacchi solo per un altro mezzo bastoncino di incenso di tempo. Che Lin Ming avesse intenzione di comprendere questa formazione in questo breve arco di tempo e romperla?


Bisognava sapere che questo tipo di formazione era quasi insolubile per principio; faceva parte delle caratteristiche di tutte le barriere protettive. Non erano come le formazioni offensive, illusorie, di intrappolamento o altri tipi che potevano avere punti deboli. Inoltre il Reame Divino delle Nove Fornaci era esistito per così tanti anni da avere una forza simile ad un Sect di sesto livello. Per tutte queste decine di migliaia di anni, erano riusciti a produrre innumerevoli talenti. Nonostante fossero tutti inferiori a Lin Ming, la loro conoscenza si erano comunque accumulata per generazioni. Come poteva la formazione essere risolta da Lin Ming in mezzo bastoncino di incenso di tempo?


Voleva ricordarglielo, ma scoprì che il giovane aveva sigillato il suo senso divino. Così divenne ancora più teso.


In quel momento, Situ Bonan rise come un pazzo:"Ahah, se pensate di poter rompere questa formazione, allora continuate a sognare! Potreste non saperlo, ma il grande imperatore Yang Yun al momento sta coltivando. Tra mezz'ora lascerà il suo isolamento e quando arriverà vi massacrerà tutti come galline e maiali!"


Il cuore della formazione aveva nove fornaci a stabilizzarla. Accanto a Situ Bonan c'erano dieci persone. Nove di loro gestivano le fornaci; era sufficiente a resistere all'attacco combinato di circa 50 guerrieri al Mare Divino Realm. Per quanto riguardava Situ Bonan stesso, riversava la sua energia nella sua voce e cercava di rovinare il morale del nemico.


In effetti, se ci fosse riuscito e avesse guadagnato abbastanza tempo per permettere a Yang Yun di guarire, allora sarebbero stati davvero sconfitti. Voleva che tutti pensassero che resistere era futile!


Tra gli oltre 50 guerrieri al Mare Divino Realm, i più giovani erano vecchi di diversi secoli. avevano visto e sperimentato molte difficoltà e tribolazioni durante le loro vite, normalmente non sarebbero stati ingannati dalle parole di Situ Bonan. Tuttavia il potere e l'influenza che Yang Yun aveva radunato in questi anni era fin troppo grande, aveva spento le loro speranze, rendendoli incapaci di resistergli.


Inoltre non avevano modo per determinare se le parole di Situ Bonan fossero vere o no. Per questo molti di loro vacillarono, il loro spirito combattivo tremò e iniziarono a provare un po' di paura.


Il loro potere d'attacco e il loro slancio si indebolì immediatamente del 20%.


Quando vide questo, Li Yuxiao ne fu costernato. "Saggio Lin!"


Lin Ming aveva gli occhi chiusi e rimase impassibile. In quel momento la sua percezione era concentrata sulla grande formazione. Nella sua mente, la barriera si era ridotta in innumerevoli linee, come una ragnatela sferica. Ogni filo era fatto di energia. Era la colonna portante della struttura e anche la parte più solida.


Anche se Lin Ming era abile in molte formazioni, era impossibile risolverla e romperla in così breve tempo. Una barriera era diversa dalle formazioni offensive, di intrappolamento o illusorie. Le ultime tre partivano dalla premesssa che qualcuno potesse entrarci, quindi non potevano essere impenetrabili.


Una barriera invece doveva tenere fuori i nemici. E tutti i meccanismi erano localizzati all'interno. Volerli rompere era più facile a dirsi che a farsi.


Tuttavia, nonostante non potesse trovare un metodo per risolverla, Lin Ming poteva contare sulla sua comprensione e sulla raffica di oltre 50 guerrieri al Mare Divino Realm per trovare un punto debole!


L'attacco combinato di oltre 50 guerrieri al Mare Divino Realm non poteva essere sottovalutato. Anche Yang Yun sarebbe stato ridotto in cenere da questo attacco. Naturalmente questo a patto che fosse stato colpito e se i combattenti fossero sopravvissuti abbastanza da riuscirci. Questi guerrieri al Mare Divino Realm avevano una coltivazione limitata, era impossibile per loro radunare le forze per attaccare Yang Yun. La barriera d'energia tremava violentemente, facendo apparire piccole fessure quasi impercettibili.


Lin Ming poté vedere chiaramente ogni punto debole della barriera dove le linee d'energia erano sottili, perfino sul punto di collassare.


"L'ho trovato! Ci sono dodici fessure!"


Lin Ming aprì gli occhi, il suo sguardo sembrava un fulmine che era piombato sulla formazione.


Quando incontrò il suo sguardo, Situ Bonan ebbe l'illusione che la sua anima venisse distrutta.


<em>'Questo moccioso! Umpf! Che importa quanto è tagliente il tuo sguardo, cosa c'è da aver paura? Nonostante sia ben lontano dal poter rivaleggiare con te, sei comunque fuori dalla grande formazione. Cosa puoi farmi?'</em> Quando ci pensava, Situ Bonan divenne ancora più energico. "Lin Ming, il grande imperatore Yang Yun presto lascerà il suo isolamento. Allora sarà il momento della tua morte. Ti risucchierà l'anima e il midollo per vendicarsi per il Reame Divino Asura!"


"Davvero?" Lin Ming sorrise con derisione. La sua espressione sembrava gelida come i nove abissi infernali, spaventando tutti coloro che la videro.


Un momento dopo un loto rosso fiorì lentamente dietro di lui. Il cielo iniziò a riflettere uno splendido bagliore cremisi!


Un fenomeno del genere sovrastò lievemente la luce splendente causata dall'attacco combinato degli oltre 50 guerrieri al Mare Divino Realm!


"Intento marziale demoniaco – Spazio primordiale!"


Lin Ming enunciò chiaramente ogni parola, la sua voce era fredda e indifferente. In quel momento la sua voce risuonò con solennità come il giudizio di un dio.


All'improvviso il campo di forza del grande imperatore piombò dall'alto. Con il supporto dello spirito da battaglia primordiale, inghiottì completamente la formazione!


Questa anomalia sconvolse i presenti. Situ Bonan rabbrividì, ebbe la sensazione di cadere in preda ad un'illusione.


"Cos'è quel loto rosso?"


Situ Bonan ebbe solo bisogno di uno sguardo per sentirsi come se la sua anima fosse stata risucchiata dal suo corpo. Guardò i praticanti di arti marziali accanto a lui e vide che erano tutti allarmati, come se avessero incontrato un mostro terrificante.
                                


                                



