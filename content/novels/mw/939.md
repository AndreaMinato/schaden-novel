---
weight: 9390
title: Capitolo 939 – Completo Massacro
pubDate: 2025-12-15T08:37:10.291Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
17 Capitoli in coda, 0/5
-Schadenfreude</em>


"Rompiti!" Ruggì Lin Ming. Lo spazio primordiale poteva inghiottire ogni legge, tuttavia aveva bisogno comunque di energia. Al momento la coltivazione di Lin Ming era insufficiente, quindi non avrebbe potuto divorare l'intera formazione. Era una barriera potentissima che poteva sopportare perfino l'attacco combinato di oltre 50 guerrieri al Mare Divino Realm. Rappresentava il pinnacolo delle formazioni del continente Tianyan!


Tuttavia avrebbe potuto rompere le parti percorse dalle dodici fessure in cui l'energia era più debole!


<em>Si si si!</em>


L'intento marziale demoniaco era diviso in dodici flussi che si precipitarono verso le dodici crepe della Formazione delle Nove Fornaci. In quel momento non ci furono collisioni potenti, né luci divine o esplosioni. Le parti percorse dalle fessure si disintegrarono.


La formazione conteneva cinque elementi centrali che concentravano un potere incredibile, ma di fronte allo spazio primordiale che negava ogni legge, venne soppressa.


Ogni piccolo punto disintegrato era formato da innumerevoli sigilli di energia e formava una colonna portante d'energia complessa, connessa come i fili di una ragnatela. Ogni spazio tra le linee era solo delle dimensioni di un chicco di riso. Figuriamoci un essere umano, perfino un insetto avrebbe avuto difficoltà ad attraversarli. Tuttavia non importava quanto fosse piccolo, un campo di forza invisibile e intangibile poteva passarci.


Lin Ming gridò. Il campo di forza demoniaco si divise in dodici flussi e inondò la formazione, puntando verso Situ Bonan e gli altri.


Lin Ming non poteva fare a pezzi la barriera, ma se fosse riuscito ad uccidere i guerrieri al Mare Divino Realm all'interno che stavano stabilizzando le fornaci, il potere della formazione si sarebbe indebolito di oltre il 50%. Allora rompere questa barriera non sarebbe stato più difficile.


"Cosa?!"


Situ Bonan sentì un'energia vasta ed estremamente spaventosa piombare su di lui. Era come assistere all'eruzione di un vulcano e guardare miliardi di jin di lava che piovevano su di loro!


"Dannazione! Che potere è questo, può davvero attraversare la formazione delle Nove Fornaci? Difendiamoci insieme dall'attacco di questa bestiaccia, poi ripariamo la formazione!" Gridò istericamente Situ Bonan. Gli altri nove non osarono tardare. Ritirarono temporaneamente l'energia che stavano riversando nelle fornaci per resistere al campo di forza demoniaco.


Tuttavia il campo di forza demoniaco era una potenza trascendente. Era il capitale che l'Empireo Primordius aveva usato per percorrere lo sconfinato universo senza trovare ostacoli. Anche se Lin Ming poteva mostrare solo la parte più piccola del suo prestigio, era più che sufficiente per massacrare praticanti di arti marziali al Mare Divino Realm.


"Morte!"


Lin Ming mosse la mano, il suo tono era estremamente freddo. Quest'aura era simile al leggendario Yama dell'inferno, un signore capace di controllare la vita e la morte con un solo colpo di pennello!


<em>Bang!</em>


Lo spazio primordiale si scatenò nella grande formazione delle Nove Fornaci. I cinque guerrieri del mare profondo che sopportarono l'impatto di questo attacco tremarono. La vera essenza protettiva attorno ai loro corpi si sciolse come neve sotto il sole, scomparendo mentre entravano nello spazio primordiale.


Disintegrava ogni regola, decomponeva tutta l'energia, questo era il caos primordiale!


"Com'è possibile?!"


I guerrieri del mare erano sbigottiti e terrorizzati. Avevano usato i loro assi nella manica per resistere all'energia. Anche se fossero stati più deboli, non sarebbero stati scioccati se la loro vera essenza fosse esplosa in una pioggia di scintille prima di scomparire. Tuttavia non si sarebbero mai immaginati che sarebbe scomparsa senza lasciare traccia, dissipandosi lentamente nel nulla.


Questa era la prima volta che vedevano una cosa del genere. Come potevano non essere colti dal panico!


Tuttavia l'orrore durò solo per un attimo. Lo spazio primordiale li investì dopo aver rotto la loro vera essenza protettiva. I loro abiti, i loro corpi, tutto iniziò a ridursi in polvere per poi scomparire. Era stato un annientamento totale.


Quando tutti videro questa scena, strabuzzarono gli occhi. Figuriamoci Situ Bonan, anche i 50 guerrieri al Mare Divino Realm dalla parte di Lin Ming rabbrividirono e i palmi delle loro mani iniziarono a sudare copiosamente.


Era naturale per Lin Ming sconfiggere un guerriero al Mare Divino Realm; anche ucciderne uno all'istante non era sorprendente, ma farlo attraverso la formazione delle Nove Fornaci e anche a decine di chilometri di distanza era davvero terrificante contando anche che erano cinque combattenti al Mare Divino Realm di cui uno negli stadi intermedi.


Se Lin Ming poteva fare una cosa del genere, questo significava anche che poteva uccidere uno qualsiasi di loro con un pensiero. Anche se erano separati da decine di chilometri, il risultato sarebbe stato lo stesso. La barriera sarebbe stata inutile!


Questa sorta di potere sovrannaturale superava già le loro capacità di comprensione.


Inoltre questi cinque erano morti nel modo più miserabile. La loro morte era arrivata silenziosamente e rapidamente, crudele non era sufficiente a descriverlo. Era un vero annientamento. Si erano dissipati nel nulla, non erano rimasti nemmeno le ossa e l'energia!


In quel silenzio, era davvero spaventoso vedere cinque guerrieri al Mare Divino Realm finire polverizzati.


E dall'inizio alla fine Lin Ming non si era mosso. A parte il loto rosso che fioriva dietro di lui, non era successo altro.


Questa era una scena davvero raggelante!


Che sorta di metodo di coltivazione era?


"Com'è possibile? Come..." Situ Bonan strabuzzava gli occhi. Era ben consapevole che il solo motivo per cui non era morto era perché Lin Ming non aveva mirato a lui, ma agli altri cinque. Altrimenti sarebbe stato già ucciso.


Li aveva uccisi con un pensiero da decine di chilometri di distanza, aveva trattato la grande formazione delle Nove Fornaci come se non fosse nulla. Era semplicemente un mostro!


"Scappare!"


Questo fu l'unico pensiero dei sopravvissuti. Nessuno di loro aveva il coraggio di affrontare il mostruoso Lin Ming.


"Fuggite?"


Lin Ming sorrise crudelmente. Aveva ucciso solo i primi cinque perché non era sicuro di poterne uccidere dieci alla volta, ma ora che ne aveva annientati cinque, uccidere gli altri sarebbe stato molto più facile.


"Spazio primordiale, massacro!"


L'energia si scatenò dal corpo di Lin Ming. L'intento marziale demoniaco avanzò come uno tsunami, inghiottendo rapidamente i cinque combattenti in fuga!


"Ahhh!"


Situ Bonan emise un ululato miserabile. Era il più debole e anche il più vecchio. Cadde e fu il primo ad essere inghiottito dall'intento marziale demoniaco.


<em>Peng!</em>


Con uno sciocco la vera essenza protettiva di Situ Bonan si spaccò. Guardò impotente mentre lo spazio primordiale disintegrava le sue gambe, il suo torso, le sue braccia e poi il suo collo.


Nello spazio primordiale la sua carne cadde come della corteccia secca. Il sangue uscì, i suoi meridiani si spaccarono, tutto tornò silenziosamente alla polvere.


Non c'era niente di più spaventoso che guardare il proprio corpo dissiparsi come polvere.


"No! Noooo!"


Gridò Situ Bonan con un ultimo ruggito riluttante per poi venire divorato completamente dallo spazio primordiale. Tutti videro come si dimenava inutilmente prima di decomporsi.


Proprio come Situ Bonan, gli altri quattro non furono in grado di scappare. Furono risucchiati dallo spazio primordiale uno alla volta. Con grida disperate, la vera essenza protettiva si ruppe e i loro corpi si disintegrarono!


Da quando Lin Ming era riuscito ad attraversare la formazione, erano passati solo diversi respiri di tempo prima di uccidere i dieci guerrieri al Mare Divino Realm. Non aveva fatto nemmeno mezzo passo avanti, li aveva massacrati tutti facilmente.


Uccidere con un solo pensiero, questa era la maestà di un vero dio del massacro, un cupo mietitore!


"Lin, Saggio Lin..."


Ad un certo punto i guerrieri al Mare Divino Realm fermarono i loro attacchi. Ciò che era appena accaduto era irreale per loro. Quei dieci nemici non erano seguaci qualunque, ma supremi esperti ad un livello simile al loro. Tuttavia nessuno era riuscito a resistere di fronte a Lin Ming. Se fossero stati al loro posto, sarebbero andati incontro ad un fato simile.


Si sentivano sotto pressione di fronte a qualcuno che poteva ucciderli solo sollevando un dito.


"I poteri sovrannaturali del Saggio Lin sono impareggiabili. Non credevo che sarebbe riuscito a contendere con Yang Yun, ma ora ho capito che le mie capacità di valutazione e le mie esperienze sono insufficienti."


Il Saggio Tianjing sospirò, la sua voce era piena di rispetto e venerazione. Era rinomato come il dio della divinazione, ma nemmeno lui poteva immaginare che Lin Ming avrebbe posseduto una forza del genere.


Lin Ming scosse la testa:"Sono riuscito ad uccidere quei dieci guerrieri al Mare Divino Realm grazie ad una tecnica marziale speciale. Nonostante non mi sia mosso, in realtà ho attaccato con tutte le mie forze, non è facile come pensate. Altrimenti li avrei uccisi tutti e dieci subito."


Non era facile per Lin Ming galvanizzare lo spazio primordiale, doveva utilizzare tutta la sua forza. E se avesse spinto al limite lo spazio primordiale, non gli sarebbero rimaste energie per usare tecniche marziali.


Nonostante avesse detto questo però, gli altri avevano visto che Lin Ming aveva ucciso da decine di chilometri di distanza senza nemmeno muoversi.


"Va bene! Ora che i dieci guerrieri che gestivano la formazione delle Nove Fornaci sono morti, è come una tigre che ha perso le sue zanne e i suoi artigli. Attacchiamo insieme e rompiamo quella barriera!"


Nonostante l'intento marziale demoniaco di Lin Ming potesse dissolvere fino ad un certo punto la grande formazione, non poteva distruggerla completamente. Farlo avrebbe richiesto l'aiuto degli altri.


"Va bene!"


I cinquanta guerrieri circa attaccarono di nuovo. Decine di raggi di luce si radunarono in un disco di formazione, condensando un drago color arcobaleno che ululò verso la barriera.


<em>Bang!</em>


La formazione tremò violentemente. Ogni cosa nel raggio di mille chilometri fu rasa al suolo dall'energia tirannica. Fortunatamente il Divino Palazzo simboleggiava l'assoluta maestà e la gloria del Reame Divino e non permetteva ai mortali o ai praticanti di arti marziali di viverci vicino. Altrimenti questa battaglia avrebbe mietuto innumerevoli vite.


Dopo che la grande formazione delle Nove Fornaci aveva perso il supporto dei dieci guerrieri al Mare Divino Realm, non riuscì a sopportare l'enorme attacco congiunto. La barriera tremò sempre di più e con un crepitio apparì una grande fessura!


Non appena comparve, sempre più crepe si espansero, diffondendosi per l'intera formazione. Con un'esplosione, la grande formazione collassò completamente!


Questa era la formazione più potente del Reame Divino delle Nove Fornaci e rappresentava la sua eredità di diecimila anni. Se ci fossero stati abbastanza combattenti al Mare Divino Realm a proteggerla, allora perfino l'attacco congiunto di cento guerrieri al Mare Divino Realm insieme al combattente più potente al mondo non sarebbe riuscito a romperla!


Quando Yang Yun era nel Tempio delle Meraviglie, aveva soppresso molti guerrieri al Mare Divino Realm con la sua velocità fulminea, poi Yang Laotian e Ouye Hua. Solo per questo il suo piano era riuscito a filare liscio. Altrimenti, se Yang Laotian si fosse rintanato nel Divino Palazzo per decine di anni, allora Yang Yun avrebbe avuto molte difficoltà a catturarlo.
                                


                                



