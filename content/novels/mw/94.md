---
weight: 94
title: Capitolo 94 - [ ]
pubDate: 2025-10-16T07:28:18.424Z
tags:
    - mw
---


Ho messo il titolo in fondo al capitolo perché è uno spoiler.
- Schadenfreude


Naturalmente era grandioso. La loro famiglia era sempre stata messa sotto pressione e perfino le loro giovani generazioni erano in difficoltà. Ora Lin Ming era in grado di fare giustizia per loro e anche di sfidare Zhu Yan. Sbaragliare l'immenso ostacolo che aveva sempre oppresso i giovani della famiglia Lin, come poteva non sentirsi bene?


Quella notte furono usati altri dodici fogli dei talismani di trasmissione del suono per rispondere alla frazione della famiglia Lin situata nella città di Fortuna Celeste. Gli ordini del capofamiglia furono: "Non esitate ad usare tutte le risorse per aiutare Lin Ming. Dobbiamo creare le migliori condizioni per lui affinché possa sconfiggere Zhu Yan."


Così oggi, visti gli ordini del capofamiglia, Lin Wu era stato mandato a portare delle risorse a Lin Ming.


"Questo..." Lin Ming guardò la piccola bottiglia di porcellana e la piccola cassa di giada nelle mani di Lin Wu.


"Il capofamiglia ha mandato un messaggio urgente attraverso i dodici talismani di trasmissione del suono. Vuole che ti alleni bene e farai del tuo meglio per sconfiggere Zhu Yan."


Lin Ming prese i doni. Stappò la bottiglia di porcellana. All'interno c'erano dieci pillole. Erano lucide e rotonde ed emanavano una fragranza delicata. Si vedeva subito che erano delle ottime medicine.


"Pillola Raduna Spirito di alto livello?"


Il principale ingrediente di una normale Pillola Raduna Spirito era un frutto Yuan vecchio di 100 anni. Il suo valore non era inferiore a quello del <a href="https://www.google.it/search?q=%E7%81%B5%E8%8A%9D&rlz=1C1AOHY_enIT708IT708&source=lnms&tbm=isch&sa=X&ved=0ahUKEwj3hKqNl-rQAhWCwBQKHQo9C5gQ_AUICCgB&biw=1215&bih=629">Lingzhi</a> Sanguigno.


Ma una Pillola Raduna Spirito di alto livello era composta da un frutto Yuan vecchio di 300 anni. Il suo valore era sette volte maggiore rispetto a quello di una comune Pillola Raduna Spirito, non era facile da comprare!


Una Pillola Raduna Spirito non poteva aumentare direttamente la forza di un praticante delle arti marziali, ma poteva accrescere il ritmo di condensazione della vera essenza e quindi velocizzare la coltivazione. Nonostante fosse meno efficace, non aveva effetti collaterali e si potevano assumere con costanza.


A causa di questo, tra tutte le pillole, quelle Raduna Spirito erano le più utilizzate. Questa bottiglia che gli aveva dato costava circa 20.000 liang d'oro.


La famiglia aveva davvero dato a fondo alle sue risorse.


Lin Ming osservò Lin Wu e poi aprì la scatola di giada. All'interno c'erano due strati di pietre cristalline che sembravano fatte di ghiaccio. Pietre di vera essenza!


Erano 30 pietre di vera essenza!


Non erano poche! Inoltre luccicavano come vetro traslucido, in confronto a quelle del Palazzo delle Sette Arti sembravano un po' più pure.


Il loro valore doveva essere sicuramente alto!


Vedendo questi oggetti, Lin Ming capì che se li avesse accettati era come dare una tacita approvazione e dichiarare di essere disposto a diventare un discendente diretto della famiglia Lin.


Lin WU vide che l'espressione di Lin Ming era cambiata e capì a cosa stava pensando. Disse con un po' di imbarazzo e un tono di scusa: "Giovane Cugino, so che non è un aiuto tempestivo. So che quando sei arrivato qui la prima volta, non hai ricevuto alcun aiuto da parte della famiglia. Ora che il Giovane Cugino è diventato un drago tra gli uomini, solo allora mandiamo medicinali e pietre di vera essenza. Non ti rende onore, né giustizia, ma c'è un motivo dietro. Le risorse della famiglia sono limitate... ci sono fin troppi discendenti. Se le proprietà fossero divise equamente, allora la famiglia Lin sarebbe già scomparsa."


Lin Ming aveva capito cosa intendeva Lin Wu. La sua bisnonna era la matriarca della sede familiare, la Signora Fang. I figli di una grande famiglia tendevano ad avere molte mogli e quindi il numero di discendenti aumentava esponenzialmente ad ogni nuova generazione. Le proprietà dovevano essere radunate per assicurare che continuassero le tradizioni di famiglia.


La famiglia aveva affidato alcune attività alle piccole frazioni e avevano permesso che queste famiglie lontane guadagnassero un salario. Questo era già molto gentile da parte sua, in effetti se Lin Ming non avesse praticato le arti marziali la sua famiglia sarebbe potuta essere molto ricca.


Lin Ming sentiva un po' di gratitudine per questa famiglia Lin con cui condivideva il cognome, ma non sentiva un grande senso di appartenenza nei suoi confronti. Ma il ragazzo sapeva che i suoi genitori erano molto affezionati alla tradizione e avevano sempre sognato che un giorno sarebbero potuti tornare nella famiglia principale. Ai loro occhi riconoscere i loro antenati ed essere accettati dalla famiglia principale rispettava la tradizione.


Questo perché la loro reputazione sarebbe cresciuta e avrebbero potuto ricevere ancora più rispetto e venerazione da parte del capofamiglia!


Per i loro genitori questa era motivo di gloria e avrebbero ottenuto questa gloria per merito suo. Quali genitori non spererebbero che i loro figli raggiungano grandi risultati in futuro e tornino a casa con ricchezze e onori?
Lin Ming era un raro talento che non si vedeva da un secolo nel Palazzo delle Sette Arti. La sua stella nascente era abbastanza da portare onore ai suoi antenati e mettere in ombra i suoi discendenti.


Pensando a questo, Lin Ming accettò le pillole e le pietre di vera essenza e disse a Lin Wu: "Ringrazia il capofamiglia per me."


"Il Giovane Cugino è troppo umile. È la famiglia Lin a ringraziarti e sperare che tu vinca per noi." Vedendo Lin Ming accettare i doni, Lin Wu si rilassò e rilasciò un respiro profondo. Temeva che il ragazzo sarebbe stato freddo nei confronti della famiglia Lin.


Mancavano solo pochi mesi alla fine dell'anno. Lin Ming stava già facendo i calcoli. C'era un periodo di vacanza alla fine dell'anno scolastico del Palazzo delle Sette Arti. Lui stesso doveva usufruire di questa opportunità per andare a trovare i suoi genitori. Suo padre e sua madre avevano lavorato sodo per tutta la vita; meritavano di passare la vecchiaia con tranquillità.


Salutando Lin Wu, Lin Ming portò i doni e Arcobaleno Penetrante nella Cascata Ghiacciata.


"Apprendista junior Lin." Non appena il responsabile della Cascata Ghiacciata vide Lin Ming il suo volto si illuminò con un sorriso di benvenuto. "Apprendista junior Lin è davvero sotto i riflettori. Ma, ah, è davvero meraviglioso; 62esimo nella Pietra di Valutazione, magnifico, magnifico e certamente senza precedenti!"


Lin Ming sorrise e non rispose. Negli ultimi due giorni aveva sentito fin troppe volte lusinghe del genere.


"Che difficoltà vuoi Apprendista junior Lin?"


"Livello nove!"


La difficoltà più alta della formazione della Cascata Ghiacciata era al dodicesimo livello.
Più saliva e più sarebbe stato difficile resistere. L'unica persona in grado di sopportare a stento il dodicesimo livello era Ling Sen. Anche lui poteva durare solo un bastoncino di incenso di tempo e poi doveva riemergere dall'acqua e meditare.
Per questo Ling Sen si allenava solo nell'undicesimo livello di difficoltà.


In un mese Lin Ming aveva saltato due livelli di difficoltà, andando dal settimo al nono. Era davvero incredibile, ma la posizione di Lin Ming parlava da sola.


"Va bene." Disse il responsabile senza esitare e aprì immediatamente il nono livello di difficoltà.


Lin Ming ingoiò una Pillola Raduna Spirito di alto livello per aumentare la velocità di coltivazione e poi portò la sua lancia con sé mentre si immergeva nel laghetto gelato.


Non appena entrò in acqua, Lin Ming sentì di nuovo un freddo penetrante, come se degli aghi ghiacciati gli avessero trapassato la pelle.
La difficoltà era davvero aumentata di livello!


Delle risorse del Palazzo delle Sette Arti, le Pillole Raduna Spirito e le pietre di vera essenza non potevano essere considerati tesori.
Solo queste sette formazioni principali lo erano davvero. Ogni secondo che si passava lì era preziosissimo; non si poteva sprecare nemmeno un attimo!


Aveva solo due ore di tempo. Lin Ming rimase in piedi su una grossa roccia sotto la cascata, tenendo Arcobaleno Penetrante parallelo al terreno. Al nono livello l'impatto della cascata era aumentato tremendamente. Mentre teneva sollevata quella lancia di otto piedi, sentiva una pressione tale che temeva che il suo braccio si potesse rompere per l'impatto.


Non era facile rimanere in piedi sotto la cascata e il flusso d'acqua costante diminuiva la temperatura corporea. Aggiungendo anche gli 820 jin di peso della sua lancia, anche con la densità della sua vera essenza e la sua forza, poteva sostenere questo consumo per pochissimo tempo!


Doveva assorbire la vera essenza nelle pietre per resistere.


"Mmh? La velocità di assorbimento della vera essenza è salito del 50%!" Lin Ming sussultò ma capì immediatamente. Questo era l'effetto della Pillola Raduna Spirito di alto livello.


Una Pillola Raduna Spirito di 1800 liang d'oro era un vero tesoro. Gli effetti di questo medicinale erano davvero buoni!


Contando sulla pietra di vera essenza e la Pillola Raduna Spirito di alto livello difficili da reperire, Lin Ming riuscì inaspettatamente a resistere in questa situazione!


All'inizio il ragazzo pensava che sarebbe riuscito a trattenere il respiro per due quarti d'ora al massimo, ma ora, anche se esauriva la sua vera essenza, poteva comunque contare sulla Pillola Raduna Spirito di alto livello e le pietre di vera essenza per continuare.


Nonostante sentisse un dolore insopportabile, rimaneva ancora in piedi.


Mantenere questa condizione era di grande beneficio. Non solo migliorava rapidamente le sue tecniche per la lancia, ma tempravano anche il suo corpo con vera essenza, aumentando la sincronizzazione delle cellule del suo corpo!


Ogni punto dei suoi muscoli e dei suoi organi assorbirono vera essenza. Il suo corpo cercò di resistere contro il freddo agghiacciante. Quando un normale praticamente di arti marziali si allenava era inevitabile che non coltivasse certi punti del corpo. Ma se ogni parte avesse assorbito indipendentemente vera essenza questo non sarebbe successo.


Lin Ming stava resistendo da almeno più di mezz'ora!


A causa del gelo incredibile, la temperatura corporea di Lin Ming era scesa di molto. Un uomo normale sarebbe già morto, ma un praticante di arti marziali contava sulla protezione della sua vera essenza per mantenere il flusso sanguigno.


A causa del lungo periodo in cui era rimasto in questa condizione, la coscienza di Lin Ming iniziò ad affievolirsi. Lentamente i suoni fragorosi della cascata iniziarono ad attutirsi, svanendo nel nulla. La mente di Lin Ming entrò in un particolare stato di tranquillità. Qui poteva quasi sentire il flusso e il suono di ogni impatto e percepire il suo lento battito cardiaco. Il cuore batteva con il ritmo di un tamburo tonante.


In quel momento Lin Ming sentì che la sua anima stava lasciando il suo corpo. Sentì di stare arrivando di nuovo a quello stato sfuggente che aveva raggiunto in precedenza.
Visto che non era in grado di controllarla consciamente, la vera essenza nel suo corpo si mosse secondo i suoi istinti. Questo genere di circolazione, in confronto a quando la controllava coscientemente, era molto più perfetto!


Lin Ming non lo sapeva, ma questo stato era una forma rudimentale di 'Intento Marziale'.



