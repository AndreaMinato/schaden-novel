---
weight: 9400
title: Capitolo 940 – Combattere contro Yang Yun
pubDate: 2025-12-15T08:37:10.291Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
16 Capitoli in coda, 0/5
-Schadenfreude</em>


Quando la formazione si ruppe, il Divino Palazzo fu esposto completamente alla raffica di oltre cinquanta maestri al Mare Divino Realm.


L'edificio si estendeva per diverse centinaia di chilometri. C'erano gloriosi palazzi di giada e splendide pagode in mezzo al lago, sembravano un paradiso in terra, ora però avrebbero dovuto sopportare un disastro devastante.


Quando Fata Xue Feng e Yang Chenglin videro che gli attacchi stavano per piombare sul Divino Palazzo, gridarono subito per fermarli:"Mostrate pietà per favore! Il Divino Palazzo ospita un gran numero dei miei discepoli e membri del clan del Reame Divino delle Nove Fornaci. Sono tutti innocenti! Yang Yun al momento sta nella dimensione minore più profonda nel palazzo; ci basta entrare in quell'area."


Facevano parte del Reame Divino delle Nove Fornaci e certamente non volevano che dei discepoli innocenti venissero massacrati.


"Avete ragione!" Lin Ming alzò la mano e ordinò di fermare gli attacchi. Sondò l'ambiente con il suo senso divino, individuando la posizione della dimensione minore in un batter d'occhio. Eccola, una pagoda rossa dalla luce rosso sangue. Senza dubbio era il posto in cui Yang Yun si stava nascondendo. Non poteva essere da un'altra parte.


"Se non vuoi uscire, allora ti farò uscire io!"


Lin Ming mosse la mano e la Grande Alabarda Sanguigna balzò nelle sue mani. Sull'arma il fulmine e il fuoco si intrecciarono, emanando una luce splendente come un sole.


Arcobaleno Penetrante!


Lin Ming attaccò. Fu come se un fiume di stelle che scorreva a mezz'aria, dividendo il cielo. Un potere elementale titanico formò due leggeri diagrammi del dao, erano rossi e viola!


Fare apparire un diagramma post-celeste durante una tecnica marziale era un'abilità che Lin Ming aveva ottenuto dopo aver attraversato il quinto Stadio della Distruzione. Solo dopo aver compreso le Leggi del mondo fino ad un altissimo livello si poteva fare apparire un fenomeno del genere. Questi diagrammi del dao si sarebbero formati naturalmente, rappresentando le regole operazionali dell'energia primaria.


"Diagrammi del dao post-celesti!" Tutti i guerrieri al Mare Divino Realm erano pieni di esperienza. Capivano cosa significava.


"È incredibile. Solo un attacco noncurante conteneva già un diagramma del dao, inoltre ne aveva due. Questo livello ha già superato le mie capacità di comprensione. Ho sentito voce che quando l'Imperatore del Fulmine usava la Spada del Giudizio formava un diagramma viola del dao dietro di sé. Ma quello era solo un diagramma! Lin Ming ne ha solo due e sembrano rappresentare il fulmine e il fuoco!"


"Al quinto Stadio della Distruzione Lin Ming ha già superato l'Imperatore del Fulmine delle Otto Distruzioni!"


Quando Arcobaleno Penetrante sfrecciò nel cielo, il mondo impallidì. Era la tecnica marziale creata da Lin Ming. Nonostante il livello della sua finezza non poteva essere paragonato ai poteri sovrannaturali del Regno Divino, era la più adatta a lui, una tecnica marziale che sfruttava i suoi punti di forza.


<em>Bang!</em>


L'energia del fulmine e del fuoco piombarono come una valanga. Un grido risuonò dalle parti più profonde del Divino Palazzo delle Nove Fornaci. Un gigantesco diagramma di sangue emerse dal terreno per ricevere Arcobaleno Penetrante!


I diagrammi del fulmine e il fuoco si fusero insieme, attaccando il diagramma del sangue.


Il vuoto si ruppe. La pagoda rossa nelle profondità del Divino Palazzo si ruppe a metà, era completamente distrutta!


Un uomo vestito di rosso dall'aspetto demoniaco uscì lentamente dalle rovine. Aveva tre occhi, il terzo era sulla sua fronte e sembrava avvolto da cristallo rosso, come se non si fosse ancora formato pienamente.


Era Yang Yun. Era tranquillo mentre guardava con indifferenza Lin Ming; non mostrava né gioia, né rabbia.


"Yang Yun..."


Accanto a Lin Ming, quando le altre decine di guerrieri lo videro, le loro pupille si rimpicciolirono. Anche se c'era Lin Ming a capo del loro gruppo e fossero in così tanti, ora che si trovavano di fronte a lui, iniziarono a provare paura. Questo era il risultato della fama e della potenza che aveva accumulato per così tanto tempo!


Era come un mortale di fronte ad una tigre feroce. Anche se ci fosse stato un guerriero capace di affrontarla al loro fianco, avrebbero avuto difficoltà a mantenere la calma. Nessuno poteva garantire che questo guerriero sarebbe riuscito a bloccare la bestia feroce tenendoli al sicuro.


Tra di loro, solo Lin Ming rimase calmo e composto davanti al nemico.


"Yang Yun, sono passati quasi quattro anni da quando ci siamo incrociati. Il tempo passa troppo velocemente."


"Quasi quattro anni? Ahah! Non ti sei nascosto da me durante questi anni? Provo ammirazione per te però, la tua forza è aumentata troppo velocemente e il tuo spirito da battaglia ha quasi raggiunto il livello oro. Altrimenti come saresti riuscito a cancellare tutti i miei marchi di tracciamento in pochi respiri di tempo?"


Gli occhi di Yang Yun brillavano con luce fredda. Proprio quando stava completando la sua coltivazione, Lin Ming aveva scelto il momento più critico per disturbarlo, facendolo fallire e danneggiando anche la sua anima. Era quasi impazzito e l'Antico Diavolo che aveva inghiottito aveva ripreso conoscenza. A causa di questo aveva quasi perso la sua identità e la sua lucidità.


Come poteva non essere furioso!


Lin Ming strinse gli occhi e guardò Yang Yun. Scosse la testa:"Sono ancora ben lontano dal possedere uno spirito da battaglia d'oro."


Uno spirito da battaglia d'oro e uno d'argento erano fondamentalmente diversi.


Uno spirito da battaglia d'argento era affilato e poteva rafforzare un praticante di arti marziali, ma alla fine non poteva influenzare la sua forza combattiva; era come la glassa sulla torta.


Uno spirito da battaglia d'oro invece era diverso. La sua volontà sarebbe stata così potente da potersi proiettare nella realtà, influenzando il mondo esterno.


"Lin Ming. Sei meraviglioso. Ti sei nascosto da me per anni eppure sei riuscito a scegliere il momento migliore per sfidarmi. Hai davvero molto destino. Sembra che in questi ultimi quattro anni hai avuto un'altra serie di incontri fortunati."


Lin Ming disse lentamente:"Il mio destino si è accumulato nel tempo. Vincendo, sfuggendo a pericoli, la mia volontà e il mio spirito si sono impressi nelle mie ossa. L'ho fatto senza macchiare il mio karma e risolvendo i conti in sospeso che ho con il mondo. Naturalmente dovrei avere un grande destino.
Tuttavia le tue colpe sono fin troppo grandi. Hai imprigionato tuo padre e hai anche ucciso il tuo bisnonno. Tutto ciò che hai fatto diventerebbero inevitabilmente delle catene che ti legherebbero. Inoltre i miei cosiddetti incontri fortuiti non dipendono affatto dalla fortuna. Sono disponibili per tutti, ma sono riuscito ad ottenerli grazie alla mia forza!"


Lin Ming sollevò la Grande Alabarda Sanguigna e la puntò verso la testa di Yang Yun. I campi di forza del Dio del Massacro e Asura si diffusero attorno. Quando tutti furono circondanti da questo intento omicida così denso, non poterono fare a meno di ritirarsi.


Una battaglia di questo livello superava già i limiti della loro forza.


Sotto i piedi di Yang Yun apparì un diagramma di sangue e l'uomo estrasse una spada rosso cremisi dall'anello spaziale. Si ferì la mano sinistra con la lama. Questa era la battaglia più importante della sua vita. Era il momento di combattere con tutte le sue forze!


"Lin Ming, meriti davvero di essere definito il talento più sbalorditivo che il continente Tianyan avesse mai visto negli ultimi 100.000 anni, ma anche così perderai."


Yang Yun sollevò la spada, le sue parole contenevano un'aura nobile e altera. Era come un re del mondo.


Tuttavia Lin Ming si limitò a ridere.


Yang Yun diventò un po' più freddo:"Perché stai ridendo?"


"Naturalmente rido di te. Sei stato ferito e sei perfino costretto ad usare un'abilità arcana per sopprimere le sue ferite. Hai dovuto anche macchiare di essenza di sangue la tua lama. Usare questo metodo diminuirà la durata della sua vita. Ti sei ferito solo per fare una messinscena del genere. Sembra che sei pieno di sicurezza, ma in realtà è tutta una finzione."


Il tono di Lin Ming era noncurante come se stessero conversando tranquillamente, ma Yang Yun sussultò quando le sentì.


<em>Questo maledetto moccioso, come ha visto che sono ferito?!</em>


Usando l'arte della raffinazione del sangue, Yang Yun aveva sacrificato 300 anni di vita per sopprimere le sue ferite. Non si poteva vedere in superficie, ma Lin Ming era riuscito in qualche modo a capirlo. Come poteva non esserne scioccato? Sembrava che Lin Ming avesse tutto sotto controllo. Com'era possibile?


"Che abbia scelto apposta il momento per cancellare i marchi spirituali per ferirmi? O ha qualche grande maestro di divinazioni ad aiutarlo? No, è impossibile!"


Le parole di Lin Ming potevano essere definite un attacco psicologico. Anche se Yang Yun aveva provato a rimanere impassibile, era stato ingannato dalle parole di Lin Ming, scuotendo la sua sicurezza.


Durante questo attimo di lievissima distrazione, Lin Ming si precipitò in avanti all'improvviso. Dietro di lui, un loto rosso sangue fiorì. Lo spazio primordiale lo avvolse dal cielo con una forza irresistibile!


In un combattimento all'ultimo sangue Lin Ming naturalmente non avrebbe badato alla giustizia o all'onestà. Uccidere Yang Yun era il suo solo obiettivo!


"Umpf! Così volevi usare le tue parole per influenzarmi e farmi un agguato! L'hai pianificato bene, ma questo dimostra solo che non sei pienamente sicuro di sconfiggermi! Diagrammi del sangue, esplodete!"


Yang Yun fece un cenno e il diagramma sotto i suoi piedi sfrecciò verso Lin Ming. Quando si avvicinò, esplose all'improvviso!


Lin Ming fece scontrare il Grande Alabarda Sanguigna con la formazione, rallentando il suo slancio.


Dopo che Lin Ming aveva preso l'iniziativa, Yang Yun poté solo sacrificare il suo diagramma di sangue per temporeggiare:"Ti farò sperimentare la gloriosa maestà dell'arte della raffinazione del sangue! L'arte della raffinazione del sangue può raffinare tutto il sangue in questo mondo. Finché possiedi un corpo fatto di carne e sangue, sarai trattenuto dai suoi poteri sovrannaturali!"


"Sei vie del Samsara, otto livelli di semidei, pozze di sangue infernali, raffinatevi!"


Yang Yun fu ricoperto da una luce rosso sangue. I suoi lunghi capelli svolazzavano nell'aria. Dietro di lui apparì una pergamena rosso sangue. Su di esso c'erano disegnate le immagini di innumerevoli persone e ognuna di esse era sottoposte ad un dolore sconvolgente. Erano raffigurati i dieci grandi metodi di tortura, persone a cui veniva tagliato del naso, cavati gli occhi, legati ad un pilastro bollente, bruciati con l'olio, smembrati e altro ancora. Non solo, c'erano anche i diciotto inferni: quello della corda nera, l'inferno taglia lingua, infuocato, dell'iceberg e così via.


Era raffigurato ogni dolore inimmaginabile sul rotolo di pergamena. Mari di sangue schizzavano al cielo e ondate di sangue si muovevano. Solo guardare le immagini opprimeva il cuore. Se uno si fosse concentrato sul rotolo, sarebbe perfino impazzito.


Anche se i maestri al Mare Divino Realm erano a decine di chilometri di distanza, non potevano affrontare queste immagini. Sentirono il sangue ribollire, come se fosse richiamato da una forza irresistibile. I loro battiti cardiaci accelerarono finché non sembrò che il loro sangue stesse per schizzare dal loro petto.


"Che strano potere sovrannaturale! Può evocare il potere del sangue dal corpo di una persona. Se qualcuno fosse avvolto da questa pergamena, probabilmente sarebbe ridotto in una pozza di sangue!"


"L'arte della Raffinazione del Sangue è davvero degna della sua reputazione, può perfino raffinare la vita!"


Questi guerrieri al Mare Divino Realm erano tutti individui esperti. Dovevano solo vedere l'aura della pergamena per capire quanto era potente.


Tuttavia Lin Ming rimase con le braccia incrociate dietro la schiena. Nel Regno Divino l'arte della Raffinazione del Sangue poteva essere solo considerata un'abilità decente, non era niente di straordinario. Inoltre Yang Yun non era riuscito a coltivarla completamente.
                                


                                



