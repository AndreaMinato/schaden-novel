---
weight: 941
title: Capitolo 941 – Punto Debole
pubDate: 2025-12-15T08:37:10.291Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
15 Capitoli in coda, 0/5
-Schadenfreude</em>


"Diagramma della raffinazione del sangue, catturalo!"


Yang Yun indicò Lin Ming e il diagramma si espanse, diventando un mondo sconfinato. Emanava una forza risucchiante terrificante che cercò di divorare Lin Ming.


Il diagramma scatenò la sua forza e il mondo intero tremò. Un'aura tirannica, crudele e dolorosa si diffuse dalla pergamena. La sofferenza nascosta nel diagramma del sangue si fuse insieme trasformandosi in un flusso di energia sanguigno che piombò su Lin Ming.


Questa abilità attaccava sia il corpo che l'anima. Per un momento un vento freddo soffiò per il mondo, il mondo si tinse di rosso a causa dell'energia del sangue!


Gli oltre cinquanta guerrieri al Mare Divino Realm si ritirarono rapidamente quando lo videro. Lin Ming strinse la Grande Alabarda Sanguigna, i suoi occhi brillarono con una luce feroce. Solo da questa mossa aveva visto che Yang Yun aveva quasi completato l'arte della raffinazione del sangue. Il diagramma era stato formato; tutto ciò che doveva fare era fonderlo nel suo corpo.


Nonostante fosse un solo passo, c'era un'enorme differenza tra prima e dopo la fusione. Alla fine la Grande Alabarda Sanguigna era un metodo di coltivazione del Regno Divino utile solo al Divine Trasformation; era paragonabile all'Arte della Grande Alabarda Sanguigna in forza. Dopo aver visto così tante tecniche di arti marziali, Lin Ming non la considerava nemmeno degna di nota.


"Fonte del Tuono, rompilo per me!"


Lin Ming attivò il Germoglio del Dio Blasfemo. Il leone viola uscì ruggendo e si precipitò in avanti!


Allo stesso tempo Lin Ming toccò l'anello spaziale e una lancia viola balzò tra le sue mani; era l'arma che Jiang Ziji aveva lasciato nell'Anello Viola. Usare questa lancia con i metodi di coltivazione di tipo fulmine avrebbe avuto degli effetti migliori. Lin Ming la sollevò e la fuse con la Fonte del Tuono.


Il potere del fulmine era la nemesi naturale dell'energia spettrale e del sangue. Era il metodo più adatto per resistere al diagramma.


La Fonte del Tuono e la lancia si combinarono, trasformandosi immediatamente in un leone del fulmine lungo diecimila piedi. La creatura emise un ruggito tonante mentre sfrecciava verso il diagramma del sangue.


Lo sguardo di Yang Yun brillò con solennità. "Quello è il potere di una Fonte del Tuono! Un mero praticante di arti marziali allo Stadio della Distruzione come te è davvero capace di controllare una Fonte del Tuono, l'origine del fulmine!"


"Il tuo destino è semplicemente mostruoso! Tuttavia credevi di poter contare solo su questo potere per resistere alla mia Arte della Raffinazione del Sangue? Sei fin troppo ingenuo! È un metodo di coltivazione che si basa sulle leggi primarie del sangue! Rappresenta il picco del Concetto di Sangue! Dopo che lo si usa formerà un dominio, creando uno spazio in cui si possono manipolare le regole del mondo. Come può essere distrutto dalla tua Fonte del Tuono? Ora la divorerò e userò quel potere per temprare il mio diagramma del sangue!"


Ruggì Yang Yun e il leone lungo diecimila piedi fu circondato dal diagramma! Il leone ruggì, ma l'area attorno divenne comunque rossa. Un dominio era uno spazio separato dall'ambiente attorno. In confronto a quello primordiale di Lin Ming era come la luce delle stelle in confronto ad una luna piena, tuttavia Yang Yun era ad un solo passo dagli stadi intermedi del Mare Divino Realm. Era capace di oscurare il cielo e scatenare un immenso potere mentre mostrava il potere di questo dominio!


Voleva risucchiare il potere della Fonte del Tuono e raffinarlo completamente. Il fulmine era il potere della morte, ma anche della vita. Se fosse stato applicato correttamente, poteva essere usato per temprare la carne e il sangue. Se Yang Yun potesse integrare la Fonte del Tuono al suo diagramma, sarebbe riuscito a rafforzare il suo potere.


Quando fu ricoperta dal dominio, la Fonte del Tuono si dimenò freneticamente, ma non riuscì a liberarsi.


In quel momento Lin Ming rise:"Picco del Concetto di Sangue? Usi il termine picco con poca serietà. Non è nient'altro che un metodo di coltivazione di seconda categoria, inoltre non è nemmeno completo. Lascia che ti mostri come lo romperò!"


Lin Ming gridò e scatenò l'energia del Germoglio del Dio Blasfemo. Le prime quattro delle Otto Porte Nascoste si aprirono e la Mistica Ombra del Fulmine si attivò. La velocità di Lin Ming arrivò al limite in un istante.


Quando usò il Roc Dorato che Squarcia il Vuoto, il giovane svanì. Attraversò lo spazio e apparve proprio di fronte al dominio del sangue. I suoi abiti bianchi come la neve svolazzavano al vento. Dopo aver raggiunto il quinto Stadio della Distruzione e aver inciso i diagrammi del dao sul suo Nucleo Vorticante, la sua aura era cambiata completamente. La sua forza era arrivata ad un nuovo e più alto livello.


"Fulmine Inseguitore!"


Lo sguardo di Lin Ming mostrò una luce fredda. La sua alabarda scattò in avanti e la sua luce sfrecciò insieme ad un bagliore rosso, seguendo le fluttuazioni del dominio del sangue fino ad arrivare al suo punto più forte.


<em>Peng!</em>


La sezione del diagramma fu rotta da Lin Ming, tuttavia l'attacco non si fermò lì. In un millesimo di secondo aveva colpito dodici volte!


Questi dodici assalti impattarono nei punti più saldi del dominio, rompendoli. Mentre si combinavano insieme, crearono una crepa nel dominio.


<em>Ka ka ka ka!</em>


Il dominio si frantumò partendo da quei dodici punti. Un enorme potere del sangue si riversò dalle fessure, forando lo spazio attorno. Il diagramma raffinato torturando innumerevoli persone e che sembrava dotato di vita propria fu fatto a pezzi. Mentre veniva strappato via, una vasta quantità di sangue fluì dal suo interno come una diga rotta!


"Cosa?! Hai infranto il mio dominio del sangue?!"


Yang Yun spalancò gli occhi, la sua espressione era piena di incredulità e follia.


Il diagramma era stato strappato da Lin Ming e perfino il dominio del sangue era stato disintegrato!


Il dominio era connesso con l'essenza vitale di Yang Yun. Nonostante potesse essere riformato, avrebbe ferito il suo fuoco vitale e gli sarebbe costato diversi mesi di allenamento diligente per riprendersi. In questo momento in particolare, Yang Yun era ferito e aveva dovuto usare una tecnica arcana per tamponare le sue lezioni e questo gli era già costato diversi secoli di vita. Non poteva più permettersi di venire ferito.


Inoltre Lin Ming non aveva usato la forza bruta per fare a pezzi il diagramma. Era impossibile che fosse così potente. Doveva aver capito pienamente i punti deboli del dominio. Durante quella raffica di attacchi ne aveva colpiti dodici, distruggendo la sua colonna portante!


"Come può essere? Com'è possibile?!"


Yang Yun non poteva accettarlo! Si rifiutava di farlo! Aveva coltivato questo potere sovrannaturale per diversi anni. Per riuscirci aveva accettato l'odio da parte di tutto il mondo e aveva massacrato un'enorme quantità di bestie feroci, uccidendo perfino guerrieri dal sangue particolare per usarli come sacrifici. Nonostante tutto questo però Lin Ming aveva capito tutti i suoi punti deboli!


Se l'Arte della Raffinazione del Sangue avesse raggiunto la perfezione, questo punto debole non sarebbe esistito, ma Yang Yun non era riuscito a completarla. Anche così era impossibile romperla in così breve tempo. Questo superava di gran lunga le sue aspettative!


Sembrava che Lin Ming avesse coltivato personalmente l'Arte della Raffinazione del Sangue e avesse compreso chiaramente tutte le strutture della sua energia.


<em>'Che sia...</em>'


Yang Yun pensò all'improvviso ad un'ipotesi. La sola spiegazione possibile era che Lin Ming avesse inghiottito gli altri due terzi dell'anima dell'Antico Diavolo. Solo così avrebbe potuto vedere i punti deboli dell'Arte della Raffinazione del Sangue e distruggerla!


"L'Antico Diavolo ha provato ad impossessarsi del tuo corpo e invece hai inghiottito tu la sua anima?!" Yang Yun mostrò uno sguardo scioccato. "Con la tua mera coltivazione hai divorato un frammento spirituale senza togliere il marchio dell'Antico Diavolo? Sei un pazzo!"


Yang Yun aveva assimilato l'anima dell'Antico Diavolo perché era stato costretto. Quello spirito era nel suo mare spirituale, se non fosse intervenuto, probabilmente sarebbe stato l'Antico Diavolo ad inghiottirlo. Aveva anche bisogno dei suoi ricordi. Lin Ming invece aveva un destino così grande, eppure stava rischiando di perdere il suo senso di sé per inghiottire l'anima dell'Antico Diavolo? Era impazzito?


Durante quell'attimo di secondo Yang Yun non ebbe il tempo di riflettere ulteriormente. Lin Ming si stava già precipitando verso di lui!


Lin Ming era freddo e impassibile. Disse con indifferenza:"Che coincidenza, anche io ho un dominio. Lascia che ti mostri cos'è un vero dominio e cos'è il picco di una legge!"


Dietro di lui si formò un incantevole loto rosso. Quando il loto del Grande Imperatore apparve, sembrava ricoprire il cielo intero. L'area nel raggio di dieci chilometri fu ricoperta da una sconfinata energia caotica che isolò tutte le leggi e le energie.


Campo di forza demoniaco: spazio primordiale!


Lo spazio primordiale di Lin Ming era molto più misterioso del dominio del sangue. Anche se la persona che lo stava utilizzando era solo al quinto Stadio della Distruzione, era di gran lunga più terrificante!


"Bene! Ben fatto Lin Ming! Per capire i miei punti deboli hai ignorato il pericolo di perdere te stesso per inghiottire l'anima dell'Antico Diavolo. Non mi sarei mai immaginato che avresti fatto una cosa del genere. Mi stanno chiedendo come fossi riuscito a capire che stavo sopprimendo le mie ferite e come sei riuscito a rompere la Formazione di Chiusura del Sangue Mistico nel regno di Fortuna Celeste. Sembra che tu abbia compreso i i miei metodi di coltivazione!"


Lin Ming disse con sdegno:"Ti sopravvaluti troppo. Non ti ho mai visto come mio rivale, solo come uno strumento per aiutarmi a diventare più potente. Non farei mai qualcosa che influenzerebbe i miei risultati futuri solo per sconfiggerti. Spazio primordiale, coprilo!"


Yang Yun fu ricoperto dallo spazio primordiale. L'essenza, il suo corpo e la sua anima furono sottoposti all'istante ad una tremenda pressione. Se non avesse circolato la sua vera essenza protettiva si sarebbe ridotto in cenere.


Yang Yun sogghignò freddamente:"L'intento marziale di Primordius! Umpf! Bai Yao aveva ragione; sei davvero riuscito a comprendere l'intento marziale di Primordius. Che peccato però. Ha bisogno di qualcuno al livello di un Empireo o di un Re del Mondo per mostrare il suo potere terrificante. Tu invece sei capace solo di mostrare un milionesimo della sua forza.
Credi che un metodo di coltivazione di livello più alto sia più potente? Se non puoi sfruttare il suo potenziale è inutile! La mia arte della Raffinazione del Sangue è diversa da quella che conosci. È un metodo di coltivazione adatto al mio livello! Dato che hai inghiottito i ricordi dell'Antico Diavolo, dovresti sapere che c'è un'abilità che userà tutte le mie risorse. Mi hai costretto ad usarla!"


La sua arte raffinava l'essenza di sangue di miriadi di creature per fonderla nel corpo. Il diagramma non era l'abilità più potente a sua disposizione, l'aspetto più importante stava nel praticante di arti marziali stesso.


In altre parole, un guerriero poteva bruciare l'energia della sua stessa carne e del suo sangue per combattere.
                                


                                



