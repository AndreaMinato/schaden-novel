---
weight: 944
title: Capitolo 944 – []
pubDate: 2025-12-15T08:37:10.292Z
tags:
    - mw
---


<em>Capitolo regolare,
13 Capitoli in coda, 0/5
-Schadenfreude</em>


Le parole di Lin Ming infierirono, ogni frase era più straziante dell'ultima. Era un dolore che penetrava fino all'osso!


Perdere sé stessi era come morire. Lin Ming praticamente aveva detto che praticamente era morto, adesso era come se il suo corpo fosse stato occupato da qualcun altro!


Sentendo queste parole, come poteva Yang Yun non impazzire. I suoi occhi si arrossarono mentre ruggiva:"Sta zitto! Io sono io! Sono Yang Yun! Smettila di cercare di usare le parole per scuotere il mio spirito! Stai sprecando il tuo tempo!"


"Ahah, ti senti in colpa? Hai paura? Se credi davvero alle tue parole, perché ti sentiresti così? Qualunque cosa avessi detto, il vero Yang Yun sarebbe rimasto sereno e impassibile. Tu invece ti sei infuriato e stai impazzendo. Questo perché non sei più Yang Yun!"


"Durante questa battaglia ho scoperto che la tua personalità è già cambiata. Sei diventato folle, irritabile e isterico. Lo Yang Yun di un tempo è imperscrutabile, non permette a nessuno di capire cosa sta pensando. Non sei Yang Yun, ma il risultato della fusione tra di lui e l'Antico Diavolo. Il vero Yang Yun è già morto, non lo sapevi? È morto nel momento in cui ha scelto di fondersi con l'Antico Diavolo! Ora non sei nient'altro che un mostro!"


"Sta zitto, sta zitto, sta zitto, sta zitto! Ti ucciderò!"


Lo sguardo di Yang Yun mostrò una luce folle. Vomito un'altra boccata di sangue. La pioggia di sangue formò una cascata.


Un praticante di arti marziali aveva una limitata quantità di essenza di sangue. Se un normale coltivatore avesse tentato di fare come Yang Yun, si sarebbe ridotto ad un cadavere rinsecchito. Il solo motivo per cui Yang Yun non era morto era grazie all'Arte della Raffinazione del Sangue.


Di fronte a questa pioggia di sangue, Lin Ming rise fragorosamente:"Fonderti con l'Antico Diavolo è stato il tuo più grande errore. Hai perso tutta la tua lucidità; non sei altro che un diavolo impazzito. Le tue ambizioni erano troppo grandi, alla fine sei stato controllato da quei desideri e ti sei ucciso!"


"In futuro sarai controllato dalle tue ossessioni. Perderai la razionalità, la tua personalità, perderai te stesso e diventerai una bestia rabbiosa!"


Il vero Yang Yun era capace di tollerare ogni umiliazione, senza rivelarsi. Aveva un grande coraggio, una determinazione ancora più grande ed un eroe sbalorditivo della sua era. Se non ci fossero stati problemi, i suoi futuri risultati avrebbero superato l'Imperatore del Fulmine delle Otto Distruzioni e lo Stregone della Landa Selvaggia del Sud; sarebbe diventato potente quanto l'Imperatore Demoniaco o perfino l'Imperatore Shakya!


Che peccato che le sue ambizioni e i suoi desideri erano troppo grandi ed era stato divorato da esse invece!


Una sola mossa sbagliata e aveva rovinato tutto!


Se i demoni del cuore potevano uccidere una persona, allora anche i desideri e le ambizioni potevano farlo!


Yang Yun ruggì come un demone. Poi, all'improvviso, si morse la lingua, si picchiò il petto fino a spaccarsi le costole schizzando altra essenza di sangue sulla spada. La lama iniziò a fischiare con entusiasmo, come se fosse un demone che si era liberato da un sigillo che lo aveva tenuto imprigionato per 100.000 anni!


Yang Yun era davvero impazzito; questa boccata di sangue gli sarebbe costata 800-900 anni di vita.


A questo punto non gli rimanevano nemmeno mille anni di vita. Nonostante il suo fuoco vitale fosse estremamente vibrante, era stato ottenuto bruciando la propria essenza di sangue. Una volta che avesse finito di ardere, tutto il suo potenziale sarebbe stato consumato!


Le labbra e i denti di Yang Yun erano macchiati di sangue e i suoi capelli erano scompigliati. Sembrava un demone strisciato fuori da un abisso di sangue. Ridacchiò miserabilmente, la sua risata era acuta e orribile come il grido di una banshee.


"Lin Ming, hai la vita di un Imperatore, come potresti sapere del mio dolore! Ho grandissime ambizioni, eppure la mia vita è insignificante come un pezzo di carta! Sono un bastardo, mia madre non era nient'altro che una mortale. È morta tragicamente nell'harem e il suo cadavere è stato sepolto in qualche collina sconosciuta!
Durante la mia infanzia, la mia vita era più insignificante di quella di un cane. Ero privo di talento, di risorse e, anche se l'harem era pieno di inganni e lotte tra fazioni, sono comunque riuscito a sopravvivere!"


"Quando avevo 12 anni, ho incontrato la sola opportunità fortunata nella mia vita ed era l'Antico Diavolo. Tuttavia mi stava solo usando. Mi ha allenato, mi ha cresciuto così da potermi manipolare. Ha anche impiantato un incantesimo nel mio corpo! Se non fossi riuscito a trovare un contenitore da fargli possedere, allora avrebbe posseduto me invece!
Ho sopportato l'umiliazione e il dolore, nascondendola. Per allenare le arti diaboliche ho sofferto un dolore inimmaginabile. Ho consumato la mia essenza di sangue e la mia vita per avanzare. Per attraversare la prova della passione ho ucciso la donna che amavo. Per sbarazzarmi dei miei demoni del cuore ho distrutto ogni mia emozione!"


"Ho pagato un prezzo così caro e ho sopportato così tanto, tutto per riprendermi ciò che ho perso! Devo diventare il migliore! Devo diventare il più grande! Devo diventare il re tra i re! Non posso accettare altri risultati!"


"Hai detto che ho fatto l'errore più grande nel divorare quell'Antico Diavolo, ma se non l'avessi fatto sarei stato io a morire. Sarei stato io a morire, non lo sai?! Se non l'avesse inghiottito, non sarei riuscito ad ottenere i suoi ricordi. Senza di essi come sarei potuto ascendere al Regno Divino?"


"Ahhhhh! Odio tutto! Odio l'ingiustizia del cielo! Odio il destino che mi deride! Perché, perché? Ho sacrificato così tanto, eppure sono ancora inferiore a te! Perché?!"


"Devo ucciderti! Devo prendere i tuoi segreti! Questa è la sola possibilità che mi resta, perché non mi rimane altra strada da percorrere! Arte della raffinazione del sangue: Genocidio delle 3000 spade!"


Yang Yun era impazzito. Fece 3000 affondi in un batter d'occhio!


L'essenza di sangue bruciò. Il corpo dell'uomo non riuscì a sopportare più l'enorme quantità di energia. Non riuscì più a controllare le sue ferite e si aggravarono, facendo rompere i meridiani!


"Mio fuoco vitale, non cedere, fiorisci con il tuo massimo splendore!"


L'intero corpo di Yang Yun era zuppo di sangue. Divenne un diagramma del dao sanguigno, che scagliò 3000 luci di spada!


Lin Ming strinse la Grande Alabarda Sanguigna, bruciando fino al limite il sangue dell'Antica Fenice, attivò la Forza del Dio Blasfemo e scatenò la potenza delle Otto Porte Nascoste.


"In questo mondo non esiste la giustizia. Nel Regno Divino ci sono geni che nascono con innumerevoli risorse. Hanno corpi divini e stirpi ereditate dai loro genitori, hanno anche dei Re del Mondo come loro maestri. Hanno i migliori metodi di coltivazione per allenarsi e hanno i migliori talenti per coltivare in coppia. Come credi che qualcuno possa paragonarsi a loro?!"


"La mia opportunità fortunata, il Divino Cristallo del Cubo Magico, mi ha solo dato ricordi e metodi di coltivazione. A parte una sola potenza trascendente, tutte le altre tecniche che ho ottenuto non sono necessariamente inferiori a quelle dell'Antico Diavolo! Nonostante non abbia sperimentato i complotti e gli inganni di un harem imperiale, ho avuto anche io una giovinezza dolorosa."


"Sono stato tradito da chi amavo, i membri del mio clan erano indifferenti. Ero privo di risorse e ho dovuto sopportare ferite interne, puntando il tutto per tutto. Dopo che sei nato avevi il supporto del Reame Divino delle Nove Fornaci. Io no. Dopo che hai mostrato il tuo talento hai avuto delle risorse illimitate a tua disposizione. Io ho dovuto lottare. Sei diventato il governatore di una grande organizzazione del continente Tianyan, mentre io sono riuscito solo ad entrare in un Palazzo Marziale mortale sottoposto di un piccolo Sect di terzo livello."


"Per percorrere la strada delle arti marziali bisogna sfidare la volontà del cielo! Se biasimi l'ingiustizia del cielo, tanto vale biasimare il mondo perché non è piatto. Biasimi il tuo destino e tutto ciò a cui puoi pensare è di rubare i segreti degli altri. La tua mente è dominata dall'ambizione e dall'avidità! Non hai esitato a sacrificare la tua stessa identità, ricorrendo perfino a metodi crudeli e sinistri per raggiungere i tuoi obiettivi. Per questo ti sei condannato alla sconfitta e alla morte!"


"Yang Yun, il vero te è già morto. Quando ti ucciderò, non farò altro che fare sparire il mostro nato dall'unione del vero Yang Yun e dell'Antico Diavolo!"


Le parole di Lin Ming si trasmisero direttamente nella mente di Yang Yun con una trasmissione di vera essenza. Non nascose nemmeno di essere in possesso del Divino Cristallo del Cubo Magico.


Questa era una battaglia all'ultimo sangue, naturalmente il suo nemico non avrebbe potuto rivelare il suo segreto.


"Sangue dell'Antica Fenice, condensati!"


L'immagine di una fenice dorata si formò dietro Lin Ming. Ascese al cielo formando un enorme diagramma del dao fiammeggiante. Era ampio duecento piedi e conteneva linee infuocate; erano le tracce mistiche delle pietre del caos della città dell'Antica Fenice!


"Fonte del Tuono, condensati!"


"Roar!"


Il leone viola scattò dal Germoglio del Dio Blasfemo ululando. Il suo ruggito tuonò nel mondo. Si era trasformato in un diagramma del dao del fulmine. Era ampio trecento piedi, un po' più grande di quello del fuoco. Innumerevoli tracce serpeggiavano per la sua superficie come piccoli serpenti. Questi motivi erano simili a quelli dei frutti del dao. Rappresentavano le leggi del Fulmine.


L'immagine dell'Antica Fenice formò del fuoco, quella della Fonte del Tuono si condensò in un fulmine!


Questa era la tecnica più potente di Lin Ming, un attacco la cui magnificenza eclissava Arcobaleno Penetrante.


Diagramma del dao del fulmine!


L'alabarda avanzò, precursore dell'apocalisse. Il mondo intero fu ricoperto dai diagrammi rossi e viola, che schiacciarono il mondo!


Era una forza che si avvicinava alle leggi primarie del Grande Dao. Non era una forza che i praticanti di arti marziali del continente Tianyan potessero comprendere.


3000 luci di spada infilzarono tutti i diagrammi del dao!


<em>Peng peng peng peng peng!</em>


Risuonò una serie di tintinnii mentre le luci di spada si frantumavano. I due diagrammi tremarono violentemente. Innumerevoli linee furono rotte dalle lame, trasformandosi in potente energia!


Lin Ming aveva consumato moltissime energie per attivare i due diagrammi!


La sua coltivazione era solo al quinto Stadio della Distruzione. Anche con le Otto Porte Nascoste, il suo corpo spirituale e le sue profonde riserve di energia, era vicino a raggiungere il suo limite.


"Muori!"


Lin Ming mosse l'alabarda. I diagrammi iniziarono a schiacciare Yang Yun!


Oltre metà delle luci di spada di Yang Yun si erano frantumate. Con un ululato, il sangue schizzò nuovamente dal suo corpo. Dietro di lui il diagramma del sangue riapparì e iniziò a vorticare lentamente. in un batter d'occhio Yang Yun aveva scagliato altri 3000 colpi!


Il corpo di Yang Yun stava iniziando a collassare. I suoi vasi sanguigni erano stati fatti a pezzi e vomitava boccate di sangue!


"Sciocco testardo!"


I muscoli e le vene di Lin Ming iniziarono a sporgere. Si morse la punta della lingua, sputando un po' di essenza di sangue. La Grande Alabarda Sanguigna avanzò. I diagrammi si combinarono ed esplosero con violenza!


In quell'istante tutto il colore svanì dal mondo. Un'energia impetuosa divorò questa parte del cielo, isolandosi dal mondo. Pareva che la luna fosse collassata insieme alle stelle.


Questa energia terrificante piombò sul nemico. La spada di sangue si frantumò e il corpo di Yang Yun fu risucchiato dalla tempesta brutale. la sua vera essenza protettiva si strappò come la carta e il suo corpo scoppiò.



