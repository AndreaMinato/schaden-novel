---
weight: 9460
title: Capitolo 946 – Combattente Impareggiabile
pubDate: 2025-12-15T08:37:10.292Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
11 Capitoli in coda, 0/5
-Schadenfreude</em>


Sentendo le fluttuazioni del Cubo Magico, Lin Ming si rese conto che si stava avvicinando il giorno del suo risveglio. Se l'anima della donna si fosse destata, forse sarebbe riuscito a sapere alcuni dei segreti del Cubo Magico e a scoprire cos'era.


<em>'Non ho idea se sarà una nemica o un'amica. Anche un'anima residua avrà un potere terrificante dato il suo livello. Devo rafforzarmi non appena possibile; ciò che conta di più è la forza.</em>'


Mentre ci pensava, Lin Ming alzò lo sguardo e vide gli oltre 50 guerrieri al Mare Divino Realm volare verso di lui.


Al momento c'erano circa 90 combattenti al Mare Divino Realm nel continente Tianyan. Questo gruppo comprendeva la maggior parte di loro!


In tempo di pace, se si fossero radunati insieme, sarebbe stato uno spettacolo incredibile. Sarebbe stata la forza più imponente del mondo, che sorta di organizzazione non sarebbero riusciti a radere al suolo? Se avessero attaccato il Reame Divino delle Nove Fornaci perfino Yang Laotian si sarebbe spaventato a morte per poi ritirarsi nella grande formazione del Divino Palazzo.


Ora però queste persone non osavano respirare troppo forte di fronte a Lin Ming. Si sentivano sotto pressione solo in sua presenza.


Era semplicemente troppo forte. Ora che aveva ucciso Yang Yun si era guadagnato ufficialmente il titolo di combattente più potente al mondo. Era ad un livello uguale a quello dell'Imperatore Demoniaco di 70.000-80.000 anni fa.


Questo era un dominio assoluto!


Inoltre era solo al quinto Stadio della Distruzione. Attraversare altri due stadi in 3-4 anni sarebbe stato un gioco da ragazzi per lui. Allora sarebbe stato capace di massacrare orde di maestri al Mare Divino Realm con un solo pensiero.


Dei 90 maestri al Mare Divino Realm, quasi metà di loro avevano contato su opportunità fortunate per arrivare a questo punto. Erano oltre 40 persone!


Dei 50 rimasti, nonostante la maggior parte di essi fossero avanzati con le loro forze, avevano fisici divini o stirpi particolari e non avevano nemmeno attraversato sette Stadi della Distruzione, si erano fermati al sesto, più ordinario e comune. Nonostante fossero più forti degli altri, sarebbe stato estremamente difficile per loro arrivare agli stadi intermedi del Mare Divino Realm.


Considerando tutti questi fattori, c'erano venti persone nel continente Tianyan che erano riuscite ad avanzare negli stadi intermedi del Mare Divino Realm e solo una era negli stadi avanzati; il vecchio Zao Hua. Tutti gli altri a questo grado erano stati uccisi da Yang Yun.


Non erano nulla in confronto a Lin Ming.


"Saggio Lin."


Molti maestri si avvicinarono. Nessuno osava più riferirsi a lui con fratello. Questo era l'onore conferito dalla forza. Se Lin Ming avesse voluto formare il suo Sect, poteva perfino annettere il Reame Divino delle Nove Fornaci e creare un Sect di sesto livello.


"Yang Yun è davvero morto?" Fata Xue Feng guardò il cadavere. Era ricoperto di sangue e tutta la sua essenza era stata risucchiata via. Lo trovò incredibile. Un demone crudele della sua era che era riuscito a schiavizzare quasi tutti i guerrieri al Mare Divino Realm per quattro anni, il sinistro e potente Yang Yun, finalmente era morto.


Non fu solo Fata Xue Feng a sospirare di sollievo, anche gli altri lo fecero. Yang Yun aveva lasciato un marchio spirituale in alcuni di loro e i maestri con una stirpe particolare provarono sollievo.


La donna di nome Yu'er si inchinò:"Saggio Lin, uccidere Yang Yun è stata una grazia che mi ha salvato la vita. Ricorderò bene la sua gentilezza."


Dopo si inchinò anche un uomo di mezz'età alto e dalla costituzione robusta:"Il mio fratello giurato Luo Mo è morto per mano di Yang Yun. Ringrazio il Saggio Lin per aver ucciso Yang Yun e aver riscosso il suo debito di sangue."


Tutti si rallegrarono per la morte di Yang Yun, finalmente potevano rilassarsi.


"Saggio Lin, se ha delle richieste, le dica per favore. Farò di tutto per esaudirle!" Disse un praticante di arti marziali.


Lin Ming rispose con calma:"Yang Yun è il mio nemico ed eravamo destinati a fare uno scontro all'ultimo sangue. Nonostante vi abbia aiutati accidentalmente, non è stata una grazia o una cosa del genere. In effetti comunque mi piacerebbe che fosse fatta una cosa."


"Saggio Lin, non esiti a chiedere. Smuoverò mari e monti per esaudire la sua richiesta!" I praticanti di arti marziali raddrizzarono la schiena. Si erano radunati così tanti guerrieri al Mare Divino Realm oggi e ognuno di loro era un signore del continente Tianyan che governava potenti Sect. Cosa non sarebbero riusciti a fare?


Lin Ming sorrise:"Non è una questione così seria. Tutti voi fate praticamente parte dei Reami Divini delle Nove Fornaci, della Raffinazione Sublime, delle Sette Stelle o di altri gruppi sottoposti, vero?"


"Sì. Ci sono anche dei praticanti di arti marziali indipendenti; ce ne sono circa 7-8 qui. Per quanto riguarda il Reame Divino Asura, è ostile nei confronti del Saggio Lin, quindi ha sostenuto completamente Yang Yun. Non li abbiamo ritenuti degni di fiducia, quindi non li abbiamo contattati." Disse velocemente Li Yuxiao, il Divino Imperatore delle Sette Stelle.


"Mm." Lin Ming annuì. "Allora ho due richieste. Primo, spero che in futuro ci saranno solo tre Reami Divini attorno al Mare dei Miracoli. D'ora in avanti il Reame Divino Asura non esisterà più"


La richiesta di Lin Ming era sbalorditiva. Con poche parole aveva condannato all'annientamento un Reame Divino. In effetti aveva i requisiti per farlo.


Li Yuxiao sussultò quando sentì queste parole, ma non ne fu sorpreso. Il Reame Divino Asura era già incompatibile con Lin Ming come il fuoco con l'acqua. Se Lin Ming aveva intenzione di ascendere al Regno Divino, sicuramente avrebbe lasciato la sua famiglia e la sua eredità nel continente Tianyan. Se ci fosse un'organizzazione ostile che li adocchiava con ostilità, come sarebbe potuto rimanere in pace?


 I quattro Reami Divini erano esistiti per 10.000 anni. Ora, a causa di poche parole di Lin Ming, ce ne sarebbe stato uno in meno. Sarebbero rimasti tre grandi Sect!


"Va bene?" Lin Ming alzò le sopracciglia.


"Nessun problema!" Non fu solo Li Yuxiao ad accettare, anche le altre figure importanti degli altri tre regni acconsentirono. In realtà il motivo per cui i quattro Reami Divini erano riusciti a coesistere per oltre 10.000 anni era perché si sopprimevano a vicenda. Il prezzo nel dichiarare una guerra sarebbe stato troppo grande. Se uno dei Reami Divini avesse tentato di coalizzarsi per conquistarne un altro, allora anche il nemico l'avrebbe fatto. Gli interessi e i sotterfugi dei quattro paesi erano troppo complessi ed intricati; cercare di iniziare una guerra non era affatto semplice.


Ora però a causa di Lin Ming niente di tutto questo sarebbe stato un problema!


Lin Ming disse:"Annientate il Reame Divino Asura. Il territorio, le risorse e i suoi benefici saranno divisi dai vostri tre Reami Divini. Io non interverrò, né desidero ottenerne una parte. Quando lo farete, non uccidete sconsideratamente. Provate ad usare modi pacifici per risolvere i conflitti se possibile. Per quanto riguarda le eredità e i discendenti del Reame Divino Asura, non distruggeteli tutti. Potete integrarli nei vostri tre Reami Divini e permettere loro di continuare ad esistere."


I capi dei tre Reami Divini si rallegrarono quando sentirono queste parole. Era come consegnare loro un'enorme torta. Data la deterrenza di Lin Ming e la coalizione dei tre paesi, il Reame Divino Asura sarebbe stato spacciato. Probabilmente non ci sarebbero state molte persone che si sarebbero opposte. In questa guerra sarebbero riusciti ad ottenere grandi guadagni in cambio di piccole perdite.


Il Reame Divino Asura era esistito per 10.000 anni e le risorse che aveva accumulato andavano oltre ogni loro immaginazione. Se i tre Reami Divini potevano dividersi equamente il bottino, allora molte Terre Sacre e anche diversi Sect di quinto livello sarebbero riusciti a spartirselo.


Poteva esserci una situazione più ideale?


Lin Ming continuò:"C'è anche un'altra questione. Il Reame Divino Asura ha un'organizzazione sottoposta di nome Grande Deserto Nord-ovest. C'è qualcuno tra di loro che si chiama Wang Yichan. Non voglio che lui continui a vivere."


Era stato Wang Yichan a rivelare la vera identità di Lin Ming a Yang Yun. Questo aveva causato grandi sofferenze alla famiglia Lin.


Lin Ming era diventato ostile nei confronti di Wang Yichan durante il banchetto del suo matrimonio, creando una vipera. Dopo essere asceso al Regno Divino, non desiderava che un serpente del genere potesse puntare alla sua famiglia. Si sarebbe sentito molto più a suo agio se fosse morto.


"Questa è una questione da nulla. Mi permetta di occuparmene per favore." Si offrì Li Yuxiao. Wang Yichan era solo un praticante di arti marziali della Distruzione, ucciderlo non sarebbe stato diverso dal massacrare una gallina. Certamente il Grande Deserto a Nord-ovest non avrebbe osato dare rifugio a Wang Yichan. Sarebbe stato un suicidio.


Erano passati 11 anni da quando Lin Ming era entrato ufficialmente nella strada delle arti marziali. In passato era solo una figura insignificante, mentre ora, con poche parole, poteva cambiare il continente Tianyan!


Nei tre anni seguenti il Reame Divino Asura sarebbe stato annientato e annesso, svanendo completamente dal mondo. Per quanto riguardava Situ Haotian, quell'orgoglioso sovrano della sua era, sarebbe morto pieno di rimpianto. Il Reame Divino Asura non sarebbe più esistito e sarebbe stato dimenticato.


Naturalmente questa era una storia da raccontare in un'altra occasione.


.....


Lin Ming attraversò diverse decine di milioni di chilometri per arrivare al Leviatano Gigante nel Mare del Sud.


In una dimensione minore della Bestia Sacra, Mu Qianyu, Qin Xingxuan, Moguang, Lin Fu e Lin Mu si erano radunati.


Era arrivata anche Lan Yunyue. Dopo così tanti anni rivide Lin Fu e Lin Mu. Si sentiva in colpa ed era piena di imbarazzo quando li rivide e si inchinò di fronte a loro.


Si poteva dire che Lin Fu e Lin Mu avessero aiutato a crescere Lan Yunyue fin da quando era piccola. Quando la rividero si riempirono di emozione.


Lin Ming rimase in disparte senza dire nulla. Mu Qianyu si avvicinò e gli chiese con un tono basso:"Quando hai intenzione di partire?"


Lin Ming sussultò. Sapeva che si riferiva alla sua ascesa al Regno Divino. Quando fosse andato via, non si sapeva quando si sarebbero potuti incontrare di nuovo. Lin Ming si sentì in colpa. Dopo il loro matrimonio si erano goduti solo pochi mesi di tenerezza e amore prima che lui partisse per i quattro Reami Divini. Durante quell'avventura era partito per diversi anni. E ora che si incontravano di nuovo, presto sarebbe asceso al Regno Divino.


"Non ci ho davvero pensato ancora." Lin Ming non sapeva cosa dire.


Mu Qianyu sorrise:"Non devi sentirti in colpa. In realtà, dal giorno in cui ti ho dato il mio cuore, sapevo che non avrei potuto continuare a percorrere il tuo stesso cammino. Solo che non pensavo che quel giorno sarebbe arrivato così presto."


"Qualunque cosa ci porterà il futuro, è una scelta che ho fatto. Sai, se non fossi esistito, probabilmente sarei morta nella guerra del Mare del Sud. Anche io percorro la strade delle arti marziali. Tutti noi coltivatori ci concentriamo sulle arti marziali e distanziandoci dai sentimenti. Puoi partire con sicurezza per il Reame Divino. Rimarrò nel piano inferiore e gestirò tutto qui."


Sussurrò all'orecchio di Lin Ming. Per un vero praticante di arti marziali, a meno che non si specializzasse in emozioni, avrebbe dedicato tutto il tempo alla coltivazione, senza dare spazio ai sentimenti. Coltivare le arti marziali era una lotta contro il cielo. Solo quando un praticante di arti marziali non avesse più avuto speranze di fare progressi si sarebbe sistemato, prendendo mogli e concubine e godendosi il momento. Altrimenti la maggior parte di loro avrebbe coltivato diligentemente, perseguendo il Grande Dao. I sentimenti sarebbero diventati qualcosa di indifferente per loro.


Anche Mu Qianyu era un genio delle arti marziali. Nonostante non potesse essere paragonata ai talenti al picco del livello Imperatore, aveva il supporto di un'enorme quantità di risorse e una goccia di sangue dell'Antica Fenice. Non sarebbe stato troppo difficile per lei avanzare al Mare Divino Realm in futuro.


Non era il tipo di donna che avrebbe vissuto con aria assente una volta che il suo uomo se ne fosse andato; anche lei aveva la sua strada delle arti marziali che desiderava percorrere ed era anche indipendente. Se non avesse incontrato qualcuno come Lin Ming, allora avrebbe anche potuto evitare di sposarsi.
                                


                                



