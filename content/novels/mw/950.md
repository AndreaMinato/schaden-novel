---
weight: 950
title: Capitolo 950 – Palazzo del Grido della Fenice
pubDate: 2025-12-15T08:37:10.293Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
9 Capitoli in coda, 0/5
-Schadenfreude</em>


Innumerevoli scariche elettriche e ondate di fuoco coprirono il mondo!


Fata Feng ebbe bisogno di un solo attacco per sconfiggere il drago viola. La creatura si ridusse in briciole lucenti che piovvero su di lei e su Lin Ming.


Quando le vide, Lin Ming attivò il Germoglio del Dio Blasfemo e iniziò ad assorbire l'energia avidamente come un ubriacone che svuotava una cantina.


Il Germoglio del Dio Blasfemo tremò quando fu raggiunto dal fulmine nutritivo.


Questo era il potere della tribolazione celeste; era diverso dal fulmine del mondo mortale. Era un'energia estremamente pura e di grande beneficio nei confronti di Lin Ming.


"Eh?"


Fata Feng gettò un'occhiata sorpresa verso Lin Ming. Pensava che avrebbe avuto qualche difficoltà a resistere al fulmine, eppure sembrava inghiottire facilmente il potere della tribolazione. Non solo non era rimasto ferito, ma pareva ottenerne benefici.


"Non credevo che avresti avuto risultati così grandi nel Concetto di Fulmine. Sembra che..." Fata Feng sondò immediatamente Lin Ming con il suo senso divino. Pareva che potesse vedere attraverso di lui.


"Non male! Non è affatto male!" Lodò la donna. "Dopo averlo temprato con le Leggi del Fulmine, il tuo fisico è diventato un corpo spirituale di tipo fulmine. Ogni tua cellula si attiva tramite lo stimolo del fulmine. Sembra che tu abbia un'alta compatibilità con le Leggi del Fulmine! Hai temprato il tuo corpo con l'energia del fulmine quando hai attraversato la Distruzione?"


Fata Feng aveva un'ottima percezione. Aveva visto immediatamente da dove proveniva il corpo spirituale di Lin Ming.


"Ha una vista eccellente. È proprio questo il motivo." Mentre Lin Ming parlava, Fata Feng disperse un'altra saetta. L'energia dispersa fu assorbita completamente da Lin Ming. I due resistettero in modo molto rilassato alla punizione divina."


"Molto bene, ma quando entrerai nel clan dell'Antica Fenice devi concentrarti sul Concetto di Fuoco. I Concetti di Fulmine sono per lo più nella frazione del Drago del Fulmine del clan dell'Antico Drago. C'è anche la frazione del Kirin Viola Elettrico del clan dell'Antico Kirin. Il mio clan dell'Antica Fenice non ha grandi eredità in quanto a Concetto di Fulmine. Hai superato i primi cinque Stadi della Distruzione temprandoti con il fulmine, ma d'ora in avanti dovrai temprarlo con il fuoco invece! Questo permetterà al tuo corpo di raggiungere una compatibilità altissima con entrambi gli elementi!


Un'altra saetta fu divisa a metà da Fata Feng. Deviò il 70% della sua energia e lasciò che il 30% rimasto fluisse verso Lin Ming.


Le pupille di Lin Ming si rimpicciolirono. Attivò il Germoglio del Dio Blasfemo e iniziò a prepararsi a sopportare il colpo.


<em>Kacha!</em>


La vera essenza protettiva di Lin Ming si spaccò e il potere del fulmine lo percorse, imperversando per i suoi meridiani. Raggiunse il Germoglio del Dio Blasfemo e quando lo fece si sentì intorpidire il corpo, ma era comunque una sensazione inspiegabilmente confortevole; non poté fare a meno di gridare.


"Bene! Molto bene!"


Fata Feng annuì. Unì le mani e continuò a dividere i fulmini. Mentre prima ne disperdeva il 70%, passò poi al 60, al 50 e poi al 40%. Dovendo sopportare sempre più fulmini, il corpo di Lin Ming si riempì di energia come se stesse per scoppiare da un momento all'altro. All'improvviso il Germoglio del Dio Blasfemo formò una piccola gemma; stava per spuntare la quarta foglia!


Il Germoglio del Dio Blasfemo formò con successo la testa foglia solo dopo aver assorbito la Fonte del Tuono e anche accumulando un'enorme quantità di energia del fulmine. La quarta invece si stava iniziando a formare solo dopo aver assorbito l'energia della punizione divina che non aveva nemmeno condensato un'Anima del Tuono o una Fonte del Tuono. Era evidente che fosse una forza di livello superiore.


Al momento il Germoglio del Dio Blasfemo aveva quattro foglie. Tre di loro erano di tipo fulmine e ce n'era solo una di tipo fuoco. Questo però non sarebbe stato un problema. Una volta entrato nel clan dell'Antica Fenice, il numero delle foglie di fuoco probabilmente avrebbe superato di gran lunga quelle di tipo fulmine.


Il potere della punizione divina divenne sempre più intenso. Fata Feng lo bloccò ripetutamente, ma dopo non arrivarono solo fulmini, ma anche diagrammi del dao circolari! Erano le regole del dao celeste, naturalmente formavano diagrammi del dao nello spazio.


Quando lo vide, Lin Ming sentì una forza terrificante provenire da essi. Sussultò. pensava che con il suo corpo spirituale di tipo fulmine sarebbe riuscito a resistere al dao celeste e a viaggiare liberamente tra il Regno Divino e i piani inferiori una volta che la sua coltivazione fosse aumentata. Ora però sembrava che fosse stato troppo ingenuo. Questi diagrammi del dao erano troppo terrificanti; se si fosse scontrato con essi sarebbe stato ridotto in cenere.


L'espressione di Fata Feng divenne solenne. Alzò entrambe le braccia e si formò un mondo a parte attorno a lui. Era una proiezione del mondo interno di Fata Feng. Di fronte a questo dao celeste non poteva fare a meno di usare questa mossa.


<em>Bang! Bang! Bang!</em>


Un diagramma del dao dopo l'altro fu infranto da Fata Feng, innumerevoli frammenti di leggi scoppiarono. Questa collisione violenta continuò per mezz'ora, ma la forza di Fata Feng sembrava essere illimitata, i suoi poteri sovrannaturali non si indebolirono immediatamente.


Dopo un'ora l'ultimo diagramma circolare del dao fu bloccato da Fata Feng. Lin Ming vide un bagliore. Il potere dello spazio color arcobaleno attorno a lui svanì e i due arrivarono sopra un grande mondo.


Il cielo era vasto e sconfinato e la terra sotto di loro sembrava estendersi all'infinito. Le montagne parevano piccole come granelli di sabbia e i fiumi erano sottili come fili di seta. Lin Ming immaginò che fossero a diverse migliaia di chilometri d'altezza, ma anche se era così in alto, il terreno si estendeva all'infinito. Era una scena sconvolgente.


Un ruggito tonante risuonò nell'aria. Alzò lo sguardo e vide un'antica bestia feroce lunga mille chilometri volare nel cielo. La creatura aveva enormi ali e un aspetto feroce. La sua pressione era sconcertante. Lin Ming poteva sentire chiaramente che non sarebbe riuscito a rivaleggiare con questa bestia feroce.


Era il Regno Divino?


Lin Ming inspirò profondamente. Scoprì che l'energia origin qui non era pura come si immaginava, invece era mista e violenta!


Cinque elementi, pura energia Yang e Yin, energia vitale, demoniaca, spettrale, essenza demoniaca; una moltitudine di energie insieme, dominanti e brutali!


Quando la assorbì, Lin Ming la sentì percorrere violentemente i suoi meridiani con forza come cavalli selvaggi. Naturalmente con la sua coltivazione sopprimerla sarebbe stato facile, ma un praticante di arti marziali nella trasformazione del corpo o di livello inferiore non potrebbe sopportare questo flusso di energia.


Per coltivare bisognava separare e purificare l'energia. Se uno non fosse stato attento, allora avrebbe rischiato di farsi cogliere dalla follia.


"I praticanti di arti marziali del Regno Divino crescono in un ambiente del genere..." Disse Lin Ming un po' esterrefatto. Questo tipo di energia Heaven Earth aumentava i requisiti per iniziare a coltivare, se uno avesse fatto errori, allora il flusso di energia sarebbe stato sconvolto e avrebbe ucciso una persona.


Tuttavia i talenti più straordinari sarebbero stati temprati e sarebbero diventati ancora più formidabili grazie all'energia Origin!


Fata Feng capì cosa stava pensando Lin Ming e disse:"L'ambiente del Regno Divino è molto più brutale di quello dei piani inferiori. Qui vige la legge della giungla. La forza è tutto. Qui la competizione è molto più intensa e il destino di coloro che vengono eliminati è ancora più miserabili. Devi sapere che un praticante di arti marziali vive molto a lungo e ha numerosi discendenti. Per questo la crescita della popolazione è esponenziale. Non importa quanto è vesto il Regno Divino, le risorse sono comunque limitate. È impossibile per il Regno Divino sopportare un aumento di popolazione così grande. Inoltre non tutti i clan possono mandare i membri di troppo nei piani inferiori. Qui, perdere significa spesso morire."


Lin Ming sussultò. In effetti se un praticante di arti marziali avesse vissuto per diverse migliaia di anni o anche 10.000 anni, non sarebbe stato strano se avesse avuto diverse centinaia di figli. La maggior parte di questi bambini avrebbe praticato le arti marziali e avrebbero avuto anche loro una vita lunga. E i loro figli si sarebbero moltiplicati a loro volta, e così via. La popolazione di un clan sarebbe cresciuta con un ritmo assurdo. Non c'era nemmeno bisogno che passassero dieci generazioni prima che una sola persona producesse centinaia di migliaia o anche milioni di discendenti.


Il Regno Divino era esistito per innumerevoli miliardi di anni. Se nessuno fosse morto, allora sarebbe stato inondato da persone, non importava quanto fosse vasto.


Questo era un mondo crudele!


"Andiamo. Ti porterò nel Palazzo del Grido della Fenice. Il mio clan dell'Antica Fenice ha un totale di tre grandi clan e settantadue palazzi, tutti localizzati in mondi diversi nel Regno Divino. Inoltre c'è anche un clan della Fenice di Ghiaccio indipendente. Hanno un totale di 36 palazzi. Il clan della Fenice di Ghiaccio vive in regioni del mondo polari e in mondi di neve o in altri regni nascosti. Non hanno contatti con il mondo esterno e non sono gestiti da noi. Anche se il clan dell'Antica Fenice ha un totale di 108 palazzi, il numero a cui ci si riferisce di solito sono i 72 Palazzi della Fenice di Fuoco. Provengo dal Palazzo del Grido della Fenice e sono anche la 69esima discepola del maestro del Palazzo del Grido della Fenice."


"Uh. 69esima discepola?" Ripeté Lin Ming a bocca spalancata. Dal suo punto di vista Fata Feng era già estremamente potente; temeva che non fosse una figura debole come l'Imperatore Demoniaca. Questa persona impressionante era solo la 69esima discepola del maestro del Palazzo del Grido della Fenice? E il clan dell'Antica Fenice aveva un totale di 107 palazzi simili? Quanti altri maestri c'erano?


Fata Feng capì cosa stava pensando e disse:"Il maestro del Palazzo del Grido della Fenice ha un totale di 81 discepoli, ha radunato nove gruppi di nove discepoli. E questi 81 discepoli hanno una forza variabile. I più potenti sono solo 5-6 e queste persone sono chiamati vice. Sono una dei vice del Palazzo del Grido della Fenice."


"Capisco..." Lin Ming annuì. Lo trovò molto più facile da accettare.


Mentre parlava, Fata Feng lo trasportò e strappò di nuovo il vuoto per spostarsi. Lo spazio del Regno Divino era estremamente stabile; era molto più difficile lacerarlo rispetto a quello dei piani inferiori. Con la forza di Lin Ming, il suo attacco noncurante poteva spaccare lo spazio del continente Tianyan, ma nel Regno Divino il suo attacco più potente era a stento capace di distorcerlo.


Dopo un bastoncino di incenso di tempo, Fata Feng ruppe lo spazio e apparì sopra un mare sconfinato dal colore dorato. Era uno spettacolo splendido e ipnotico.


Lin Ming si guardò attorno, ma non vide l'ombra del Palazzo del Grido della Fenice.


Fata Feng formò un sigillo. Lo spazio di fronte a Lin Ming si contorse, formando increspature.


Una fessura ampia diverse centinaia di piedi apparve. E attraverso di essa Lin Ming poté vedere un mondo. Era nascosto nel vuoto ed era stato creato da un potere sovrannaturale incredibile. Il Palazzo del Grido della Fenice era nascosto qui!


Lo spazio nel Regno Divino era estremamente stabile, Lin Ming aveva difficoltà ad immaginare quale fosse il livello di una persona capace di squarciarlo e creare un mondo qui.


