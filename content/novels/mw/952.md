---
weight: 9520
title: Capitolo 952 – Nove Trasformazioni Divine
pubDate: 2025-12-15T08:37:10.293Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
7 Capitoli in coda, 0/5
-Schadenfreude</em>


Condotto da Fata Feng, Lin Ming volò sull'uccello multicolore a tutta velocità. Un forte vento celeste fece svolazzare i capelli della donna. Lin Ming rimase dietro di lei in silenzio.


"Hai qualche domanda che vorresti fare?" Chiese Fata Feng.


"Avrei qualche domanda, ma sembra che siano lotte di potere tra le figure di alto livello del Palazzo del Grido della Fenice, quindi non hanno molto a che fare con me." Disse con calma Lin Ming. Il suo livello era troppo basso.


"Semplicemente perché non credi che abbiano qualche rapporto con te non significa che non lo abbiano. Sei qualcuno che ha la mia stima e una persona che ho portato al Palazzo del Grido della Fenice, quindi puoi essere considerato dalla mia parte. In quanto tale naturalmente posso procurarti risorse, ma allo stesso tempo dovrai affrontare molti nemici."


"Il Palazzo del Grido della Fenice ha un totale di nove grandi vice-capi, il primo è il Saggio JiuYang, conosciuto anche come Xiao Jiuyang. Fa parte di uno dei tre grandi clan dell'Antica Fenice, il clan Xiao. È stato un discepolo per un tempo superiore al mio e il suo talento è straordinario. Ha sperimentato molti incontri fortuiti ed è estremamente forte. Ha un'enorme quantità di connessioni nella setta ed è anche assurdamente ricco, al punto da poter gettare via risorse come se non fossero nulla. Ci sono molti discepoli talentuosi, Anziani e capi di sale che hanno ricevuto molte risorse da lui. Molte questioni del Palazzo del Grido della Fenice sono gestite da lui. Ogni anno le stelle nascenti tra i nuovi discepoli diventano suoi sottoposti. Si può dire che le sue parole sono praticamente come legge qui. Quando il maestro del palazzo va in isolamento, spesso Xiao Jiuyang gestisce molte questioni importanti."


"Il maestro del palazzo presto si dimetterà dalla sua posizione, solo tra qualche secolo. Allora andrà nel Palazzo principale della Fenice per entrare in isolamento e inizierà la lotta per ottenere la sua posizione. Tra i nove grandi vice-capi, sarà scelto uno di noi, Xiao Jiuyang ha le probabilità più alte di vincere."


Mentre Fata Feng parlava, Lin Ming si rese conto di cosa stava accadendo. Era una lotta di potere per diventare il maestro del palazzo. Nel mondo mortale, quando un principe ereditario cercava di appropriarsi del trono, poteva sacrificare famiglia e amici. Tra i vice del Palazzo del Grido della Fenice non c'erano legami di sangue. Nel Regno Divino dove vigeva la legge del più forte, le lotte di potere sarebbero state ancora più spietate.


Lin Ming chiese:"Senior, ha intenzione di puntare alla posizione di maestro del Palazzo del Grido della Fenice?"


"Naturalmente, perché no? Percorro la strada delle arti marziali, il mio obiettivo più importante è coltivare. Senza tutto il resto sarebbe vano. Per aumentarla avrò bisogno di enormi opportunità fortunate. Diventare il capo del palazzo è una grandissima occasione, se ci riuscissi potrei controllarlo e usare le sue risorse come desidero, ogni maestro del palazzo gestisce le sue terre e riceve l'aiuto del clan dell'Antica Fenice. Non solo, ma tutti cercheranno di attirare il suo favore. Coloro che lo seguiranno potranno godere di una buona fortuna e i suoi nemici subiranno un fato miserabile."


"L'uomo che hai appena visto si chiama Sun Yanming. Nonostante sia più vecchio di me, la sua forza è limitata e non è nemmeno un vice. Lusinga Xiao Jiuyang perché crede di poter ottenere dei favori dopo che Xiao Jiuyang diventerà il capo del palazzo."


Fata Feng spiegò la situazione a Lin Ming. Che fossero imperatori del mondo mortale o maestri del Regno Divino, bisognava avere il supporto degli altri durante le lotte di potere. Se l'intero Palazzo del Grido della Fenice fosse stato disposto a sostenere qualcuno, allora gli altri vice-capi non avrebbero lottato per la posizione nemmeno se avessero voluto.


Fata Feng era arrivata tardi e il maestro del palazzo si sarebbe dimesso solo tra qualche secolo. Doveva coltivare le sue truppe per resistere a Xiao Jiuyang; era naturale che desse molto valore a Lin Ming.


Lin Ming capì cosa stava accadendo. Indipendentemente dal suo atteggiamento, tutti ritenevano che fosse già dalla parte di Fata Feng. Tuttavia questo risultato non era troppo svantaggioso. Era meglio unirsi ad una fazione. Cercare di mantenere una posizione neutrale e ottenere benefici da ogni parte era impossibile. Sarebbe stato evitato da entrambe le fazioni e non avrebbe ricevuto alcuna risorsa.


Inoltre il motivo per cui poteva ascendere al Regno Divino con una coltivazione al quinto Stadio della Distruzione era tutto grazie a Fata Feng. Secondo Sun Yangming aveva dovuto consumare un'enorme quantità di pietre del sole per aiutarlo ad ascendere. Non solo, aveva anche aiutato Mu Qianyu e Qin Xingxuan e coltivare e aveva anche lasciato loro una tavoletta di giada d'emergenza che avrebbe potuto salvare la loro vita.


Lin Ming chiaramente ricordava tutta questa benevolenza. Se non fosse stato per lei, avrebbe dovuto aspettare di arrivare al Mare Divino Realm per ascendere e questo sarebbe stato un grande spreco di tempo.


In questo mondo c'era sempre un motivo dietro buone o cattive intenzioni. Anche se Fata Feng aveva avuto un secondo fine, Lin Ming l'avrebbe comunque ripagata.


Dopo aver compreso tutto questo, il giovane disse:"Ringrazio Senior per la sua stima. Non la deluderò."


"Mm, bene! Se mi seguirai, non ti tratterò ingiustamente. Vieni, ti farò prendere un distintivo e ti darò alcune pietre del sole viola e tavolette di giada."


Fata Feng portò Lin Ming nella Sala del Sole Bruciante. Era una stanza ampia 1000 piedi al confine del Palazzo del Grido della Fenice. Dopo essere entrato, Lin Ming sentì una ricca aura di fuoco selvaggia.


C'erano molti discepoli che stavano aspettando in fila. Erano tutti nuovi discepoli del palazzo. Molti di loro erano ascesi dai piani inferiori come Lin Ming, ma erano tutti al Mare Divino Realm.


Solo quel gruppo di persone aveva oltre 200 individui e la cosa era lunga oltre due chilometri. Non era strano rendendosi conto di quante persone erano radunate qui. Bisognava sapere che il Palazzo del Grido della Fenice assochilometriva più ad un pianeta che ad un edificio. Era un grande mondo popolato da diverse centinaia di milioni di persone. Tra di loro, la maggior parte era al di sotto dello stadio della Sfera d'Energia. Non erano discepoli del Palazzo del Grido della Fenice, ma praticanti di arti marziali che si allenavano diligentemente ogni anno, attraversando ogni sorta di dura prova nella speranza di essere promossi a discepoli. C'era sempre un gran numero di nuovi discepoli qui.


Nel continente Tianyan, coloro che avevano raggiunto lo Stadio della Distruzione erano estremamente potenti e i guerrieri al Mare Divino Realm potevano governare un grande territorio. Nel Palazzo del Grido della Fenice invece erano solo i requisiti più inferiori per poter essere ammessi.


Quando Lin Ming arrivò, attirò immediatamente l'attenzione di molte persone, specialmente visto che era scortato da Fata Feng. Nonostante non sapessero che era un vice-capo, potevano sentire quanto era formidabile. Eppure una figura del genere stava conducendo un nuovo discepolo ad ottenere il suo distintivo. Chiaramente era un trattamento diverso rispetto al loro.


"Chi è?"


"Non lo riconosco. Dovrebbe essere qualcuno asceso dai piani inferiori però. Mi chiedo da quale clan provenga."


"Ha delle connessioni speciali? Altrimenti come potrebbe essere guidato da una persona così potente? Non sembra che dovrà mettersi in fila!" Disse scontento uno dei praticanti di arti marziali asceso dai piani inferiori. Poté solo rimanere a guardare mentre Fata Feng portava Lin Ming di fronte alla coda, mentre lui stava aspettando qui tutto il giorno.


"Umpf, quali connessioni potrebbe avere? Se avesse delle connessioni perché sarebbe andato nei piani inferiori? Sarebbe già nel Regno Divino a spassarsela? Credo che debba aver offerto un qualche grande tesoro. Ogni anno decine di migliaia di nuovi discepoli entrano nel Palazzo del Grido della Fenice, mi chiedo quanti di loro pensano di offrire qualche sorta di tesoro."


Non si sapeva chi l'avesse detto, ma tutti pensarono che avesse senso. Iniziarono a rimpiangere il fatto di non aver portato i loro tesori. Comunque non era semplice trovare un artefatto che potesse tentare un guerriero del Regno Divino.


Un altro praticante di arti marziali commentò con gelosia:"Non ho idea di cosa abbia raccolto quel moccioso, ma, umpf, è stupido darlo via. Coloro che coltivano le arti marziali dovrebbero concentrarsi su sé stessi, da quando gli altri possono aiutarti? Se trova un'opportunità fortunata, è meglio che se la tenga per sé. Scommetto che quel moccioso non durerà più di qualche anno."


Lin Ming ignorò gli sguardi invidiosi della folla. Ricevette una placca su cui era inciso un corvo dorato che spiegava le ali di fronte e sul retro c'era scritto il suo nome.


Proveniva dalla famiglia Nuyan del continente Tianyan, quindi si sarebbe dovuto chiamare Nuyan Ming. Tuttavia pensava che questo nome suonasse un po' male e quindi aveva deciso di usare il suo nome. In ogni caso il clan dell'Antica Fenice badava solo alla stirpe; il cognome veniva chiesto solo per motivi di registrazione.


Normalmente un discepolo che si era appena unito al Sect avrebbe dovuto occuparsi di una varietà di mansioni. Ad esempio sorvegliare, lavorare in miniera, occuparsi del giardino medicinale e così via. Tuttavia grazie al suo rapporto con Fata Feng, poteva astenersi da questo servizio obbligatorio.


Inoltre, la sezione in cui era stato ammesso era il Comando del Corvo Dorato di più alto livello, non quello del Corvo di Fuoco dove venivano ricevuti i discepoli ordinari.


Gli allievi del Palazzo del Grido della Fenice venivano divisi in quattro sale differenti: quella dell'Uccello di Fuoco, del Corvo Dorato, dell'Uccello Vermiglio e della Fenice.


Lin Ming sarebbe dovuto entrare nel livello più basso della sala dell'Uccello di Fuoco, ma grazie a Fata Feng era entrato direttamente in quella del Corvo Dorato. Se i suoi futuri risultati fossero stati straordinari, sarebbe riuscito a salire di grado e ad entrare nella Sala dell'Uccello Vermiglio, per poi puntare a quella della Fenice.


Da cima a fondo, tra ogni sezione c'era un enorme divario in quanto a trattamento. Lin Ming certamente desiderava di entrare nella Sala della Fenice il più presto possibile. Non poé non guardare Fata Feng e chiederle:"Senior, come posso entrare nella Sala della Fenice?"


Fata Feng si aspettava che l'avrebbe chiesto. Spiegò:"Ci sono due modi. Il primo è raggiungere il Divine Trasformation realm. Allora soddisferai i requisiti per entrare nella Sala della Fenice. Dopo che passerai l'esame, potrai entrarci, ma questo esame è estremamente severo. Molti non riescono a superarlo nemmeno dopo aver raggiunto il Divine Transformation realm."


"E il secondo modo?" Lin Ming voleva entrare il più presto possibile nella Sala della Fenice, il Divine Transformation realm sembrava un po' distante per lui al momento.


Fata Feng rispose:"Il secondo modo è un po' più difficile. È raggiungere il nono stadio della Distruzione. Se lo farai, potrai entrare direttamente nella Sala della Fenice senza aver bisogno di alcun esame."


"Oh? Il nono Stadio della Distruzione!" Lin Ming era sbalordito. Era proprio una bella scorciatoia. A quanto pareva anche nel clan dell'Antica Fenice era piuttosto raro un guerriero che aveva superato nove Stadi della Distruzione.


I grandi talenti del Regno Divino erano potenti, godevano di grandissime risorse e della guida di Re del Mondo, ma questi talenti erano solo una piccola minoranza. Quanti Re del Mondo potevano esserci e quanti tesori potevano essere divisi?


Il Regno Divino aveva molte persone che erano in media più potenti di quelle dei piani inferiori, ma erano di gran lunga lontani dall'essere paragonabili a Lin Ming.


Lin Ming era sicuro di poter arrivare al nono Stadio della Distruzione.


Fata Feng vide gli occhi di Lin Ming che brillavano e capì cosa stava pensando. Rise e disse:"Non male. In effetti devi avanzare al nono Stadio della Distruzione, altrimenti incontrerai un ostacolo allo stadio Lord Divino."


"Dopo la Distruzione ci sono tre grandi livelli, il Mare Divino, Divine Transformation e Lord Divino. Ognuno di essi sono divisi in tre stadi, quelli iniziali, intermedi e avanzati. Un totale di nove. Ogni praticante di arti marziali che percorre la strada delle arti marziali deve attraversare le nove distruzioni per completare le nove trasformazioni divine."


"Attraversare le nove distruzioni significa arrivare al nono Stadio della Distruzione  e trasformare completamente il tuo corpo mortale in un corpo spirituale. Senza attraversarlo, sarà estremamente difficile completare le nove trasformazioni divine."
                                


                                



