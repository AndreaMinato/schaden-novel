---
weight: 9540
title: Capitolo 954 – Mettere deliberatamente in difficoltà
pubDate: 2025-12-15T08:37:10.293Z
tags:
    - mw
---


<em><strong>CAPITOLO SPONSORIZZATO ringraziamo Edoardo!</strong>
5 Capitoli in coda, 0/5
Ieri non ho avuto tempo di pubblicarli, ma tanto recupero oggi, ce ne saranno sei in tutto quindi (se avrò tempo farò anche l'ultimo e quindi sette).
-Schadenfreude</em>


"Padiglione degli Artefatti Saint, andiamo!" Sentendone parlare, gli altri discepoli si eccitarono. Il padiglione era pieno di tesori Saint di diversi livelli. Uno al picco del suo grado era completamente diverso da uno mediocre. Naturalmente bisognava contare sulle proprie abilità per ottenerli.


Quando sentì parlare del Padiglione degli Artefatti Saint, anche Lin Ming provò molto interesse. Non aveva ottenuto un'arma che gradiva da quando si era procurato la Lancia della Cometa Viola. L'aveva sostituita diverse volte, ma a causa delle loro nature diverse non erano molto adatte a lui.


La prima lancia bianca di grado Heaven bassa qualità l'aveva ottenuta nell'Antico Abisso Demoniaco, Duanmu gliel'aveva lanciata dopo aver trattato con un Grande Lord. Non aveva nemmeno un nome. La sua qualità era piuttosto ordinaria e l'aveva solo usata con noncuranza.


Per quanto riguarda il secondo, era la lancia rossa datagli dalla città dell'Antica Fenice, una comune arma di servizio per uno sfidante. A parte il fatto che fosse eccezionalmente resistente e di tipo fuoco, non aveva altre caratteristiche speciali.


La terza, la Grande Alabarda Sanguigna, era un'arma di livello Saint, ma era comunque un'alabarda. Inoltre non era troppo utile nel potenziare i suoi Concetti e le Leggi, e non era tanto flessibile. Non si addiceva allo stile di combattimento di Lin Ming.


La quarta, la lancia viola era un'arma di tipo fulmine lasciata nell'Anello Viola da Jiang Ziji. Usava occasionalmente anche questa.


Ora che aveva sentito da Jun Yunrue che poteva scegliere un'arma nel Padiglione degli Artefatti di livello Saint, Lin Ming si incuriosì. "Allora temo che dovrò farle prendere il disturbo di farmi da guida."


Jun Yunrue disse:"Nel Padiglione degli Artefatti Saint, il tipo di oggetto che può ottenere dipenderà tutto dalla sua abilità. Se non può ottenerne uno avrà sprecato questa possibilità. Deve ricordarsi di questo e assicurarsi di fare tesoro dell'occasione che gli verrà data."


"Oh?" Lin Ming sussultò. Pensava di poter scegliere un'arma qualsiasi, ma ora sembrava che ci fosse qualche altro mistero dietro.


Jun Yunrue disse:"Non è facile per noi scambiare ottenere abbastanza risorse per entrare nel Padiglione degli Artefatti di livello Saint. Se non può scegliere un artefatto Saint di alta qualità, anche uno si bassa sarebbe un ottimo risultato. Il 95% dei discepoli della Sala del Corvo Dorato non hanno un artefatto Saint e nemmeno molti della Sala dell'Uccello Vermiglio sono riusciti a guadagnarsene uno."


Anche l'artefatto Saint più ordinario aveva un certo valore; nel Regno Divino non erano comuni. Nell'intero continente Tianyan c'erano solo circa dieci tesori di questa qualità e perfino un Reame Divino ne avrebbe avuto uno o due per stabilizzare il destino della loro nazione. Gli artefatti del continente Tianyan erano stati tutti tramandati fin dai tempi antichi 100.000 anni fa e, dopo, nessuno era riuscito a forgiarne un altro.


Jun Yunrue condusse il gruppo verso il Padiglione degli Artefatti Saint.


.....


Il Palazzo del Grido della Fenice era costruito su un pianeta ed era pieno di innumerevoli edifici, sale, templi e altre costruzioni; l'area che ricopriva era semplicemente terrificante. Per attraversare le aree del Palazzo del Grido della Fenice, era necessario attraversare formazioni di trasmissione o volare per lunghi periodi di tempo.


Lin Ming e gli altri superarono diverse formazioni durante il loro viaggio. Lungo la via videro un'enorme città circondata da mura alte mille piedi e che si estendeva all'orizzonte. In termini di lunghezza e ampiezza questa città era ampia diverse migliaia di chilometri. Era uguale ad una grande provincia del regno di Fortuna Celeste. non esistevano città nel continente Tianyan che potevano essere paragonate ad essa.


Una città così grande poteva sostenere facilmente cento milioni di persone!


Tuttavia, tra le città del Palazzo del Grido della Fenice, c'era una quantità considerevole di luoghi delle prove e risorse. Ad esempio le montagne e le giungle dove venivano allevate bestie feroci o grandi formazioni usate per allenarsi e mettersi alla prova. Solo diversi milioni di persone vivevano in queste città. Avevano tutti molto spazio e ogni famiglia aveva i propri palazzi in cui vivere.


Lin Ming sondò le residenze e scoprì che quasi tutti qui allenavano le arti marziali. Un ragazzino di 12-13 anni era al secondo o al terzo stadio della trasformazione del corpo e arrivava allo stadio Houtian a 18-19 anni. Questo significava che il numero di talenti qui era molto più elevato.


Il cibo che mangiavano queste persone era di qualità di gran lunga superiore a quella dei piani inferiori. C'era ogni sorta di carne di bestia feroce, frutto e vegetali spirituali. Si sarebbero immersi in bagni medicinali fin da giovani, aumentando di molto le loro fondamenta.


Lin Ming sospirò con ammirazione. I praticanti di arti marziali del Regno Divino avrebbero iniziato a coltivare fin da piccoli. Assumevano pillole spirituali e cibi speciali fin dalla nascita, e facevano bagni medicinali. Vivevano nei palazzi e indossavano abiti di formazioni. Quando uscivano sarebbero saliti su barche spirituali e avrebbero fatto visita ai loro amici passando attraverso formazioni di trasmissione. Se volevano allenarsi, avrebbero potuto fare visita ai campi di allenamento vicino alle loro case.


C'era anche un'enorme differenza in quanto a tecniche disponibili. Nonostante non fossero abilità di massimo livello, erano di gran lunga superiori a quelle dei piani inferiori. Inoltre il talento della loro stirpe superava di gran lunga quello dei piani inferiori. Questo era il motivo per cui erano capaci di creare una città di coltivatori, una città dove tutti praticavano le arti marziali!


Come poteva un centro così enorme di un grande Sect non avere una quantità terrificante di geni?


Jun Yunrue gettò un'occhiata verso Lin Ming e vide l'interesse nel suo sguardo. Sorrise e disse:"Questa è una città mortale. Ce ne sono diverse centinaia come questa nel Palazzo del Grido della Fenice e ogni città ha diversi milioni di abitanti. Tutte insieme fanno centinaia di milioni di persone, la maggior parte dei quali sono mortali. Anche noi proveniamo da queste città mortali. Abbiamo mostrato le nostre abilità, abbiamo primeggiato su centinaia di milioni di persone e alla fine siamo diventati discepoli della Sala del Corvo Dorato.
Figuriamoci la Sala del Corvo Dorato, anche in quella dell'Uccello di Fuoco c'è un'intensa competizione. Tutti i mortali della giovane generazione sperano di diventare discepoli ufficiali del Palazzo del Grido della Fenice un giorno, ascendendo al cielo in una sola volta."


Mentre parlava Jun Yunrue, Lin Junzhi arrossì. Disse un po' imbarazzata. "Di cosa sta parlando? Sono ben lontana dall'essere paragonabile dall'apprendista Senior Jun."


"Ahah, anche il suo potenziale è ottimo. Anche lei ha l'approvazione dell'onorabile maestra Fata Feng. Beh, non parliamone più per ora. Siamo arrivati al Padiglione degli Artefatti di livello Saint."


Nonostante Jun Yunrue avesse detto queste parole, Lin Ming vide solo delle nuvole che aleggiavano sopra un mare sconfinato, sopra di esse fluttuava come un miraggio un enorme padiglione. Sull'entrata c'erano quattro parole scritte a grossi caratteri.


'Padiglione degli Artefatti Saint.' (圣器阁)


"Avanti, andiamo."


Jun Yunrue condusse tutti alla porta del Padiglione degli Artefatti Saint con una certa familiarità. C'era una piazza spaziosa lastricata di pietre rosse, parevano giada di fiamma. Erano chiare e iridescenti, come se contenessero lingue di fuoco. Emanavano un'energia Origin incredibilmente ricca che formava un lieve diagramma del dao nell'aria. Nonostante fosse solo la forma elementare di un diagramma post-celeste, dato che non c'era nessuno a crearlo, l'energia del luogo doveva essere di qualità estremamente alta!


In quel momento unità di guardie che cavalcavano leoni di fuoco fermarono il gruppo. Erano al Mare Divino Realm e il capitano era negli stadi avanzati.


Lin Ming poteva sentire la loro energia. La maggior parte di loro aveva attraversato il settimo stadio della Distruzione e il capitano probabilmente era arrivato anche all'ottavo. L'aura che emettevano era formidabile.


Lin Ming doveva ammettere di non poter rivaleggiare con figure del genere.


Quando il capitano delle guardie vide Jun Yunrue, serrò le gambe sui fianchi del leone e lo fermò. Sorrise sfacciatamente e disse:"Così l'apprendista junior Jun della Sala del Corvo Dorato. Come mai ha deciso di porgere visita al Padiglione degli Artefatti Saint, oggi?"


Jun Yunrue si accigliò:"Stavolta sono venuta a guidare il mio apprendista junior per scegliere un'arma. Spero che l'apprendista senior Song non mi renda le cose difficili."


"Ahah, naturalmente non le renderò le cose difficili. Il Padiglione degli Artefatti Saint è stato creato affinché i discepoli scelgano un'arma o uno strumento magico da usare, perché penserei di ostacolarla in qualche modo? Beh, secondo le regole del Padiglione degli Artefatti Saint, coloro che entrano possono scegliere solo un artefatto e dovranno dipendere dalle loro abilità per farlo. Se non possono ottenerne uno allora potranno solo biasimare la loro sfortuna. Oh, giusto, per entrare bisogna pagare 3.000 simboli della fenice o un valore equivalente in pietre del sole viola." Il capitano si leccò le labbra mentre osservava Jun Yunrue e Lin Ming con uno sguardo avido.


"Cosa? 3000 marchi della fenice?! Entrare nel padiglione costa solo 1000 marchi della fenice! Perché ci vuole far pagare il triplo del prezzo?"


I cosiddetti marchi della fenice erano un sistema di punti per i discepoli del Palazzo del Grido della Fenice che si basava sui propri meriti. Ad esempio, quando si uccidevano nemici in guerra, trovando materiali celesti e consegnando tavolette di giada di altri Sect, questi e altri obiettivi, si potevano ricevere marchi della fenice secondo i propri contributi. C'erano anche alcune persone al livello del Saggio Jiuyang che potevano creare le loro tecniche marziali e tramandarle al Sect come eredità per ricevere una quantità di marchi corrispondente.


I marchi della fenice erano una forma di valuta usata solamente nel Palazzo del Grido della Fenice. Potevano essere usati per acquistare un certo numero di benefici. Entrare nel padiglione era uno di questi privilegi.


"Oh? È così? Che peccato, sembra che recentemente i prezzi siano aumentati." Il capitano delle guardie sorrise, chiaramente il suo tono era pieno di derisione.


Jun Yunrue si incupì. Le regole del Padiglione degli Artefatti di livello Saint non erano cambiate per 10.000 anni. Se ci fosse stato un cambiamento del genere questa notizia si sarebbe diffusa per tutto il palazzo, eppure nessuno ne aveva saputo nulla. Era chiaro che questo capitano stesse creando deliberatamente dei guai per loro, ma non poteva farci nulla. Aveva solo una coltivazione agli inizi del Mare Divino Realm, non poteva rivaleggiare con il capitano. L'apprendista che gestiva la fazione di Fata Feng nella Sala del Corvo Dorato aveva condotto i suoi compagni a scegliere un'arma, ma non avevano ancora superato l'ingresso che aveva incontrato delle difficoltà. Come poteva alzare la testa in una circostanza del genere?


"Song Baifeng, mi ricorderò di questo!" Jun Yunrue strinse i denti e toccò il suo anello spaziale, preparandosi a pagare 3000 marchi della fenice per ogni discepolo. Era meglio permettere a Lin Ming di scegliere un'arma prima di tutto.


In quel momento la trasmissione di vera essenza di Lin Ming risuonò nelle orecchie della donna:"Apprendista senior, costa sta succedendo qui? Sono solo guardie eppure possono farle estorsioni del genere? Non c'è nessuno a sorvegliarle?"


Quando vide che Jun Yunrue stava per arrendersi, Lin Ming non si era potuto trattenere dal farle questa domanda. Era semplicemente troppo oltraggioso. Come poteva una guardia negli stadi avanzati del Mare Divino Realm essere così arrogante in un posto così enorme come il Palazzo del Grido della Fenice?


Jun Yunrue scosse la testa:"Appartiene alla fazione del Saggio Jiuyang. Non solo sono le guardie del Padiglione degli Artefatti Saint, ma anche quelle dei Padiglioni delle Pillole e delle Scritture, sono tutte sottoposti del Saggio Jiuyang. Nell'intero Palazzo del Grido della Fenice, a parte quando si parla degli Anziani del Palazzo e del maestro del Palazzo del Grido della Fenice, il Saggio Jiuyang può essere definito onnipotente. Vuole davvero di contare sugli Anziani e sul capo del palazzo per dettagli così insignificanti? Possono inventarsi delle regole per ostacolarci perché facciamo parte della fazione dell'onorabile maestra Fata Feng e non possiamo farci nulla. Crede che possiamo lamentarci con il Saggio Jiuyang?"


"Queste guardie lo sanno, quindi ci stanno causando deliberatamente dei guai per guadagnarci. Naturalmente anche il Saggio Jiuyang è contento di vedere situazioni simili."
                                


                                



