---
weight: 960
title: Capitolo 960 - La Prova
pubDate: 2025-12-15T08:37:10.294Z
tags:
    - mw
---


<em><strong>CAPITOLO SPONSORIZZATO ringraziamo Fenrir117!</strong>
5 (+1 Fenrir e +4 di Mara) Capitoli in coda, 0/5
-Schadenfreude</em>


Dei nove artefatti di massimo livello, la Lancia del Sangue della Fenice, la Spada Trafiggi Sole e l’Arco dalle Frecce Solari erano di qualità più alta. La Lancia del Sangue della Fenice era leggermente superiore alla spada, poteva essere considerato l’artefatto più potente qui.


Per quanto riguardava l’anello, la collana, la veste e gli altri, visto che erano artefatti difensivi o accessori, il loro valore sarebbe dovuto essere superiore, ma non erano paragonabili visto che la loro qualità era di gran lunga inferiore alla Lancia del Sangue della Fenice.


Al suo primo tentativo, Lin Ming aveva puntato all’oggetto più prezioso. Come poteva non sbalordire gli altri?


“Quell’idiota, penso che durerà al massimo dieci respiri di tempo.” Un lacchè rise fragorosamente.


“Dieci respiri di tempo sono troppi. Credo che cinque saranno il suo limite e la sua anima sarà danneggiata dalla prova, influenzando la sua futura coltivazione.” Sghignazzò l’altro lacchè. Huang Yuegong si limitò a sventolare il ventaglio, sorrideva e non parlava.


“Se la sua coltivazione ne verrà influenzata, così sia. In ogni caso non si può scolpire usando legno marchio.”


Mentre i due lacchè chiacchieravano, presto passarono cinque respiri di tempo. Poi sette-otto. Tuttavia la luce della Lancia del Sangue della Fenice divenne solo più brillante, non dava segno di attenuarsi.


“Sono già passati cinque respiri di tempo.” Disse freddamente Jun Yunrue. Nonostante pensasse che Lin Ming fosse stato un po’ imprudente, la giovane non aveva intenzione di lasciare che lo denigrassero così. Dopotutto Lin Ming aveva la stima di Fata Feng. Anche se non fosse riuscito ad ottenere un artefatto Saint di massimo livello, ottenerne uno di medio livello non sarebbe dovuto essere un problema; potrebbe perfino avere una possibilità di conquistarne uno di alto livello. Per quanto riguardava quelli di massimo, non sarebbe stato troppo umiliante finché fosse riuscito a resistere per un po’ di tempo.


“Ahah, sembra che abbia parlato troppo presto. Sembra che possa davvero resistere per dieci respiri di tempo.” Il lacchè che aveva detto che Lin Ming sarebbe rimasto per cinque respiri di tempo rise. Tuttavia passarono altri due secondi. Dieci respiri di tempo in totale.


Il lacchè si accigliò. Mostrò un’espressione scontenta quando le parole che aveva detto gli si rivoltarono contro. Poi…


11 respiri di tempo.
12 respiri di tempo.


13 respiri di tempo…


Mentre il tempo passava, le espressioni dei due lacchè divennero sempre più accigliate. Qualcuno che poteva rimanere nella luce abbagliante di un artefatto di massimo livello in effetti era una persona potente. Poteva almeno entrare nella Sala dell’Uccello Vermiglio. Questo dimostrava che il talento di Lin Ming superava il loro.


Naturalmente non era paragonabile a qualcuno come Huang Yuegong che era tra i ranghi superiori della Sala della Fenice. Huang Yuegong sventolò il ventaglio e sorrise:”Sottovalutate troppo gli altri. È piuttosto abile. Dopo che crescerà un po’ potrà sicuramente entrare nella Sala dell’Uccello Vermiglio; ha anche qualche speranza di entrare nella Sala della Fenice. Allora potrà diventare il mio apprendista junior. Lo aiuterò, così non dovrà superare troppe difficoltà. Per qualcuno asceso dai piani inferiori, inevitabilmente avrà una visione, eredità e Concetti limitati.”


Huang Yuegong sorrise soddisfatto mentre si atteggiava con superiorità. Sembrava un gradevole apprendista senior.


Jun Yunrue disse:”Allora ringrazio l’apprendista senior Huang per lui.”


Il discepolo di cognome Zang aggiunse:”L’apprendista junior Lin è davvero fortunato. Grazie alla guida dell’apprendista senior Huang, la sua coltivazione aumenterà sicuramente.”


“Ahah, non c’è bisogno di lodi del genere.” Huang Yuegong fece un sorrisetto. Mentre parlavano, erano già passati 20 respiri di tempo.


20 respiri di tempo stava già superando le loro aspettative, ma non finì lì.


Questo fu seguito da 30 respiri di tempo, 35…


Huang Yuegong guardò sorpreso la Lancia del Sangue della Fenice. Questo praticante di arti marziali ordinario dei piani inferiori era davvero capace di resistere così a lungo?


Per quanto riguarda i due lacchè, anche loro si erano ammutoliti. Perfino Song Baifeng era esterrefatto. Aveva sorvegliato il Padiglione degli Artefatti Saint per così tanti anni e capiva cosa significava resistere per 35 respiri di tempo.


Il Padiglione degli Artefatti Saint era un artefatto spirituale. Poteva cambiare il flusso di tempo del suo mondo interiore, arrivando ad una proporzione 10:1 o anche 100:1. Lin Ming era rimasto per 35 respiri di tempo, ma in realtà forse era già resistito per mezz’ora.


Perfino un discepolo ordinario della Sala della Fenice poteva resistere per un periodo di tempo simile. Questa era la prova che dopo aver raggiunto il Divine Transformation realm, Lin Ming sarebbe entrato nella Sala della Fenice diventando un vero discepolo principale!


Se Lin Ming fosse riuscito a tenere duro più a lungo, avrebbe potuto ottenere un artefatto Saint di alto livello! Song Baifeng aveva sorvegliato il padiglione per così tanti anni, accumulando una grande quantità di ricchezze facendo estorsioni e ricatti, ma non aveva ottenuto ancora qualcosa di così lussuoso come un artefatto di alto livello.


Questo moccioso si era precipitato verso la Lancia del Sangue della Fenice senza dire una parola. Pensava che questo Lin Ming fosse impetuoso e stupido, ma non si sarebbe immaginato che sarebbe stato davvero così formidabile.


“L’apprendista junior è così forte?” I giovani attorno a Jun Yunrue si scambiarono un’occhiata incredula.


“Non c’è da meravigliarsi che l’onorabile maestra lo stimi così tanto. Nonostante sia asceso, è molto più potente di noi.”


“Sì. Sono già passati 40 respiri di tempo. Anche se fallisse, sarebbe comunque un risultato di cui essere orgogliosi.” Disse Lin Junzhi, spalancava gli occhi con invidia e li teneva incollati sulla luce brillante nel cielo.


“Non male, in effetti non è male. È proprio un buon materiale.” Huang Yuegong sventolò il ventaglio con un sorriso riluttante. Stava ancora mantenendo la calma. Dopotutto era riuscito a resistere nella luce della Spada Trafiggi Sole per quindici minuti. Era ben più avanti rispetto ai 40 respiri di tempo di Lin Ming.


Mentre tutti stavano parlando, Lin Ming era già entrato in un vasto mondo bianco.


Il Padiglione degli Artefatti Saint conteneva molti mondi. Dei 9.999 tesori che conteneva, ognuno aveva un suo mondo individuale di diverse dimensioni.


Il mondo della Lancia del Sangue della Fenice era particolarmente ampio. Era delle dimensioni del regno del clan Abbandonato da Dio.


Nel cielo sopra questo mondo emerse un enorme volto ampio diverse centinaia di chilometri. Lin Ming sussultò quando sentì la sua aura vasta.


Aveva sentito questo tipo di atmosfera solo da Fata Feng, ma questo enorme viso eramolto meno formidabile di lei.


In quel momento la faccia aprì la bocca e la sua voce risuonò come un tono:”27 anni, picco del quinto Stadio della Distruzione. Tra le diverse centinaia di milioni di discepoli e sudditi del Palazzo del Grido della Fenice questa coltivazione non può essere considerata al picco. Tuttavia è comunque di prima classe. Insieme alla forza sconosciuta che risiede nel tuo corpo, ti sei guadagnato il diritto di essere messo alla prova personalmente da me.”


“Sei lo spirito del Padiglione degli Artefatti Saint?” Chiese con stupore Lin Ming. Le parole dello spirito gli avevano fatto capire la forza del Palazzo del Grido della Fenice. Essere al picco del quinto stadio della Distruzione a 27 anni non poteva essere considerato il picco. Questo significava che esistevano persone alla sua età con una coltivazione ancora superiore!


Bisognava sapere che il Palazzo del Grido della Fenice era solo uno dei 72 palazzi del clan dell’Antica Fenice. Nel Regno Divino, l’intero clan combinato era solo un granello di sabbia in un vasto deserto, non era degno di essere menzionato. Da questa prospettiva, la sua velocità non era niente di speciale, ma comunque non rappresentava tutto il suo talento.


Lin Ming era un coltivatore sia del corpo che dell’essenza, aveva anche il Germoglio del Dio Blasfemo e il Cubo Magico. Le sue fondamenta erano estremamente solide e il suo spirito da battaglia primordiale aveva quasi raggiunto la perfezione dell’argento, aveva anche una porzione dell’intento marziale di Primordius. Tutto questo lo rendeva di gran lunga superiore ad un normale genio del Regno Divino.


Lin Ming non temeva di competere con gli innumerevoli giovani d’élite del Regno Divino.


“Giovane, sei piuttosto intelligente. Sì, in effetti sono lo spirito del padiglione. O ad essere più accurati, sono l’artefatto spirituale. Il padiglione è un artefatto spirituale e io sono il suo spirito. Non sei affatto male. Non tutti i sfidanti hanno i requisiti per farmi apparire, ma tu puoi farlo. Farò da sovrintendente e creerò una prova adatta alla tua età scheletrica. Se lo supererai, potrai prendere la Lancia del Sangue della Fenice.”


Mentre l’enorme faccia parlava, Lin Ming sentì che l’ambiente attorno stava cambiando. Arrivò sopra uno sconfinato mare di fuoco. Era una distesa di fiamme che si estendeva agli orizzonti. La terra era un oceano di lava e nel cielo c’erano meteore cremisi sia grandi che piccole. Erano nate dall’energia dell’essenza di fuoco. Crescevano costantemente nel cielo e una volta che fossero diventate abbastanza grandi sarebbero cadute giù seguite da una scia di fiamme. Una volta che fossero cadute avrebbero fatto a pezzi la terra, creando una tempesta infuocata!


Questa scena era piuttosto familiare.


“Questo è il secondo mondo dello Specchio Divinizzante, lo spazio dell’annientamento. Contiene il secondo dei nove livelli dei Concetti delle Leggi del Fuoco: il Concetto di Annientamento!”


“Bene. Sembra che tu sia entrato nel secondo mondo dello Specchio Divinizzante prima. Credo che tu l’abbia fatto durante la seconda prova dell’Antica Fenice. Tuttavia lo spazio dell’annientamento qui è molto più formidabile rispetto a quello che hai visto nella seconda prova. Preparati a resistere al battesimo delle Leggi dell’Annientamento.”


Mentre parlava, l’enorme viso svanì lentamente. Una meteora ampia diverse chilometri nascosta dietro di esso piombò rapidamente attraverso la faccia che stava sparendo.


<em>Bang bang bang!</em>


Lo spazio tremò. Se questa meteora fosse caduta nel continente Tianyan, sarebbe stata sufficiente a distruggere una provincia e portare una calamità ad un’intera nazione, ora però era solo il primo attacco di questo mondo!


Lin Ming strinse la Grande Alabarda Sanguigna e la puntò al cielo. Nelle sue pupille si rifletteva il fuoco ardente.


Quando era stato nella città dell’Antica Fenice, Lin Ming aveva studiato il Concetto di Fuoco dal Totem di Cielo Ardente. Ora le si ricordò delle incisioni. Gli venne in mente una parte di un misterioso Concetto, come se stesse ottenendo ispirazioni e si stesse rendendo conto di qualcosa.


Legge dell’Annientamento, Catena di Stelle!


Ruggì Lin Ming e la lava divenne un’enorme onda che si sollevò a 1000 piedi d’altezza. L’alabarda di sangue nelle mani di Lin Ming era come un divino drago rosso che sfrecciò verso il cielo.


Un raggio cremisi lungo 10.000 piedi impattò sulla meteora. La infilzò e la fece a pezzi!


<em>Bang bang bang!</em>


Il proiettile ampio diverse chilometri fu distrutto in 7-8 pezzi. Nonostante il suo potere fosse sbalorditivo, non era riuscito a danneggiare minimamente Lin Ming.
                                


                                



