---
weight: 962
title: Capitolo 962 – Pietra del Totem
pubDate: 2025-12-15T08:37:10.294Z
tags:
    - mw
---


<em><strong>CAPITOLO SPONSORIZZATO ringraziamo Mara!</strong>
15 Capitoli in coda (3 di Mara di prima e 12 in più di Marco) e , 0/5
-Schadenfreude</em>


"La vera essenza è inutilizzabile?"


Lin Ming alzò le sopracciglia. Sapeva che l'artefatto spirituale aveva sigillato il suo dantian bloccando la connessione tra la vera essenza e l'anima.


Questo lo lasciò sbigottito. Non aveva idea di che livello avesse raggiunto l'artefatto spirituale; sembrava che ci fosse riuscito con facilità. Inoltre lo spirito era capace di utilizzare ogni sorta di formazione. Solo i 9.999 artefatti Saint di cui era composto il padiglione aveva lasciato esterrefatto Lin Ming. Nonostante il giovane fosse riuscito a capire un po' dei misteri della grande formazione, sarebbe stato impossibile per lui romperla.


"Non posso usare la vera essenza, ma posso comunque usare la mia forza. Questa fase esaminerà le mie tecniche della trasformazione del corpo?"


Lin Ming era un po' dubbioso. Il clan dell'Antica Fenice non coltivava tecniche della trasformazione del corpo. Era più accurato dire che, tra gli innumerevoli Sect e clan del Regno Divino, pochissimi si prendevano il disturbo di allenarla. Per questo le eredità di quest'arte erano state quasi perdute per questo. In confronto al sistema di accumulo dell'essenza, c'erano semplicemente fin troppi limiti e problemi. Bisognava consumare un'enorme quantità di risorse e più tempo passava e più difficile sarebbe stato allenarla.


Indubbiamente coltivare sia il corpo e l'essenza avrebbe reso più potenti, ma questo premesso che potessero procedere di pari passo. Altrimenti, se un sistema fosse stato di gran lunga superiore all'altro, il suo effetto sarebbe stato sempre più debole al punto da diventare trascurabile.


Per quanto riguardava coltivare solo il sistema d'accumulo di vera essenza, se uno potesse allenarlo fino al picco, poi il proprio potere sarebbe diventato indescrivibile. Ad esempio l'Empireo Primordius aveva contato solo su di esso per percorrere il Regno Divino senza ostacoli. Se uno avesse coltivato sia il corpo che l'essenza, sarebbe stato un grande problema provare a raggiungere il livello di un Empireo. Quante persone erano riuscite a diventare un Empireo in tutto il Regno Divino?


Per questo Lin Ming non pensava che lo spirito del padiglione avrebbe messo alla prova la sua tecnica della trasformazione del corpo. In quel momento però apparì un branco di buoi dalle scaglie rosse. Queste creature erano alte venti piedi e molto più grossi di un normale bue. Con queste proporzioni sarebbero dovuti pesare almeno 10.000 kin, ma erano anche piene di scaglie.


Quando apparirono, iniziarono a caricare all'impazzata verso Lin Ming.


L'uomo strinse la Grande Alabarda Sanguigna e rimase sul posto. La sua vera essenza era bloccata ora e poteva solo contare sulla sua forza fisica. Era la prima volta che gli accadeva una cosa simile!


<em>Rahh!</em>


I buoi dalle scaglie rosse emisero dei ruggiti terrificanti simili a quelli di tigri giganti. Quando si precipitarono verso di lui, il loro momento creò delle onde d'urto e fece tremare il terreno. Nonostante fossero solo delle proiezioni create da formazioni, non sembravano diverse da veri buoi.


Lin Ming li guardò con calma. Fino ad ora aveva combattuto innumerevoli battaglie e la sua esperienza era ricca e varia. Quando lo raggiunsero, non si tirò indietro. Fece un passo avanti, aprì le quattro porte nascoste allo stesso tempo e colpì con la Grande Alabarda Sanguigna di 800.000 jin. L'arma piombò sul nemico come una valanga!


<em>Bang!</em>


Il bue divino alto venti piedi che pesava diverse decine di migliaia di jin era stato ridotto in poltiglia da Lin Ming!


Dopo aver ottenuto i tesori del Tempio delle Meraviglie, a Lin Ming non mancavano materiali per le medicine. Mentre allenava il sistema di accumulo dell'essenza, non si era dimenticato di esercitare anche quello della trasformazione del corpo. C'era un grande divario tra la quarta e la quinta delle Otto Porte Nascoste. La difficoltà nell'aprire la quinta sarebbe stata superiore. Dopo aver sconfitto Yang Yun, Lin Ming aveva risparmiato le forze per prepararsi ad aprire la quinta. Nonostante finora non ci fosse riuscito, la sua forza aveva già superato i due milioni di jin e si stava avvicinando ai tre.


Si poteva immaginare quale fosse il suo potenziale distruttivo!


Lin Ming mostrò uno sguardo assetato di sangue. Usare la sua forza per uccidere un bue di 100.000 jin aveva scatenato la sua parte bestiale e aveva acceso il suo spirito combattivo.


Usare la forza fisica era completamente diverso dal combattere con il supporto della vera essenza.


"Seconda!"


Gridò Lin Ming e puntò la sua alabarda verso il ventre del secondo bue. Fece un passo indietro facendo crepitare il terreno sotto il suo piede. Si abbassò e poi scagliò le mani verso l'alto, scatenando all'istante una forza di 3 milioni di jin.


Un bue di 100.000 jin fu scagliato via da Lin Ming.


"Terzo!"


Lin Ming era completamente immerso in questa battaglia. La Grande Alabarda Sanguigna nelle sue mani sfrecciò nell'aria. I suoi 800.000 jin di peso combinati ai tre milioni di jin di Lin Ming erano sufficiente a dividere in due un bue!


Il Grande Alabarda Sanguigna non era flessibile. Mentre uccideva quei buoi, il contraccolpo era terrificante. Lin Ming sopportò completamente l'impatto.


Se un normale praticante di arti marziali avesse dovuto sopportare questa forza terrificante, si sarebbe già spaccato le mani, ma Lin Ming poteva contare sui poteri rigeneranti della Porta del Riposo. Nonostante il suo sangue si agitasse, questa grande forza lo fece anche ribollire con furore.


82.


83.


84...


Lin Ming uccise sempre più buoi. Il sangue pioveva, tingendo il suo corpo di cremisi. Sembrava fosse uscito da una pozza di sangue. Il terreno sotto i suoi piedi era bagnato di carne e sangue e ogni passo che faceva lasciava un'impronta profonda.


191!


192!


Mentre continuava ad uccidere, Lin Ming combatté sempre più istintivamente. Non doveva nemmeno pensare. Finché un bue si fosse precipitato su di lui, sarebbe riuscito a rispondere all'istante e ad ucciderlo!


Mentre osservava il combattimento, lo spirito dell'artefatto sospirò con ammirazione. Non si sarebbe mai immaginato che il livello della trasformazione del corpo di Lin Ming fosse così alto. Sembrava che non fosse affatto inferiore al sistema di accumulo dell'essenza. La creazione del suo corpo spirituale era stata temprata dalla tecnica della trasformazione del corpo, complementandosi l'uno con l'altro.


"Questo bambino ha già aperto la quarta Porta della Ferita. La Porta della Ferita si concentra sulla forza offensiva. Dopo che si apre, la forza di un praticante di arti marziali aumenterà drasticamente fino a raggiungere decuplicare. Non dovrebbe avere problemi a completare le Otto Porte Nascoste, ma sarà troppo difficile avanzare alle Nove Stelle dei Palazzi del Dao."


"Si può dire che abbia superato perfettamente la seconda fase."


Mormorò tra sé e sé lo spirito. A questo punto aveva già confermato il potenziale e il talento di Lin Ming; aveva assolutamente i requisiti per ottenere la Lancia del Sangue della Fenice.


"Nonostante queste due fasi abbiano confermato che hai i requisiti per ottenere un artefatto Saint di massimo livello, ti metterò alla prova un'ultima volta sulla volontà e la percezione; può essere considerata una fortuna per te. Se puoi superarlo, non solo ti darò la Lancia del Sangue della Fenice, ma ti donerò anche un frammento dell'energia e delle Leggi che il precedente maestro del Palazzo del Grido della Fenice ha lasciato nella Lancia del Sangue della Fenice, permettendole di avvicinarsi al livello trascendente."


Lin Ming non aveva idea dei piani dello spirito. Rimase nelle pianure sconfinate, stringeva la Grande Alabarda Sanguigna e si preparava a continuare questa sagra del massacro.


In quel momento gli innumerevoli buoi che si scatenavano nelle pianure sembrarono ricevere qualche sorta di richiamo. Iniziarono a ritirarsi come una marea calante. Le diverse centinaia di carcasse svanirono, non rimase una traccia di sangue a terra.


Lin Ming fece un respiro profondo. Sapeva di aver superato la seconda fase.


Ce ne sarebbe stata una terza?


Mentre ci pensava, il terreno di fronte a lui tremò. Si allargò una crepa e, con un rimbombo, un'enorme tavola di pietra si sollevò lentamente!


"Uh, questa è...?" Questa tavola di pietra era ampia 10 piedi, alta 20 e spessa 5.


La superficie era ricoperta da una densa file di rune di fuoco, tutte diverse e cambiavano gradualmente. In fondo le rune erano piccole e sochilometrivano a piccole lingue di fuoco, ma mentre si levavano si trasformavano in ogni sorta di strana linea che strisciava per la tavola come una rete di rampicanti. Più in alto formavano dei motivi astratti. Alcuni sembravano degli occhi, altri dei mostri e altri ancora antiche razze.


"Una pietra del caos?"


Lin Ming sussultò, ma scosse immediatamente la testa. Quando era nella città dell'Antica Fenice, aveva avuto la fortuna di vedere un piccolo pezzo di pietra del caos. Una pietra del caos si era formata all'inizio dell'universo e aveva formato naturalmente un totem del caos in cui era rimasta l'energia primordiale. Una pietra del caos era qualcosa che puntava alla fonte del Grande Dao. Se uno avesse potuto capirla pienamente, sarebbe stato illuminato sui principi della rivoluzione dell'energia primordiale. Si poteva perfino diventare la persona più esperta nelle leggi in tutto il Regno Divino, diventando un'esistenza al livello di un Empireo!


I motivi sulla pietra del caos erano un po' grezze. Erano linee formate da energia naturale, con dei solchi profondi e lievi. Non erano come questa tavola di pietra, con innumerevoli linee delicate.


Senza dubbio era stata incisa da qualche supremo esperto del clan dell'Antica Fenice. Era molto probabile che fosse un patriarca del clan dell'Antica Fenice.


Lin Ming aveva capito quanto era importante un patriarca nel clan. La forza di Fata Feng era incredibile, eppure era solo un vice del Palazzo del Grido della Fenice. Al di sopra c'era il maestro del palazzo, che era un Anziano del clan. Dato che i palazzi erano 72, questo significava che ci dovevano essere almeno 72 Anziani. Al di sopra di questo livello c'era un patriarca!


Una figura di questo livello aveva lasciato questa tavola di pietra, ed era anche almeno venti volte più grande delle pietre della città dell'Antica Fenice. Si poteva immaginare il valore di questa pietra.


"Il trattamento nel Regno Divino è davvero diverso. Se una figura al livello di un patriarca volesse iscrivere una tavola di pietra, avrà dovuto spendere un'enorme quantità di tempo e sforzi per farlo. Nella città dell'Antica Fenice c'erano solo tre piccoli pezzi, ognuno di essi ampio un piede quadrato. Non si può paragonare a questa tavola di pietra. Sembra che la prova stia esaminando la mia percezione."


Con il passare del tempo, la percezione sarebbe diventata sempre più importante. Questo perché era correlata alla comprensione del Dao Celeste. Mentre ci pensava, Lin Ming sussultò. Una vasta volontà spiccò dalla tavola di pietra, avvolgendolo!


Quando fu travolto, Lin Ming sentì un'enorme oppressione sul suo mare spirituale. Il piccolo spirito da battaglia all'interno iniziò ad emettere delle grida di entusiasmo.


"Questa è la volontà lasciata dalla tavola di pietra di un patriarca del clan?" Lin Ming si rese conto di cosa stava succedendo.
                                


                                



