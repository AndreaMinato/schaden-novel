---
weight: 9630
title: Capitolo 963 – Perfezione dell'Argento
pubDate: 2025-12-15T08:37:10.295Z
tags:
    - mw
---


<em>Capitolo regolare,
15 Capitoli in coda, 0/5
-Schadenfreude</em>


"Allora è così. Non mette alla prova solo la mia percezione, ma anche la mia volontà."


Questa volontà ovviamente era stata lasciata dalla persona che aveva inciso la tavola di pietra e sarebbe potuta durare per diverse centinaia di migliaia di anni o anche milioni di anni.


"Se potrò resistere al battesimo di questa volontà, sarà di grande beneficio per il mio spirito da battaglia. Questa è una buona opportunità!"


Lin Ming era emozionato. Quando aveva viaggiato lungo la Strada dell'Imperatore, la volontà più potente che aveva incontrato era quella dell'Imperatore Demoniaco. Era ben lontana dal potersi confrontare con quella del patriarca del clan dell'Antica Fenice.


Se avesse potuto sopportare la soppressione della volontà di un guerriero simile, sarebbe riuscito a sfruttare ancora di più il potenziale del suo spirito da battaglia.


Una volta formato, sarebbe stato difficile aumentare questo potenziale. Esistevano pochissimi materiali celesti in grado di potenziarlo e potevano essere trovati solo con un colpo di fortuna. Ad esempio il Cristallo del Fulmine delle Due Vite Gemelle era una pietra divina nata con una Fonte del Tuono. Tuttavia uno spirito del genere richiedeva centinaia di milioni o anche miliardi di anni per nascere. Questo rendeva il cristallo più che raro. Solo una grande Terra Sacra del Regno Divino sarebbe riuscita ad ottenere qualcosa di così prezioso.


Era estremamente difficile renderlo più potente. Una volta formato, era praticamente fisso, ma usare la pressione di un grande maestro permetteva di temprare e sfruttare il potenziale.


<em>Hu!</em>


La volontà si precipitò con violenza sul mare spirituale di Lin Ming come una tempesta. Lo spirito da battaglia a forma di lancia del giovane fu costretto a sopportare questo impatto.


Lin Ming era avvolto da questa pressione. Si sentiva come se stesse nuotando in un mare di energia, gli dava una sensazione confortevole e rilassante.


Lo sguardo dello spirito si animò. Osservò Lin Ming con un po' di sorpresa. "Dai suoi ultimi attacchi, ho sentito che la sua volontà e il suo spirito da battaglia sono estremamente formidabili. Per l'ultima fase gli ho fatto sopportare una pressione di gran lunga superiore alla sua età scheletrica. Non pensavo che sarebbe riuscito a resistere così facilmente..."


"Quello spirito da battaglia grigio in effetti è speciale. A causa di quello strato di luce grigia, non ho capito il suo grado. Pensavo che avesse appena raggiunto l'argento, ma ora sembra che sia al picco del gran successo, ad un solo passo dal raggiungere la perfezione!"


"Un ragazzo al quinto Stadio della Distruzione ha uno spirito da battaglia sta per arrivare alla perfezione dell'argento, incredibile! Nonostante i geni del Regno Divino siano sconvolgenti, questa è la prima volta che ho sentito di qualcuno che è riuscito ad ottenere uno spirito da battaglia a questo livello! Ha anche un attributo speciale, rendendolo ancora più straordinario. Se potrà arrivare al livello oro, potrà manifestarsi nella realtà e la sua forza combattiva aumenterà drasticamente."


Lo spirito dell'artefatto iniziò a riflettere. Non vedeva proprio l'ora di capire a che livello sarebbe arrivato Lin Ming.


"Ehi, sembra che questo moccioso se la stia godendo un po' troppo. Come posso lasciarti rilassare durante una prova? Se lo facessi perderei la faccia."


Lo spirito del padiglione degli artefatti Saint era uguale ad un maestro al Lord Divino realm. Inoltre si era occupato del padiglione per così tanti anni ed era un'esistenza antica nel Palazzo del Grido della Fenice, naturalmente era orgoglioso. Per questo le azioni di Lin Ming avevano stuzzicato la sua arroganza.


"Voglio vedere quanto riuscirai a resistere!"


Lo spirito dell'artefatto sorrise malignamente. La pressione della volontà su Lin Ming aumentò rapidamente.


Dall'età di 35 anni all'inizio, arrivò rapidamente a 50, 70 e poi 80 anni!


Inoltre la tavola di pietra lasciata dal patriarca non conteneva solo la sua volontà, ma anche l'aura delle leggi del fuoco del Grande Dao.


"Così forte!"


La nebbia attorno allo spirito da battaglia fu spinta indietro dalla pressione; era stata schiacciata fino ad arrivare ad un pollice di distanza dalla piccola lancia.


Lin Ming sentì una pressione spaventosa. Anche lui trovò difficile sopportarla.


Un'energia nera si precipitò nel suo mare spirituale, come se volesse farlo a pezzi!


"La terza fase è assurdamente difficile o punta apposta a stimolare il mio potenziale?"


Lin Ming aveva piena fiducia nella sua volontà. Nonostante negli altri aspetti non potesse essere considerato il migliore, era certo che in termini di volontà sarebbe stato difficile trovare un altro genio che sarebbe riuscito a rivaleggiare con lui. Ora però si sentiva sotto pressione. Se anche lui era così in difficoltà, ci sarebbero stati davvero altri discepoli in grado di superare questa prova assurda?


La nebbia che normalmente fluttuava attorno alla lancia fu costretta a ritirarsi a causa dell'immensa pressione.


"Vediamo quanto potrai resistere!" Lin Ming aveva destato l'arroganza dello spirito. In realtà aveva superato da tempo la prova. Desiderava solo mettere alla prova i limiti del giovane.


"Età scheletrica di 100 anni!"


Gridò lo spirito senza più sopprimere la volontà e l'aura della tavola. Questa pietra del totem era stata lasciata dal 26esimo patriarca del clan dell'Antica Fenice, Xiano Daoji. Questo totem in origine era parte di una serie. Xiao Daoji aveva creato sette serie, per un totale di 49 tavole. Il solo motivo per cui era stata immagazzinata nel padiglione era perché agiva come il nucleo della grande formazione e stabilizzava i 9.999 artefatti Saint.


Anche tra tutti i patriarchi del clan, Xiao Daoji era una figura sbalorditiva. Voleva raffinare nove serie, per un totale di 81 tavole di pietra, ma sfortunatamente era riuscito a crearne solo 49 prima di andare incontro ad una grande calamità e morire.


Ognuna delle 49 tavole di pietra contenevano un po' della volontà e dei pensieri di Xiao Daoji. Nonostante fosse una quantità insignificante in confronto a Xiao Daoji stesso, non era comunque qualcosa con cui un normale discepolo poteva sperare di contendere.


Il limite di entrata nel Padiglione degli Artefatti Saint era 100 anni. A questo punto, tutti i pensieri di Xiao Daoji si scatenarono. Nel mare spirituale di Lin Ming, la nebbia che fluttuava attorno allo spirito da battaglia era stata compressa così tanto da condensarsi sull'asta stessa.


<em>Ka ka ka!</em>


In quel momento apparve una piccola fessura nello spirito da battaglia.


"Mm?!"


Lo spirito sussultò. Un'aura indescrivibile uscì dalle fessure. Era vasta, sconfinata, vigorosa e indescrivibile e sbalordì lo spirito dell'artefatto.


La forza di Lin Ming chiaramente non era paragonabile a quella dello spirito dell'artefatto, ma quest'aura lo spaventò. Era una venerazione e una trepidazione che proveniva dalle profondità del suo essere, come se una sensazione tramandata da tempo immemore.


"Energia primordiale?"


Lo spirito dell'artefatto era esterrefatto. Nelle leggende, il Regno Divino aveva un artefatto spirituale primordiale, formato durante l'origine del mondo. Era la Reliquia del Dao Celeste, formata nell'energia primordiale ed era antica come l'universo stesso!


Quella era un'esistenza che superava un artefatto spirituale e l'energia primordiale era anche il segno di una Reliquia del Dao Celeste. Secondo le voci, non poteva essere creata nemmeno da un Empireo. Senza dubbio però, se un normale artefatto spirituale potesse assorbire anche un briciolo di energia primordiale, sarebbe stato di grande beneficio!


L'energia primordiale era qualcosa che poteva suscitare venerazione e un enorme desiderio negli artefatti spirituali.


"Questo giovane ha davvero energia primordiale?!" Lo spirito era spaventato; se fosse stato vero, sarebbe stata una questione seria. Rilasciò parte del suo senso divino per avvolgere Lin Ming, ma un momento dopo scosse la testa. Questa non era energia primordiale, ma conteneva un'aura simile in natura all'energia primordiale. Poteva essere considerata a stento la sua forma elementare.


"In effetti era impossibile." Sospirò lo spirito dell'artefatto.
L'energia primordiale esisteva fin dalla formazione dell'universo, ma poi si era divisa in Yin e Yang, per poi differenziarsi negli elementi e svanire. Anche se fosse esistito, non era qualcosa che Lin Ming avrebbe potuto raffinare. Solo un briciolo di energia primordiale poteva distruggere una stella. Figuriamoci Lin Ming, nemmeno un Lord Divino sarebbe riuscito ad assimilarla!


"Nonostante però abbia solo una forma elementare di energia primordiale, è comunque molto raro. Non ho idea di che metodo alleni, ma in futuro, se potrà diventare un Sacro Lord, un Re del Mondo o anche un Empireo, allora forse potrebbe fare evolvere l'energia primordiale nel suo mondo!"


Mentre stava riflettendo, vide che lo spirito da battaglia di Lin Ming aveva iniziato a brillare. Un momento dopo rinacque. Nonostante la sua forma principale era ancora color grigio argento, rifletteva una lieve traccia dorata.


"Spirito da battaglia alla perfezione dell'argento!"


Lo sguardo dello spirito dell'artefatto si animò. Questo stato era molto vicino a quello dello stadio d'oro. Non avrebbe mai pensato che solo mettendo alla prova la volontà di Lin Ming lo avrebbe fatto avanzare di livello!


"Il suo spirito da battaglia contiene un'aura primordiale e ha anche raggiunto la perfezione dell'argento, solo ad un passo dall'oro. È davvero straordinario, il potenziale di questo giovane è illimitato!"


"In confronto alla sua volontà, però la sua percezione è piuttosto ordinaria. Non è riuscito a comprendere molto dai frammenti delle Leggi del Grande Dao nel totem di pietra. Forse è stato perché ho sollecitato troppo l'energia nella tavola di pietra e ha superato i limiti della sua età scheletrica."


"È anche normale. Non esiste un talento che eccelle in ogni aspetto. Questo già supera tutte le mie aspettative, ha superato perfettamente questa prova. È comunque incredibile. Ho difficoltà a credere che sia un praticante di arti marziali asceso dai piani inferiori. Mi chiedo quante opportunità fortunate abbia incontrato e quante avventure abbia sperimentato!"


Mentre ci pensava, lo spirito si immobilizzò. Guardò Lin Ming, completamente esterrefatto!


Prima voleva terminare la prova, ma quando aveva provato a reclamare l'aura della tavola di pietra, scoprì che era un'enorme parte dei frammenti delle Leggi del Grande Dao era stata assorbita dal corpo di Lin Ming. Sembravano essere scomparsi senza lasciare traccia!


"Ha inghiottito una marea di frammenti del Grande Dao?" Lo spirito degli artefatti non aveva capito cosa stava succedendo. Non poteva vedere il Germoglio del Dio Blasfemo nel corpo di Lin Ming. I frammenti del Grande Dao che Xiao Daoji aveva lasciato riguardavano le Leggi del Fuoco e corrispondevano perfettamente al suo attributo!
                                


                                



