---
weight: 9640
title: Capitolo 964 – Lancia Saint in mano
pubDate: 2025-12-15T08:37:10.295Z
tags:
    - mw
---


<em><strong>CAPITOLO SPONSORIZZATO ringraziamo Mara!</strong>
14 Capitoli in coda (2 di Mara /12 di Marco) e 0/5
-Schadenfreude</em>


Lin Ming sentì un calore ardente nel suo dantian. Il Germoglio del Dio Blasfemo inghiottì selvaggiamente i frammenti del Grande Dao che aveva lasciato Xiao Daoji. Queste schegge contenevano tutte la comprensione che il patriarca aveva ottenuto sul Grande Dao del Fuoco. Certamente Lin Ming avrebbe avuto difficoltà a percepirli, ma dato che aveva il Germoglio del Dio Blasfemo, non ci sarebbe stato nessun problema.


Ogni frammento fu attirato da un flusso ribollente di energia e trainato nel Germoglio del Dio Blasfemo. Formarono rune su di esso.


Numerosi frammenti delle Leggi del Grande Dao iscrissero costantemente nuovi simboli sul Germoglio del Dio Blasfemo. Le rune si addensarono lentamente finché non crearono una nuova gemma. Crebbe lentamente fino a spiegare una foglia giovane e tenera.


A questo punto al Germoglio del Dio Blasfemo spuntarono cinque foglie. Tre foglie di tipo fulmine e due di attributo fuoco. Ognuna di esse aveva le sue caratteristiche speciali. Il colore e la forma erano completamente diverse l'una dall'altra.


La prima era a forma di cuore cremisi.


La seconda del fulmine era lunga e stretta, affilata come una spada dorata.


La terza era viola e aveva la strana forma di una piccola fornace a tre piedi, su di essa vi era incisa un piccolo leone. Era la Fonte del Tuono che era stata inghiottita dal Germoglio del Dio Blasfemo.


La quarta era una foglia del fulmine. Era stata formata quando Lin Ming era asceso al Regno Divino e aveva assorbito il potere della punizione celeste. Era color rame ed era a forma di spadone.


Anche la più nuova, la quinta era molto strana. Era quadrata come un sigillo di giada. Anch'essa era color rame e le sue venature formavano strani testi, tutti riflettevano il Grande Dao delle Leggi del Fuoco che Xiao Daojin aveva compreso.


In soli dieci respiri di tempo Lin Ming era riuscito ad assorbire metà dei frammenti!


In realtà questi frammenti erano semi delle Leggi che Xiao Daoji aveva lasciato. Si erano fusi con la tavola di pietra e si erano evoluti lentamente col passare del tempo. Era possibile rigenerare quelli che erano stati inghiottiti, ma dopo aver accumulato tutti questi frammenti per così tanti anni, lo spirito provò un dolore incredibile. Inoltre non aveva idea di cosa fosse accaduto. Contenevano leggi del Grande Dao estremamente misteriose, per raffinarli ci sarebbe voluta una grande quantità di tempo. Com'era riuscito questo ragazzo ad assorbirne così tanti così facilmente?


"Questo moccioso ha qualche segreto. È impossibile raggiungere questo livello con la sola percezione." Lo spirito dell'artefatto aveva moltissima esperienza. Anche se non poteva vedere il Germoglio del Dio Blasfemo, poteva fare ipotesi grazie a queste informazioni.


"Questo giovane diventerà potentissimo. Il suo potenziale e il suo talento sono fenomenali. La maggior parte dei geni nel Palazzo del Grido della Fenice quando finiscono le mie prove sono senza fiato, mentre questo ragazzo non solo le ha superate perfettamente, ha anche ottenuto grandi benefici. Una volta che raggiunge il suo limite, una persona del genere è capace di ribaltare la situazione. Una calamità che potrebbe annientare un normale genio diventerebbe un'opportunità per lui. Questo è il cosiddetto destino di un Imperatore! Non è solo fortuna, ma anche una forza tale da poter cambiare i pericoli in opportunità, la loro sicurezza impressa nelle loro ossa permette loro di farlo!"


Lo spirito dell'artefatto sospirò. Un enorme volto apparì di nuovo nel mondo. La tavola di pietra sprofondò nel terreno con un rimbombo.


"La ringrazio senior!" Lin Ming era pieno di gioia.


"Sto solo facendo il mio dovere secondo le regole. Giovane, hai ottenuto grandi benefici stavolta. Non solo hai ottenuto il potere delle Leggi lasciato dall'ultimo maestro del palazzo, hai anche assorbito metà dei frammenti delle Leggi del Grande Dao del Fuoco accumulate per 20.000 anni. Ehehehahah!" Lo spirito fece una smorfia, ovviamente ne era stato addolorato.


"La ringrazio per essersi preso cura di me." Lin Ming fece un sorrisetto.


"Umpf, che lusingatore, sei proprio loquace!" Lo derise lo spirito. "Non so che metodo tu abbia usato per assorbire i frammenti, ma dev'essere stato un qualche trucco. Lascia che ti dica una cosa, solo ciò che hai compreso tu stesso sarà efficace. Devi provare a potenziare il più possibile la tua percezione. Più avanzerai nella strada delle arti marziali, più diventerà importante. Ma coltivi sia il corpo che l'essenza e la Porta dell'Apertura aiuta a sviluppare il cervello. Ti permetterà di potenziare la tua percezione. Per te sarà la più utile delle Otto Porte Nascoste."


"Ringrazio Senior per il suo consiglio." Disse rispettosamente Lin Ming. Una volta che fosse arrivato alla fine del Lord Divino realm, le Otto Porte Nascoste sarebbero diventate sempre meno utili. Allora sarebbe dovuto avanzare alle Nove Stelle del Palazzo del Dao per mostrare migliori risultati. Tuttavia la percezione era diversa, sarebbe stata sempre utile.


"Mm, la Lancia del Sangue della Fenice è tua. Aspetto con impazienza di vederti crescere!" La voce dello spirito riecheggiò nel mondo. C'erano state tre fasi durante questa prova ed era durato per un'ora. Tuttavia all'esterno erano passati solo due bastoncini di incenso di tempo.


Quindici minuti erano tre bastoncini di incenso di tempo. Quando Huang Yuegong era entrato nel mondo della Spada Trafiggi Sole, era riuscito a resistere per soli quindici minuti.


Inevitabilmente Huang Yuegong aveva fatto una smorfia vedendo che il giovane era riuscito a resistere per due bastoncini di incenso di tempo.


Nonostante sapesse che era impossibile per Lin Ming avere successo, il fatto che fosse resistito per due bastoncini di incenso dimostrava che poteva rivaleggiare con lui in quanto a talento!


Come poteva Huang Yuegong esserne contento? Si incupì particolarmente dopo aver sentito Jun Yunrue e le altre discepole lodare continuamente Lin Ming.


"Sono passati due bastoncini di incenso di tempo, è incredibile. L'apprendista junior Lin è troppo forte!" Lo lodò Lin Junzhi mentre guardava la clessidra, non aveva notato quanto si era adombrato Huang Yuegong.


"È sconvolgente! Due bastoncini di incenso di tempo, quello è un livello che nemmeno i senior al Divine Transformation Realm della Sala della Fenice possono raggiungere!" Lodò un discepoli di cognome Zhang. Tuttavia provava una strana sensazione spiacevole.


Huang Yuegong era una figura altera e potente, il signorino di un grande clan. Lui invece era solo una persona comune del Regno Divino; le sue origini erano di gran lunga inferiori. Non lo invidiava perché erano troppo diversi l'uno dall'altro.


Lin Ming invece era solo un praticante di arti marziali del regno mortale, aveva origini simile alle sue, ma ora era riuscito a fare qualcosa di irraggiungibile per lui, ovviamente provava invidia.


"I discepoli della Sala della Fenice sono forti, ma solo quando si tratta di forza; il loro talento e potenziale potrebbe non essere superiore. L'apprendista junior Lin supera davvero ogni aspettativa. La valutazione dell'onorabile maestra in effetti non era sbagliata." Disse contenta Jun Yunrue. Era emozionata perché Fata Feng aveva trovato un altro potente sostenitore.


Le sue parole furono come sale sparso sulle ferite di Huang Yuegong.


Il giovane quasi strinse i denti:"In effetti è talentuoso, ma due bastoncini di incenso di tempo dovrebbero essere il suo limite!"


Huang Yuegong mantenne una facciata da gentiluomo magnanimo anche se stava stringendo il suo ventaglio. Se non fosse stato un artefatto Saint di basso livello, si sarebbe spaccato per la pressione.


"Dannazione, com'è potuto accadere?" Huang Yuegong non poteva accettare ciò che stava accadendo. Era un talento orgoglioso, un genio perfino tra gli Huang, una delle tre grandi famiglie del clan dell'Antica Fenice. Date le sue origini, dovrebbe fiorire con gloria nel Palazzo del Grido della Fenice. Avrebbe dovuto sottomettere tutti i giovani membri d'élite mentre diventava il più grande guerriero del Palazzo del Grido della Fenice.


Ora però aveva incontrato per caso questo piccolo plebeo, un praticante di arti marziali che era asceso dai piani inferiori e che era solo un assistente di Jun Yunrue, una persona che normalmente avrebbe ignorato era riuscita a superarlo in quanto a talento! Sarebbe bastato resistere per un altro bastoncino di incenso di tempo per raggiungere il suo livello.


Se fosse riuscito ad ottenere lo stesso risultato, allora dove sarebbe andata a finire la sua reputazione? Sarebbe stato semplicemente un insulto.


"Signor Huang, forse il ragazzo è svenuto durante la prova." Disse uno dei lacchè di Huang Yuegong.


"Esatto. Credo che sia lo scenario più probabile, non ha resistito alla prova e questo ha danneggiato il suo mare spirituale, facendolo svenire. Non ci possono essere altre alternative!" Fece da eco Song Baifeng.


Tuttavia nessuna delle loro parole riuscì a sollevare di morale Huang Yuegong. I suoi occhi brillavano mentre fissava il sole ardente nel cielo. Notò qualcosa e sospirò di sollievo. Si rilassò e disse:"L'apprendista junior Lin sta per uscire."


Mentre parlava, la Lancia del Sangue della Fenice nel cielo tremò violentemente.


Quando i due lacchè lo videro, sospirarono. Lodarono:"La vista del signorino è sbalorditiva. Ha detto che due bastoncini di incenso di tempo sarebbero stati il suo limite e ora pare che sia vero. Ha davvero colto nel segno!"


"Esatto, come le parole di un profeta." Continuò Song Baifeng con altre lusinghe.


Quando sentì queste parole, Huang Yuegong recuperò la calma. Aprì il suo ventaglio e lo sventò. Questa era la sua azione emblematica. Solo quando era di buon umore l'avrebbe fatto, facendo la parte del gentiluomo.


"Questo Lin Ming è davvero spettacolare. È riuscito a resistere un po' di più di due terzi del mio tempo, ma la prova di questo artefatto diventa sempre più difficile col passare del tempo, specialmente quando si avvicina ai quindici minuti, è almeno dieci volte più difficile rispetto a prima!" Disse Huang Yuegong. Intenzionalmente o meno, ciò che aveva detto era la verità. La prova si inaspriva con il passare del tempo e quindi non stava esagerando.


Significava che Lin Ming era molto più inferiore a lui. Huang Yuegong era capace di accettarlo.


"Esatto, un piccolo praticante di arti marziali asceso dai piani inferiori non è diverso da un mendicante per noi. Come può essere paragonato alla dignità e alla maestà del signor Huang? Nonostante sia riuscito a resistere un po' meno, visto che la prova aumenta in difficoltà verso la fine, c'è comunque un divario incredibile!"


I lacchè lo lusingarono più volte. Questo fece accigliare lievemente Jun Yunrue.


In quel momento Lin Ming fu respinto dal sole ardente. Non sembrava in difficoltà come lo era sembrato Huang Yuegong prima. Invece atterrò gentilmente a terra. A parte un viso lievemente arrossato, non c'era nulla fuori posto.


"Mm? Come mai non è stato ferito?"


Huang Yuegong aggrottò le sopracciglia. Voleva vederlo vomitare sangue dopo essere stato ferito gravemente.


"Apprendista junior Lin, sta bene?" Jun Yunrue accorse velocemente. Lo sondò per un momento e fu sollevata nello scoprire che non c'erano seri danni."


"Sto bene apprendista senior." Rispose con noncuranza Lin Ming, i suoi occhi puntavano ancora verso il sole ardente nel cielo.
                                


                                



