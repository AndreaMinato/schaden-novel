---
weight: 9670
title: Capitolo 967 – Pronto a Combattere
pubDate: 2025-12-15T08:37:10.295Z
tags:
    - mw
---


<em>Capitolo regolare,
12 Capitoli in coda (12 di Marco) e 0/5
-Schadenfreude</em>


"Apprendista junior Lin, non lo ascolti!" Jun Yunrue si inquietò quando vide che Lin Ming lo stava ascoltando; pensava che potesse passare dalla parte di Huang Yuegong e quindi entrare nella fazione di Xiao Jiuyang. Disse velocemente:"Non può credere alle parole di Huang Yuegong; le sta mentendo!"


"Ehi, apprendista junior Jun, stia attenta. Come avrei detto menzogne? I tre grandi clan hanno accettato innumerevoli membri esterni. Se vogliamo crescere certamente non possiamo dipendere solo dai nostri membri. Se lo desidera, posso portarla a vedere un Anziano del mio clan Huang." La voce di Huang Yuegong era fredda. Nonostante volesse ottenere Jun Yunrue come giocattolo e aiutante, non era niente in confronto un artefatto di massimo livello.


"Huang Yuegong! L'apprendista junior Lin appartiene alla fazione della mia onorabile maestra Fata Feng. Chi oserebbe attaccarla?!"


"Fata Feng? Divertente!" Huang Yuegong scosse la testa sogghignando.


"Se non fosse per Fata Feng, Lin Ming potrebbe essere un po' al sicuro, ma a causa sua ora è il nemico di tutti! Chi è Fata Feng? Una qualche pu****a di comuni origini! Crede di poter raggiungere il livello del Saggio Jiuyang? Apra gli occhi e guardi bene! Dei 72 palazzi del clan dell'Antica Fenice, quale dei maestri ha umili origini?! Tutti provengono dalle famose grandi famiglie, se non dai tre grandi clan.
Ad esempio l'apprendista Senior Bai Daohong proviene dal clan Bai. Se Fata Feng vuole competere per il trono, eheh, sta facendo il passo più lungo della gamba. Tra cento anni, quando il maestro del palazzo si ritirerà e il Saggio Jiuyang prenderà il suo posto, crede che non si sbarazzerà di tutti i suoi nemici?"


Huang Yuegong sorrise in modo malvagio, senza badare a quanto fossero crudeli le sue parole. Non temeva di offendere Fata Feng perché sapeva che tra cento anni sarebbe stato il Saggio Jiuyang a diventare il capo del palazzo. Fata Feng non poteva essere paragonata a lui.


E ora Huang Yuegong era così potente nel Palazzo del Grido della Fenice che nemmeno Fata Feng poteva affrontarlo.


"Apprendista junior Jun, anche gli uccelli sanno scegliere del buon legno per i loro nidi. Se è disposta a seguirmi le darò privilegi in quanto mio buon animaletto. Artefatti Saint di medio livello, pillole di ogni genere, può essere tutto suo. In questo mondo le persone dovrebbero scegliere in modo intelligente.
Si ricorda della storiella che le ho detto? È successo davvero. Lo zio di quella ragazzina ha provato ad indagare su cosa le fosse successo, ma alla fine ha rinunciato senza poterci fare nulla. Sa perché? Perché ci saranno sempre persone più crudeli di lei!"


Huang Yuegong sembrò sempre più contento mentre parlava. Stava sfogando tutta la frustrazione dopo essere stato umiliato da Lin Ming.


Lin Ming stava ascoltando pazientemente. In realtà non lo stava facendo per divertirsi, ma perché voleva comprendere meglio la situazione del clan dell'Antica Fenice così da non pagare le conseguenze della propria ignoranza in seguito.


Sapeva che Huang Yuegong stava esagerando, ma non di molto. Il clan dell'Antica Fenice in effetti era troppo grande. Con 72 palazzi e tre grandi clan, la coesione e il cameratismo non sarebbero stati così grandi visto che non c'era un nemico esterno. Anche se uno fosse stato talentuoso, forse avrebbe attirato su di sé una calamità se non avesse avuto qualcuno a proteggerlo!


"Se lo può scordare!" Jun Yunrue aveva il viso rosso per la rabbia. Se prima aveva un'impressione favorevole di Huang Yuegong, ora era infuriata dopo averlo sentito riferirsi a lei come un animaletto e di come aveva intenzione di farla unire al suo harem.


"Umpf, sembra che preferisca le maniere forti! Jun Yunrue, lo rimpiangerà un giorno perché la persona destinata a diventare il prossimo capo del palazzo è il Saggio Jiuyang! Quando arriverà il momento e vorrà cercare rifugio da me, non so nemmeno se mi disturberò a riceverla! Umpf!" Huang Yuegong non si disturbò più a mantenere la sua immagine. Questo fece ansimare per la rabbia Jun Yunrue.


Huang Yuegong non perse più tempo con la giovane. Guardò Lin Ming e disse a bassa voce:"Farà meglio a pensarci con attenzione. Ho una serie di artefatti Saint di alto livello, un anello, una veste, una lancia, un parabraccio e una fornace di alto livello, tutti per la sua Lancia del Sangue della Fenice! Dovrebbe sapere il valore di ognuno di questi cinque tesori è inferiore alla sua Lancia del Sangue della Fenice, ma combinati potrebbero non essere inferiori. Inoltre può ottenere l'asilo della mia famiglia Huang, cosa avrebbe da perdere?"


Lin Ming rise con noncuranza.


"Di cosa sta ridendo?" Huang Yuegong si accigliò.


"Sto ridendo del suo piano meraviglioso. Cinque artefatti Saint di alto livello per scambiare la mia Lancia del Sangue della Fenice? Nonostante non capisca molto degli artefatti Saint, perfino io so che ogni grado ha una differenza di almeno dieci volte. Questa Lancia del Sangue della Fenice nelle mie mani è un artefatto Saint di massimo livello e ha anche la forza primaria del vecchio maestro del palazzo. Ciò che mi ha offerto potrebbe essere sufficiente solo per un ottimo artefatto Saint di alto livello. Se volessi scambiare la mia Lancia del Sangue della Fenice, potrei ottenere 200-300 di artefatti Saint del genere. Eppure vuole usarne cinque per averla? Crede che sia un idiota?"


Mentre Lin Ming parlava, vene blu iniziarono a sporgere dalla fronte di Huang Yuegong, che trattenne la rabbia e disse freddamente:"A volte le persone moriranno a causa della troppa avidità."


Lin Ming sogghignò:"Ridicolo. Vuole fare uno scambio del genere e io sarei avido? È davvero così illuso? Quei due vermi dietro di lei continuano a blaterare di come sono un mendicante e, in effetti, in confronto ai talenti del Regno Divino sono davvero un mendicante. Ma ora, se volessi vendere la Lancia del Sangue della Fenice, potrebbe permettersi questa lancia da mendicante con tutte le sue risorse?"


Derise spietatamente Lin Ming. Le sue parole furono uno schiaffo per Huang Yuegong. Accanto a lui, Jun Yunrue esultò internamente. Voleva gridare 'ben detto'. Un contrattacco del genere aveva proprio sfogato la sua rabbia!


Il viso di Huang Yuegong diventò rosso come un fegato. Era sempre stato ricco, ma non sarebbe riuscito nemmeno a permettersi la punta di quella lancia se si fosse basato sul prezzo di mercato. Aveva solo cinque artefatti Saint di alto livello, quindi come poteva non essere arrabbiato?


Huang Yuegong era arrabbiato per la vergogna e i suoi due lacchè che erano stati rimproverati si precipitarono in avanti!


"Moccioso, vuoi morire!"


Gridarono selvaggiamente i due lacchè che erano irritati come un cane a cui era stata pestata la coda. Erano praticanti di arti marziali al Mare Divino Realm servi di una grande famiglia, quindi come potevano permettere ad un guerriero al quinto Stadio della Distruzione dei piani inferiori di insultarli?


I due lacchè tirarono fuori delle sciabole dai loro anelli spaziali e menarono un fendente verso la testa di Lin Ming. Erano artefatti Saint e, nonostante fossero di basso livello e di bassa qualità, avevano comunque un certo grado. Quando sferrarono i loro attacchi, emanarono intento omicida!


Lin Ming ridacchiò:"Gli inizi del Mare Divino Realm dopo aver superato sei Stadi della Distruzione? Ridicolo!"


Questi due lacchè non erano paragonabili nemmeno a Yang Yun, figuriamoci a qualcuno come Lin Ming. Inoltre aveva ottenuto la Lancia del Sangue della Fenice!


"Fatemi vedere la potenza di questa lancia divina!"


Lin Ming avanzò e colpì. Non usò vera essenza, né aprì le Otto Porte Nascoste. Usò solo forza fisica, combinata con la lancia!


<em>Hu!</em>


Risuonò un grido acuto, simile a quello di una fenice appena destata. Tutta l'energia Origin nel mondo circostante si agitò senza che Lin Ming dovesse controllarla. Con un colpo, le luci di sciabola dei due lacchè furono fatte a pezzi.


Un raggio di luce inghiottì i loro colpi. I due lacchè gridarono miserabilmente mentre la loro vera essenza esplodeva. Il sangue e frammenti di costole schizzarono dai loro petti!


I due gridarono come maiali al macello. Volarono indietro e caddero a terra, il sangue si stava accumulando sotto i loro corpi.


In un solo scambio, i due erano stati quasi uccisi da un solo colpo della Lancia del Sangue della Fenice. Questa era la forza intrinseca della Lancia del Sangue della Fenice. Lin Ming aveva solo rilasciato il suo potere.


I due praticanti di arti marziali al Mare Divino Realm erano stati sconfitti facilmente. Lin Junzhi e gli altri due giovani discepoli ne furono così scioccati che rimasero ammutoliti. Anche se qualcuno che era disposto ad essere un lacchè normalmente aveva un talento e una forza limitata, erano comunque guerrieri che contavano sulle proprie forze per arrivare al Mare Divino Realm. Di fronte a Lin Ming però non erano diversi da bambini, incapaci di resistere!


"Non è affatto sorprendente! La forza dell'apprendista junior Lin è più elevata di quanto ci immaginassimo. pensavamo che potesse uccidere il più debole guerriero al Mare Divino Realm, ma ora sembra che sia molto più abile, specialmente dato che ha ottenuto l'artefatto Saint di massimo livello!"


Jun Yunrue brandì la sua spada e andò accanto a Lin Ming, guardando guardinga Huang Yuegong. In quel momento Huang Yuegong sembrava un vulcano pronto ad esplodere!


"Lin Ming, se vuoi picchiare un cane, devi vedertela con il suo proprietario. Osi davvero attaccare i miei lacchè? Molto bene allora!"


Huang Yuegong emanò un intenso intento omicida, facendo calare la temperatura attorno. Una spada balzò nelle mani di Huang Yuegong come se avesse vita propria. Era la sua arma preferita, un artefatto al picco dell'alto livello!


Una volta armato, la sua aura cambiò. Ora era simile ad un'antica bestia feroce dormiente. Non aveva ancora attaccato, ma una volta che l'avesse fatto si sarebbe avventato su di loro come un fulmine!


L'espressione di Lin Ming era solenne. A parte il divario tra le loro armi, la forza di Huang Yuegong superava di molto la sua.


Al momento Lin Ming era forte quanto un Yang Yun arrivato agli stadi intermedi del Mare Divino Realm. Il talento di Yang Yun non era troppo sbalorditivo. Non poteva essere paragonato ai geni del Regno Divino.


Inoltre Huang Yuegong aveva attraversato nove Stadi della Distruzione. In quanto uno dei combattenti più talentuosi della Sala della Fenice, come poteva non essere straordinario?


Accanto a Lin Ming, Jun Yunrue e gli altri si sentirono sotto pressione. L'aura di Huang Yuegong era semplicemente troppo grande.


In quel momento apparve una strana fluttuazione nel cielo. Si rivelò un enorme volto e una voce profonda e stringente risuonò:"Il padiglione degli artefatti Saint è il deposito delle grandi armi del Palazzo del Grido della Fenice. Secondo le regole, coloro che combattono qui verranno imprigionati per 1000 anni!"


L'enorme volto era lo spirito del padiglione. Mentre parlava, rilasciò un'energia colossale che imprigionò lo spazio dell'area.


Lin Ming, Huang Yuegong, Jun Yunrue e tutti gli altri non riuscirono più a muoversi.
                                


                                



