---
weight: 9700
title: Capitolo 970 – In mezzo ad una tempesta
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
10 Capitoli in coda (10 di Marco) e 0/5
-Schadenfreude</em>


"Fata Feng, desidera fare entrare questo bambino al quinto Stadio della Distruzione nella Sala della Fenice?" Il vecchio che si occupava della registrazione alla Sala della Fenice si accigliò. Gettò un'occhiata sospettosa verso Lin Ming. Il vecchio era il primo vice della Sala della Fenice, il suo cognome era Sun e aveva una coltivazione al Lord Divino realm.


"Le sue fondamenta sono abbastanza solide, ma la sua coltivazione è troppo bassa. A meno che non sia un praticante di arti marziali al nono Stadio della Distruzione, non può entrare nella Sala della Fenice."


"Davvero? So che nonostante le regole dicano che i discepoli devono essere almeno al nono Stadio della Distruzione o al Divine Transformation per entrare, alcuni allievi di grandi famiglie possono unirsi alla sala allo stadio della Distruzione o anche a quella della Sfera d'Energia. Coloro che provengono da grandi clan e hanno dimostrato il loro potenziale possono entrare prima."


Le parole di Fata Feng esposero i trucchi del vecchio Sun, ma il coltivatore non si imbarazzò. Invece sorrise e disse: "Sì, devono provenire da una grande famiglia ed avere un ottimo potenziale, ma questo ragazzo corrisponde ai requisiti?"


Il vecchio Sun squadrò Lin Ming. Il giovane era appena entrato nel Regno Divino e la sua vera essenza aveva ancora le caratteristiche uniche di un praticante di arti marziali dei piani inferiori. Era evidente che non avesse origini straordinarie.


Fata Feng disse con calma:"Lin Ming è entrato nel Padiglione degli Artefatti Saint e ha ottenuto l'approvazione dello spirito. Ha anche ricevuto la Lancia del Sangue della Fenice. È abbastanza per entrare?"


"Mm?" Lo sguardo del vecchio si animò quando sentì queste parole:"La Lancia del Sangue della Fenice! Ecco cos'è successo! È stato lui ad ottenere il miglior tesoro del Padiglione degli Artefatti Saint?"


Il vecchio esaminò nuovamente Lin Ming con un po' di sorpresa. Pensò:'<em>Un praticante di arti marziali dei piani inferiori può davvero ottenere la Lancia del Sangue della Fenice. È piuttosto sorprendente. Fata Feng, hai proprio una buona capacità di valutazione. Sei riuscita a raccogliere un tesoro dalla discarica.'</em>


Fissò Lin Ming, in modo strano. Il giovane rimase in silenzio. Aveva la sensazione che il vecchio avesse una coltivazione al Lord Divino realm e che forse era negli stadi intermedi. Tuttavia non poteva individuare con certezza i suoi limiti. Non era un'esistenza con cui potesse contendere.


Questo tipo di mostro dalla coltivazione alta naturalmente non l'avrebbe preso di mira a causa di un artefatto di massimo livello, ma Fata Feng gli aveva menzionato che questo vecchio era un membro della fazione del Saggio Jiuyang. Naturalmente doveva rimanere vigile.


"Se hai ottenuto l'approvazione dello spirito, in effetti puoi entrare nella Sala della Fenice. Ma lascia che ti avverta prima. Se i tuoi risultati futuri saranno scarsi, allora non avrò altra scelta se non cacciarti via. Questo potrebbe essere un grosso colpo per te, quindi devi pensarci bene prima di entrare." Disse lentamente il vecchio Sun.


"Se sono inferiore agli altri, allora non avrà bisogno di cacciarmi via; me ne andrò io."


"Bene. Allora ecco il tuo gettone." Il vecchio Sun lanciò con noncuranza un gettone. Aveva l'immagine di una fenice inciso di fronte e le parole 'Lin Ming' dietro. Era uguale a quello della Sala del Corvo Dorato a parte qualche piccola differenza.


"D'ora in avanti sarai un discepolo della mia Sala della Fenice e devi seguire le mie regole. Gli incontri privati tra discepoli sono proibiti. Se ci sono problemi che non possono essere risolti con modi più amichevoli, potete combattere. Tuttavia dovete farlo sotto la sorveglianza di un Protettore della Sala e il vostro combattimento si terrà nell'Altare del Nirvana. Il perdente deve pagare il prezzo concordato. Chiunque oserà infrangere queste leggi sarà imprigionato per mille anni!"


Ciò che il vecchio Sun aveva detto non erano solo le regole della Sala della Fenice, ma di tutto il Palazzo del Grido della Fenice. Comunque la setta aveva una stretta gerarchia. Se un discepolo della Sala dell'Uccello di Fuoco provocasse i suoi superiori o diffamasse un discepolo della Sala della Fenice, poteva essere ucciso direttamente e questa non sarebbe stata una violazione delle regole.


Fata Feng:"Lin Ming, coltiverai qui d'ora in poi. Ti lascerò una tavoletta di giada per cui ho trascorso 300 anni della mia coltivazione. Ha un po' della mia incarnazione in essa. Durante un pericolo, finché romperai questa tavoletta, la mia incarnazione apparirà e io arriverò entro tre secondi. Naturalmente questo finché non lascerai il mondo del Palazzo del Grido della Fenice."


Una volta che un praticante di arti marziali raggiungeva un certo livello, poteva formare la sua incarnazione. La sua forza sarebbe dipesa da quanta coltivazione ci si poteva riversare. Tuttavia la coltivazione usata per formarla non sarebbe andata persa; poteva essere recuperata in ogni momento. Solo se fosse stata uccisa sarebbe scomparsa.


"Ahah, un'incarnazione formata da 300 anni di coltivazione, Fata Feng, ha davvero puntato molto su questo Lin Ming. Temo che potrà raffinarne solo due o tre di queste incarnazioni, altrimenti inizierà ad influenzare il suo allenamento."


Il vecchio Su ridacchiò. Sapeva che Fata Feng stava dando la tavoletta a Lin Ming pubblicamente per fare da deterrente. Voleva che tutti coloro che volessero ucciderlo si arrendessero.


"Lin Ming, vieni con me. Oggi è il giorno in cui farò lezione, vieni ad ascoltare."


Mentre parlava, il vecchio Su ondeggiò le maniche e una luce rossa si avvolse attorno a Lin Ming. Andarono insieme verso la regione della Sala della Fenice. Era un'area ampia 100.000 chilometri ed era uno dei complessi più ampi del Palazzo del Grido della Fenice.


Qui ogni discepolo aveva la sua tenuta e le loro dimensioni e la loro opulenza superava di gran lunga qualunque palazzo reale dei mortali. C'erano padiglioni costruiti su laghi, gloriosi templi di giada e palazzi, vasti giardini, sorgenti e anche luoghi per cacciare. Ogni giorno i servi e le domestiche in ogni palazzo avrebbero preparato del cibo. Queste centinaia di persone si occupavano degli aspetti quotidiani della vita dei coltivatori e lo facevano meticolosamente.


Alcuni discepoli avevano perfino tre palazzi e sei cortili nelle loro residenze, con harem pieni di 3000 bellezze. Questa era davvero una vita da imperatore.


In effetti nel Palazzo del Grido della Fenice c'era un'enorme quantità di persone che non faceva parte del grande clan. Erano persone comuni del Regno Divino. Venivano reclutate per occuparsi delle faccende domestiche. La maggior parte delle domestiche e dei servi erano questo tipo di persone.


Nella Sala della Fenice, oltre alle tenute dei discepoli, c'era anche un grande numero di luoghi delle prove, formazioni di allenamento, insieme a foreste piene di bestie feroci. Questi luoghi occupavano la maggior parte della regione.


Quando Lin Ming entrò nell'area principale della Sala della Fenice, i discepoli erano radunati nelle aule per ascoltare le lezioni. La Sala della Fenice avrebbe avuto dei guerrieri al Lord Divino realm che avrebbero parlato di diversi argomenti ogni giorno, per diverse ore di tempo. Questo includeva metodi di coltivazione del clan dell'Antica Fenice, tecniche marziali, Leggi del Fuoco e molti altri argomenti. C'erano anche lezioni sul Concetto di Tempo e Spazio.


L'insegnante di oggi era il vecchio Sun.


La lezione iniziò a mezzogiorno. Il vecchio Sun si trasformò in un raggio di luce e portò Lin Ming nell'aula.


"Mm? Il maestro della sala Sun ha portato qualcuno, è un nuovo discepolo?" La Sala della Fenice aveva solo poche centinaia di studenti. I praticanti di arti marziali del Divine Transformation realm costituivano il 90% del reparto. Queste persone si riconoscevano tutte tra di loro, quindi potevano riconoscere all'istante un nuovo arrivato.


"È solo al quinto Stadio della Distruzione. È un membro della giovane generazione di una grande famiglia nobile?"


"Com'è possibile? È chiaramente qualcuno che proviene dai piani inferiori e non sembra che sia stato nel Regno Divino per troppo tempo. Mi chiedo perché è stato accompagnato dal maestro Sun. Che sia venuto ad ascoltare la lezione? Ma solo i discepoli della Sala della Fenice hanno il permesso di farlo."


Mentre tutti stavano discutendo, il vecchio Sun fece cenno alla folla di abbassare la voce e i discepoli si zittirono immediatamente. "Questo è il nuovo discepolo della mia Sala della Fenice. Il suo nome è Lin Ming. In futuro starà nella mia Sala della Fenice Yang!"


La Sala della Fenice in realtà era composta da due sezioni diverse: una era la Sala della Fenice Yang e una era la Sala della Fenice Yin che separava maschi e femmine.


"Mm? Così è davvero un nuovo discepolo della nostra Sala della Fenice!"


"È solo al quinto Stadio della Distruzione ed è anche un praticante di arti marziali dei piani inferiori. Come può avere i requisiti per entrare? Che il suo talento sia così straordinario?"


La dichiarazione del vecchio Sun sbalordì tutti i discepoli presenti. Molti gettarono un'occhiata piena di sospetto verso Lin Ming. Tra di loro c'erano persone che avevano coltivato diligentemente fino al Divine Transformation prima di avere la possibilità di entrare nella Sala della Fenice, ma Lin Ming era solo al quinto Stadio della Distruzione. Se Lin Ming avesse goduto di risorse migliori a questo livello mentre loro avevano dovuto faticare prima di arrivare a questo punto, certamente sarebbero stati insoddisfatti.


"Ahah nessuno di voi deve sospettare del suo talento. La questione della Lancia del Sangue della Fenice ha causato un bel po' di trambusto. Dovreste sapere tutti che è stata presa da Lin Ming ed è anche riuscito ad ottenere l'approvazione dello spirito del Padiglione degli Artefatti Saint. Naturalmente può entrare nella mia Sala della Fenice." Disse con noncuranza il vecchio Sun.


"Cosa? È stato lui a prendere la Lancia del Sangue della Fenice?!"


"Un praticante di arti marziali dei piani inferiori è riuscito a prendere la Lancia del Sangue della Fenice!"


All'improvviso tutti guardarono Lin Ming con occhi diversi. Non si sarebbero mai immaginati che questo giovane ordinario, ma di bell'aspetto sarebbe diventato il nuovo padrone della Lancia del Sangue della Fenice.


"Non posso davvero capire il giudizio dello spirito del Padiglione. La mia Sala della Fenice ha così tanti apprendisti senior talentuosi che hanno provato a prendere l'artefatto e hanno tutti fallito. Ora però un praticante di arti marziali dei piani inferiori è riuscito a farcela? Non credo che il suo talento o il suo potenziale siano superiori al nostro!"


Disse un discepolo. Il metodo dello spirito per determinare il talento e il potenziale di una persona non era fisso. Stava tutto alla determinazione dello spirito. Questo fece provare amarezza ad alcuni discepoli. Sospettavano che lo spirito avesse fatto una valutazione ingiusta.


"Uso anche io una lancia. Non mi sarei mai immaginato che l'arma migliore del padiglione sarebbe caduta nelle mani di un praticante di arti marziali dei piani inferiori. I miei sei anni di duro lavoro sono andati tutti in fumo..."


Sospirò un discepolo con un po' di rimpianto. Era come se una bellezza impareggiabile fosse apparsa nella setta e il suo talento fosse impareggiabile, un'apprendista junior perfetta sotto ogni aspetto. Se qualcuno fosse stato in grado di coltivare in coppia con lei sarebbe stato di grande beneficio per la coltivazione, forse avrebbe perfino aiutato ad avanzare di livello.


Innumerevoli discepoli l'avrebbero corteggiata senza ottenere nulla, ma poi un uomo comune appena entrato nella setta sarebbe riuscito ad ottenere questa bellezza impareggiabile. Come potevano non essere invidiosi gli altri?


Il vecchio Sun andò sul palco, unì le mani e permise ai discepoli di discutere come desideravano. Sorrise lievemente senza interferire.


Quando lo vide, Lin Ming poté solo sorridere con amarezza. Questo era un odio davvero inspiegabile. Questo vecchio Sun lo stava facendo deliberatamente. Con poche parole Lin Ming aveva spinto nel bel mezzo della tempesta.


Dopo metà bastoncino di incenso, il rumore si affievolì gradualmente. Il vecchio Sun poi disse:"Va bene Lin Ming, cerca un posto dove sederti. Ora inizierò la mia lezione. Durante la mia lezione nessuno ha il permesso di parlare."


Il vecchio Sun mosse le sue maniche voluminose e mandò Lin Ming tra la folla. Immediatamente gli occhi di diversi discepoli attorno si concentrarono su di lui.
                                


                                



