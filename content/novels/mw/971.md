---
weight: 9710
title: Capitolo 971 – Devi solo biasimare te stesso
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
9 Capitoli in coda (9 di Marco) e 0/5
-Schadenfreude</em>


Suscitare interesse era inevitabile. Lin Ming non badò agli sguardi dei discepoli e iniziò ad ascoltare in pace la lezione. Si aspettava già che i discepoli della Sala della Fenice gli avrebbero fatto domande e il più potente tra di loro avrebbe avuto l'idea di prendere la sua Lancia del Sangue della Fenice proprio come aveva fatto Huang Yuegong. Lin Ming non si preoccupò di loro. Chiuse la sua mente rifiutando tutte le trasmissioni di vera essenza.


"Questo moccioso, volevo chiedergli dei dettagli, ma chi avrebbe pensato che sarebbe stato così deciso da rifiutare ogni trasmissione del suono. È impossibile parlargli."


"Quinto Stadio della Distruzione, quello è il terzo stadio più basso nella nostra Sala della Fenice. A parte un discepolo allo stadio della Sfera d'Energia di nome Huo Shaoyan e un praticante di arti marziali al secondo Stadio della Distruzione del clan Xiao e poi ci sarebbe lui. Aspettiamo e diamo una buona occhiata alle sue abilità. Nonostante lo spirito del Padiglione degli Artefatti sia noto per le sue prove spietate, non credo che possa capire i segreti celesti e prevedere la crescita di talenti. Beh, almeno non ogni volta. Se la forza di Lin Ming è inferiore, sarà un bello spettacolo quando sarà espulso."


I discepoli discutevano tra di loro. I geni tendevano ad essere arroganti ed alteri. Tra quelli che potevano entrare nella Sala della Fenice, chi tra loro non era sbalorditivo? Tra di loro, ignorando coloro dalle origini magnifiche, erano stati tutti oggetti di attenzione fin dall'infanzia. Provenivano tutti da piccoli clan e da famiglie di mortali, ma erano comunque scelti tra centinaia di milioni di membri del clan nel Palazzo del Grido della Fenice. Erano arrivati qui emergendo vittoriosi dopo un'intensa serie di competizioni. Erano i prescelti tra tutti questi talenti, allora chi tra di loro si sarebbe riconosciuto come inferiore agli altri?


Ora lo spirito del Padiglione degli Artefatti Saint aveva riconosciuto un praticante di arti marziali dei piani inferiori che era più giovane di loro, aveva un talento superiore. Lo spirito dell'artefatto gli aveva anche dato la Lancia del Sangue della Fenice che era rimasta immobile per 36 anni. Come potevano essere convinti?


Bisognava combattere per scoprire chi fosse forte e chi debole. In quanto genio, era necessario avere una mentalità ferma che non ammetteva mai una sconfitta. Se gli altri avessero detto che qualcuno fosse più potente e non avessero confermato questa battaglia, quel genio avrebbe perso il suo cuore orgoglioso e i suoi futuri risultati sarebbero diminuiti.


Sul palco, il vecchio Sun continuava a fare lezione.


Lin Ming non perse tempo ad ascoltare le trasmissioni del suono che gli venivano trasmesse. Stava ascoltando con dedizione la lezione del vecchio Sun. Nonostante il vecchio Sun non avesse buone intenzioni nei suoi confronti, i Concetti di Fuoco e i metodi di coltivazione che descriveva erano piuttosto misteriosi e interessanti. Anche quando parlava del Concetto di Fuoco più elementare, Calore Ardente, Lin Ming riuscì a derivare una grande quantità di verità da essa. Queste informazioni contenevano princìpi profondi. Lin Ming avrebbe potuto rifletterci lentamente dopo.


Questa lezione durò per sei ore, finché i nove soli non iniziarono a tramontare. Il vecchio Sun disse:"Molto bene, la lezione è finita. Potete tornare nelle vostre residenze e meditare."


Il vecchio Sun fluttuò via, lasciando Lin Ming assorto. Ascoltando la lezione era riuscito ad ottenere molta esperienza che non poteva trarre da una tavoletta di giada. Il vecchio Sun aveva parlato di una grande quantità di teoremi e Lin Ming aveva ottenuto molte ispirazioni.


"Le condizioni in cui i giovani membri d'élite del Regno Divino sono cresciuti non possono essere paragonati a quelli dei piani inferiori. Nei piani inferiori un praticante di arti marziali è già straordinariamente fortunato se può avere un maestro al Mare Divino Realm. Ma questi hanno un istruttore al Lord Divino realm e maestri ad un livello ancora superiore..." Lin Ming sospirò.


Fortunatamente era riuscito a trovare il Cubo Magico nel continente Tianyan e aveva ottenuto molti tesori nei piani inferiori spogli come deserti in quanto a risorse.


Mentre rifletteva, risuonò una voce fragorosa:"Lin Ming? Sono un membro della giovane generazione della famiglia Huo, Huo Yanguang. La mia coltivazione è all'ottavo Stadio della Distruzione e sono anche io un discepolo della Sala della Fenice. Il maestro della sala ha detto che ha ottenuto l'approvazione dello spirito del padiglione e ha anche preso la Lancia del Sangue della Fenice?"


"Cosa vuole dire?" Lin Ming si accigliò lievemente. Huang Yanguang era di fronte a lui e c'erano diversi altri discepoli dietro di lui. Avevano una coltivazione allo Stadio della Distruzione e al Mare Divino Realm, nessuno di loro era ad un livello inferiore. Era evidente dalle loro posture che non fossero venuti con buone intenzioni.


"Ciò che voglio fare è combattere un po' con lei. Lo spirito del padiglione può aver riconosciuto che il suo talento e il suo potenziale sono migliori dei miei, ma io non ci credo! Voglio verificare se è davvero più forte di me. Nonostante la mia coltivazione sia più alta della sua di tre stadi, ha comunque la Lancia del Sangue della Fenice che è più che sufficiente per compensare il divario di coltivazione. In effetti direi che ha perfino il vantaggio! Se perderà questo dimostrerà che non sarà degno di essere il proprietario della Lancia del Sangue della Fenice. Che ne dice, ha il coraggio di affrontarmi?" Mentre parlava, la sua aura puntò proprio dritta verso la fronte di Lin Ming. Dava la sensazione che qualcuno avesse tirato fuori un pugnale gelido e lo avesse premuto tra le sue sopracciglia.


Lin Ming lo trovò divertente:"Cosa intende? Crede che non meriti la Lancia del Sangue della Fenice, quindi se perdessi dovrei darla a lei?"


"Ehi, i gioielli sono sempre stati donati alle donne bellissime e le armi divine sono sempre state donate agli eroi. Un artefatto di massimo livello dovrebbe andare alla persona che lo merita. Se lei, con la sua coltivazione al quinto Stadio della Distruzione e una lancia di massimo livello, combattesse contro di me e perdesse, allora che onore le rimarrebbe?"


Huang Yuanguang rise fragorosamente, provando a provocare Lin Ming. Secondo le regole della Sala della Fenice, i discepoli non potevano scontrarsi in privato, ma dovevano farlo all'Altare del Nirvana sotto la supervisione dei Protettori della Sala. Il perdente avrebbe dovuto pagare il prezzo pattuito e ciò che Huang Yuanguang desiderava era la Lancia del Sangue della Fenice di Lin Ming.


Quando Huang Yanguang finì di parlare, gli altri praticanti di arti marziali iniziarono a gettare olio sul fuoco:"Sta per accadere un bello spettacolo. La coltivazione di Huang Yuanguang è al picco dell'ottavo Stadio della Distruzione ed è anche un discepolo sbalorditivo tra i membri della giovane generazione della famiglia Huo. È ad un solo passo dal raggiungere il nono Stadio della Distruzione. Non credo che Lin Ming potrà affrontarlo!"


"Sì, nono Stadio della Distruzione, la Sala della Fenice non ne ha nemmeno 30 di loro. La maggior parte di quelle persone hanno raggiunto il Divine Transformation realm e ce ne sono anche negli stadi intermedi e avanzati del Mare Divino Realm. Dopo aver raggiunto il nono Stadio della Distruzione, diventa estremamente facile arrivare al Lord Divino realm. Huang Yuanguang è destinato a diventare un guerriero Lord Divino e nemmeno Lin Ming è troppo male. È riuscito ad ottenere l'approvazione dello spirito del padiglione e ha anche preso la Lancia del Sangue della Fenice. Credo che sarà una battaglia tra due leoni."


"Non sai nulla! Lo spirito del padiglione è uguale ad un maestro agli inizi del Lord Divino realm. Ha vissuto per molto tempo e le sue capacità di valutazione sono esemplari, ma in quanto a talento ci sono innumerevoli variabili in gioco, quindi come potrebbe valutare correttamente ogni genio? Forse ha fatto un errore. Huang Yuanguang ha già dimostrato la sua forza in innumerevoli battaglie. La sua tecnica di combattimento Fuochi Impetuosi del Cielo Ardente ha già raggiunto un livello altissimo e ha compreso perfino il terzo livello del Concetto di Fuoco: la Creazione. Ha già sconfitto numerosi geni della sua età!"


Diversi discepoli discutevano cercando di provocare deliberatamente l'ira di Lin Ming.


Huang Yuanguang aveva un obiettivo ovvio. Primo, si rifiutava di accettare il giudizio dello spirito del padiglione e voleva dimostrare che era più potente di Lin Ming. Secondo e, cosa più importante, voleva ottenere la Lancia del Sangue della Fenice. Finché avesse provocato Lin Ming e l'avesse fatto combattere, allora avrebbe perso solo un po' la faccia se fosse stato battuto; le perdite non sarebbero state troppo grandi.


Lin Ming li guardò come se fossero un branco di pagliacci. Rise all'improvviso e disse:"Il suo piano è davvero di bassa qualità. Non so chi crede di ingannare, ma crede davvero che tutti siano sciocchi come lei? Se mi sfida e vince, otterrebbe la mia Lancia del Sangue della Fenice, ma se verrà battuto, perderà solo un po' di reputazione? Esiste un affare così fantastico al mondo? Crede che la sua reputazione sia preziosa come un artefatto di massimo livello?"


Le parole di Lin Ming fecero fare delle smorfie scontente ai discepoli di fronte a lui. Tutte le loro espressioni ridicole si irrigidirono all'improvviso.


Prima in effetti avevano provato a maltrattare Lin Ming dato che era appena arrivato al Regno Divino e aveva pochissima esperienza. Pensavano che sarebbe stato imprudente, impulsivo e avrebbe mancato di sensibilità, ma alla fine avevano finito per fare la figura degli sciocchi.


"Lin Ming, pensavo che fosse formidabile, ma sembra che sia timido come un topo. Non vuole combattere contro di me perché teme di perdere? Eheh, sembra che si limiti a questo. Sarà difficile per lei ottenere risultati in futuro." Huang Yuanguang non mostrò alcuna vergogna, anzi continuò a provocarlo.


Lin Ming sogghignò e disse con derisione:"Il suo intelletto non dev'essere uno dei suoi punti di forza. Quando ho detto che non avrei lottato? Se vuole sfidarmi, può farlo, ma dovrà mettere in palio un artefatto Saint di massimo livello!"


Lin Ming era venuto nella Sala della Fenice per coltivare con calma e avanzare al sesto Stadio della Distruzione. Si stava preparando ad affrontare la prova dell'Antica Fenice tra sei mesi così da poter ottenere grandi ricompense. Non aveva il tempo da perdere con queste persone irritanti.


Se avesse accettato la sfida di Huang Yuanguang, allora anche se avesse vinto ci sarebbero state altre persone che avrebbero tentato la sorte.


Huang Yuanguang era solo all'ottavo Stadio della Distruzione. Sopra di loro c'erano guerrieri al Mare Divino realm, alcuni avevano perfino attraversato anche il nono Stadio della Distruzione. Questi guerrieri avrebbero badato alla loro reputazione e non si sarebbero umiliati sfidandolo. Era come un adulto che sfidava un bambino; non poteva essere giustificato in alcun modo.


Tuttavia se avesse continuato a vincere, allora non sarebbe passato molto tempo prima che maestri del genere lo sfidassero. Lin Ming non era così sicuro di sé da credere di poterne sconfiggere. Una volta che avesse perso, ne avrebbe pagato le conseguenze.


"Tu!" Il viso di Huang Yuanguang si arrossò. Nonostante provenisse da una famiglia prestigiosa, la sua coltivazione era solo allo Stadio della Distruzione. Dove avrebbe potuto trovare un artefatto di massimo livello?


"Allora? C'è qualche problema? Pensavo che fosse formidabile, ma sembra che sia timido come un topo. Non vuole combattere contro di me perché teme di perdere? Eheh, sembra che si limiti a questo. Sarà difficile per lei ottenere risultati in futuro."


Lin Ming usò le sue stesse parole contro di lui. Era una delle cose più umilianti venire attaccati dalle proprie parole.


Questo incupì ancora di più Huang Yuanguang.


"Oh, ora capisco. È perché non ha un artefatto di massimo livello. Se non può tirarne fuori uno, allora smetta di sprecare il mio tempo e se ne vada. Quando troverà un artefatto Saint di massimo livello torni a disturbarmi."


Lin Ming non era incline a perdere tempo con loro. Usò il Roc Dorato che Squarcia il Vuoto e volò dritto verso la sua tenuta.


"Maledetto moccioso!" Huang Yuanguang non era riuscito ad ottenere il minimo vantaggio. Era stato umiliato invece.


C'erano molti praticanti di arti marziali che videro questa scena. Alcuni erano al Mare Divino Realm e altri al Lord Divino realm.


"Eheh, interessante. Nonostante quel ragazzo provenga dai piani inferiori, non è un bambinetto ingenuo. Huang Yuanguang ha provato a prenderlo in giro, ma ora è stato umiliato e ha solo sé stesso da umiliare. In futuro dovrò stare attento a questo tipo; potrebbe diventare uno dei miei grandi rivali." Tra la folla, un uomo con un orecchino si sfregò il mento e sorrise. La competizione tra i discepoli della Sala della Fenice era estremamente intensa. Qui non c'erano amici, solo avversari. Ad esempio se uno avesse voluto raggiungere il primo posto nella prova dell'Antica Fenice e ottenere grandi premi, avrebbe dovuto battere tutti gli altri.
                                


                                



