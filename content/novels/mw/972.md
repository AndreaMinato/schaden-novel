---
weight: 9720
title: Capitolo 972 – Farsi Nemici
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
8 Capitoli in coda (8 di Marco) e 0/5
-Schadenfreude</em>


"Signor Huo, non possiamo lasciare che finisca così. Quel Lin Ming è fin troppo spudorato!" Gridarono diversi discepoli che non facevano parte del clan Huo.
Si erano uniti alla famiglia Huo per reggere il passo con la competizione. Era difficile per un praticante di arti marziali di origini comune avere successo e, anche se fosse riuscito ad ottenere opportunità fortunate, forse sarebbe stato ucciso a causa dei suoi tesori.


Nel mondo delle arti marziali la ricchezza di un uomo era una fonte di disgrazia. Era una semplice verità. Per cercare protezione e risorse i praticanti di arti marziali di famiglie comuni si dovevano unire a clan prestigiosi.


Questi discepoli certamente avrebbero dovuto lusingare Huang Yanguang. Erano stati derisi di fronte a così tante persone e ora stavano stringendo i denti con odio.


"Umpf mi vendicherò di questo insulto prima o poi."


"Signor Huo, che ne dice, potrebbe richiedere un artefatto Saint di massimo livello. Sono sicuro che non sia impossibile per lei prenderne uno in prestito. Quando vincerà contro Lin Ming e otterrà la Lancia del Sangue della Fenice, lo potrà umiliare." Suggerì d'impulso un discepolo. Pensava che la sua idea fosse ottima.


Tuttavia non pensava che avrebbe attirato uno sguardo disgustato da parte di Huang Yanguang. Questo lo fece confondere. Cosa? Aveva detto qualcosa di sbagliato?


"Non ho bisogno che qualcuno come te mi dica cosa fare!" Disse freddamente Huang Yanguang.


Il discepolo si ammutolì. Le sue lusinghe si erano ritorte contro di lui.


"Ahah, terzo fratello, sembra che tu non sia sicuro di poter sconfiggere Lin Ming." Un giovane con i capelli rossi dietro Huang Yanguang sorrise. Anche lui era un diretto discendente del clan Huo e anche il cugino di Huang Yanguang.


"Altrimenti con la tua posizione dovresti essere in grado di prendere in prestito un artefatto Saint di massimo livello."


"Umpf, un artefatto Saint di massimo livello vale decine di artefatti Saint di alto livello." Se la posta in gioco non fosse così alta non mi preoccuperei di provocare Lin Ming. Se vincessi sarebbe positivo e una sconfitta non sarebbe così difficile da sopportare, ma non ho altra scelta se non stare attento se sono in gioco due artefatti Saint di massimo livello!"


"Lo spirito del padiglione potrebbe non essere troppo forte, ma ha visto innumerevoli geni nelle ultime centinaia di secoli. Temo che ne abbia visti passare addirittura cento milioni attraverso le sue porte! Le sue capacità di valutazione non sono paragonabili ad una persona comune ed è il solo motivo per cui il Palazzo del Grido della Fenice gli assegnerebbe un compito del genere! Nonostante ci siano innumerevoli fattori nella crescita di un talento, dato che ha ottenuto l'approvazione dello spirito dell'artefatto deve avere i suoi punti di forza.
Nonostante la mia coltivazione sia superiore di tre livelli rispetto a Lin Ming, la Lancia del Sangue della Fenice è più che sufficiente per compensare questa differenza. Anche se sono orgoglioso delle mie abilità, questo non significa che sono assolutamente sicuro di vincere. Se combattessi e perdessi imprudentemente un artefatto Saint di massimo livello verrei punito dal clan.
Se venissi sconfitto, dovrei pagare usando tutte le risorse che riceverò in futuro. Influenzerà di molto i miei risultati futuri!"


"Inoltre una battaglia così importante attirerà l'attenzione di tutti. Se perdessi la, mia reputazione ne sarebbe rovinata. Quella sconfitta diventerà un'ossessione e non so se riuscirei a superare un ostacolo simile!" Huang Yanguang disse queste parole solo a suo cugino tramite una trasmissione di vera essenza. Naturalmente non avrebbe detto pubblicamente parole che avrebbero aumentato la fama degli altri, a scapito di sé stesso.


"Eheh, terzo fratello, sei piuttosto calmo!"


Il giovane con i capelli rossi rise. In effetti aveva anche lui la sensazione che Huang Yanguang non avesse il 100% di possibilità di sconfiggere Lin Ming.


"Umpf! Non temo di combattere, non temo la competizione, né di scommettere, ma in una situazione incerta non farò qualcosa di così stupido come scommettere tutte le mie proprietà e il mio futuro. Anche se puntassi tutto ciò che possiedo non potrei raggiungere il quinto del valore di un artefatto Saint di massimo livello!"


"Allora lascerai perdere così?"


"Lasciar perdere? Naturalmente no! Non sono mai stato sconfitto. Sono sempre stato io a soverchiare gli altri. Le sole eccezioni sono i talenti di famiglie più potenti della mia, ma non provocherei comunque quel tipo di persone. Questo Lin Ming è soltanto un pesce piccolo dei piani inferiori, non è diverso da una scimmia per me. Eppure questa scimmia ha osato umiliarmi di fronte a tutti, mi ha zittito davanti a tutti! Se permettessi a qualcuno di attaccarmi così senza rispondere, come potrei rimanere nella Sala della Fenice? Se non sfogassi questa rabbia i miei pensieri non scorrerebbero fluidi come prima e i miei meridiani rimarrebbero perfino bloccati. Influenzerebbe la mia coltivazione."


Un praticante di arti marziali tormentato dai suoi pensieri sarebbe stato come un mortale intristito. Alla lunga questa inquietudine avrebbe rovinato la sua salute. Se i pensieri di un praticante di arti marziali non potevano scorrere liberamente, questo avrebbe ostacolato la sua coltivazione.


Era praticamente come morire di rabbia!


"Oh? Allora cos'hai intenzione di fare?" Chiese il giovane con i capelli rossi, che alzò le sopracciglia.


"Presto avanzerò al nono Stadio della Distruzione. Il nono Stadio della Distruzione è la perfezione. Completare le nove trasformazioni è il simbolo della rinascita, il processo per diventare un dio. Nell'intera Sala della Fenice ci sono solo 28-29 praticanti di arti marziali che sono al nono Stadio della Distruzione. Dall'ottavo al nono c'è un divario considerevole. Quando lo raggiungerò potrò sconfiggere Lin Ming e ottenere la Lancia del Sangue della Fenice!"


"Bene! Tuttavia Lin Ming potrà non accettare la tua sfida. Non è un idiota. Se sa chiaramente che perderà, perché sarebbe così stupido da accettare?"


"Eheh, accetterà. Tra i discepoli comuni della Sala della Fenice, chi non ha subìto una sconfitta pagata a caro prezzo? Le acque della Sala della Fenice sono profonde, ma le ricompense sono limitate, solo i più potenti riceveranno dei premi, ma se uno spicca tra la folla, gli altri lo attaccheranno. Lin Ming crede di essere protetto solo perché si è unito alla fazione di Fata Feng, ma non sa che il Saggio Jiuyang attaccherà Fata Feng prima o poi. E accadrà prima che il maestro del palazzo abdichi!"


Al suo livello, Huang Yanguang non poteva entrare in contatto con una figura come il Saggio Jiuyang, ma anche così era capace di fare ipotesi su qualche questione. Molti credevano che si sarebbero scontrati dopo il ritiro del maestro del palazzo tra circa 100 anni, ma questo era un ragionamento errato. Il Saggio Jiuyang era in vantaggio, come poteva rimanere con le mani in mano mentre la competizione si rafforzava?


"Terzo fratello, ci hai pensato proprio bene. Non male, inizio a credo sempre di più che vincerai. Hai visto ogni sorta di intrigo e piano da quando sei nato. Lin Ming non può essere paragonato a te. Non è nient'altro che uno zoticone di campagna. Come può la sua intuizione essere confrontabile con la tua? Anche se ha talento, se non ha cervello non è nient'altro che un bruto. Non c'è bisogno di temerlo!"


"Umpf! Per il Regno Divino quei praticanti di arti marziali dei piani inferiori non sono altro che formiche. Lin Ming non è nient'altro che una formica più grossa. Se avesse scelto di nascondere le sue abilità e di accumulare forza, sarebbe potuto diventare qualcuno, ma ora gli manca sia la potenza che il supporto. Finge di essere così sbalorditivo e impetuoso, ma ha attirato troppo l'attenzione. È riuscito ad offendere molte persone, è semplicemente un idiota. Ha anche osato insultare la mia dignità. Prenderò la sua Lancia del Sangue della Fenice e lo batterò di fronte a tutti. Lo umilierò, lo rovinerò e gli lascerò un demone del cuore di cui non riuscirà mai a sbarazzarsi!"


Mentre parlava, lo sguardo di Huang Yanguang brillò con luce fredda. Stava escogitando ogni sorta di piano e iniziò a pianificare il da farsi.


.....


Dopo la lezione del vecchio Su, arrivò il momento di cenare. Nel continente Tianyan un Sect di massimo livello si sarebbe goduto ogni sorta di carne di bestia feroce, vegetali di alta qualità e grani spirituali. Se una sola foglia fosse caduta nel mondo mortale, avrebbe raggiunto un prezzo astronomico e avrebbe allungato la durata della vita dei mortali di diversi anni.


Nella Sala della Fenice il cibo era ancora più incredibile. Si potevano considerare tutti materiali celesti!


Molti ingredienti avrebbero avuto impurità o tossine. Nonostante potessero rafforzare la coltivazione, mangiarne troppi per troppo tempo avrebbe fatto accumulare e formare irregolarità nella vera essenza.


Tuttavia la Sala della Fenice li avrebbe fatti processare per filtrare le impurità e le tossine durante il processo, anche se avessero perso la maggior parte della loro efficacia medicinale, sarebbe stato comunque accettabile!


La Sala della Fenice aveva una fornace delle pillole di nome Fornace Reale Yang delle Nove Fenici; era un artefatto spirituale!


Nonostante fosse una fornace, non veniva usata per creare medicinali, ma per processare il cibo e sciogliere le impurità.


La Fornace Reale Yang delle Nove Fenici poteva solo creare una limitata quantità di cibo al giorno. Solo i discepoli della Sala della Fenice e le figure importanti della setta avevano il privilegio di godersi questo cibo. I discepoli delle Sale dell'Uccello Vermiglio e del Corvo Dorato non ricevevano un trattamento così lussuoso.


In quel momento Lin Ming si stava mangiando una scodella di tagliolini. Il piatto sembrava ordinario, solo un po' più fresco del normale. Mentre li mangiava, la sua saliva aumentò e il cibo si sciolse sulla sua lingua rivelando un gusto incredibilmente delizioso. Entrarono nel suo stomaco e si trasformarono in una scia di calore che si diffuse in tutto il suo corpo. Lin Ming aveva ereditato i ricordi di un alchimista del Regno Divino, quindi sapeva bene quali effetti aveva; naturalmente era a conoscenza di cosa stava accadendo.


"Ottimi tagliolini. Solo questi tagliolini avevano decine di ingredienti medicinali fusi in essi. Sono stati battuti per almeno mille volte e poi bolliti in acqua di sorgente dell'origine solare. Ho anche bevuto acqua dell'origine solare durante l'ultima fase della prova del generale ed è stato di grande beneficio per la mia coltivazione. Allora l'ho trattata come un tesoro, l'ho accumulata e l'ho anche usata per raffinare la Radice Draconica del Nirvana. Qui però è usata solo per bollire un po' di tagliolini perché questi tagliolini sono molto più preziosi dell'acqua. Dal sapore ci sono almeno 32 tipi diversi di erbe medicinali e tutte sono tesori inestimabili. Se uno solo di questi ingredienti finisse nel continente Tianyan, desterebbe l'avidità di ogni singolo Sect di quarto livello. Una volta ottenuto, lo tratterebbero come un tesoro, crescendolo per decadi prima di usarlo per creare una pillola."


Lin Ming finì i tagliolini e poi iniziò a sorseggiare una zuppa fatta con le ossa di diversi uccelli spirituali. "Questa zuppa dovrebbe essere stata preparata con uccelli spirituali multicolori che hanno la stirpe della fenice. Il sangue dell'Antica Fenice può trasformare comuni uccelli in gru immortali. Il Palazzo del Grido della Fenice dovrebbe avere molte gabbie piene di uccelli spirituali che si riproducono costantemente, per poi usarli come cibo. Nonostante il sangue dell'Antica Fenice in quelle bestie non sia troppo ricco, sono comunque stati allevati dal Palazzo del Grido della Fenice. Sono ben lontani dagli uccelli vermigli dell'Isola della Divina Fenice dalla stirpe diluita per oltre 100.000 anni. Gli uccelli vermigli sono Bestie Sacre per l'Isola della Divina Fenice e ricordo che il Palazzo Xuan Yin e Yang ha lottato per ottenerli. Qui invece non sarebbero degni nemmeno di essere messi in una zuppa. Non ci sono davvero paragoni."


Lin Ming sospirò e bevve la zuppa finché non rimase più una sola goccia. All'improvviso vide delle ombre di fronte a lui. Quando guardò verso l'alto, vide cinque giovani l'uno accanto all'altro di fronte a lui. Si sedettero con noncuranza, mostravano dei sorrisi giocosi.
                                


                                



