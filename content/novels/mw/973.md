---
weight: 9730
title: Capitolo 973 – Provocare e Ignorare
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
7 Capitoli in coda (7 di Marco) e 0/5
-Schadenfreude</em>


I tavoli della Sala della Fenice erano fatti di giada spirituale di fuoco ed erano molto ampi. Quando i giovani si sedettero, non sembrò comunque affollato.


Due di loro avevano i capelli rossi, il simbolo della famiglia Huo. Solo i diretti discendenti del clan Huo con una stirpe ricca avrebbero avuto capelli di questo colore. Quando Lin Ming aveva incontrato i membri della giovane generazione del clan Huo nella città dell'Antica Fenice nei piani inferiori, non avevano una chioma di colore così rosso.


Per quanto riguarda gli altri, Lin Ming li aveva già visti prima. Erano dietro Huang Yanguang prima ed erano coltivatori che si erano uniti al clan Huo.


Il giovane con i capelli rossi di fronte guardò Lin Ming. Quando vide il giovane spazzolarsi i tagliolini e la zuppa, sorrise e disse con derisione:"Sei davvero un praticante di arti marziali dei piani inferiori. Mangi come un mendicante."


"Ahah, non hai mangiato negli ultimi tre giorni? Hai mangiato tutta la zuppa e hai anche leccato la ciotola come il cane della mia famiglia." Continuò un altro discepolo.


Sono venuti tutti per causare problemi. Il loro atteggiamento, la postura e le loro parole comunicavano solo 'colpiscimi, perché non mi colpisci?'.


Secondo le regole della Sala della Fenice, i combattimenti privati tra discepoli erano proibiti. Se uno desiderava combattere, doveva farlo nell'Altare del Nirvana sotto la sorveglianza di un Protettore della Sala. Questa sorta di regola è stata stabilita per impedire ai discepoli di morire durante una battaglia. L'ambiente nella Sala della Fenice era semplicemente troppo complesso pieno di interessi e di fazioni in opposizione. Se avessero permesso ai discepoli di battersi tra di loro, probabilmente degli allievi sarebbero stati uccisi di nascosto.


Se Lin Ming fosse stato il primo ad attaccare, avrebbe violato le regole della setta e sarebbe stato imprigionato per mille anni. Probabilmente era ciò che desideravano queste persone.


Lin Ming certamente non avrebbe fatto un errore così stupido. Prese una scodella di riso che sembrava fatta di perle e diamanti e continuò a mangiare lentamente senza nemmeno guardare la gente di fronte a lui. "Nonostante sapessi che delle persone avrebbero provato a mettermi in difficoltà, non pensavo che avrei attirato delle mosche anche mentre mangio."


"Osi davvero chiamarci mosche? Non hai davvero idea di cosa stai dicendo! Se ne hai il coraggio seguimi nell'Altare del Nirvana e combattiamo! So che temi di scommettere la Lancia del Sangue della Fenice, ma non mi importa. Non la voglio, tutto ciò che desidero è che il perdente si dia uno schiaffo!"


Era stato un discepolo esterno al clan Huo a parlare. La sua coltivazione era all'ottavo Stadio della Distruzione. L'altro discepolo con lui era al Mare Divino Realm e aveva anche attraversato otto Stadi della Distruzione.


Queste persone chiaramente avevano contato sul rapporto che avevano con la famiglia Huo per entrare nella Sala della Fenice durante lo Stadio della Distruzione. Dopodiché avevano fallito nel raggiungere il nono Stadio della Distruzione, ma non erano stati cacciati via perché si erano affidati di nuovo alle loro connessioni speciali. Il loro talento era di molto inferiore a quello di Huang Yuegong e Huang Yanguang.


<em>'Così siete venuti per mettermi alla prova?'</em> Lin Ming capì immediatamente cosa stava accadendo. Erano tutti membri del clan Huo. <em>'Sembra che Huang Yanguang si stia preparando per me. Tuttavia non può che agire con cautela quando si tratta di due artefatti di massimo livello. Dopo che sono entrato nel Regno Divino, la sola volta che ho combattuto è stato con i due servi al sesto Stadio della Distruzione di Huang Yuegong. A parte questo non ho mostrato i miei assi nella manica, quindi Huang Yanguang non è sicuro di potermi sconfiggere, così ha mandato questo gruppo per mettermi alla prova.'</em>


Secondo Huang Yanguang, queste persone erano più che sufficienti per rivelare gli assi nella manica di Lin Ming. Se la forza del giovane fosse stata anormale, avrebbe rinunciato a sfidarlo. D'altra parte, se fossero stati ad un livello simile, avrebbe potuto preparare dei contrattacchi speciali per le mosse di Lin Ming. Conosci te stesso, conosci il nemico e sarai invincibile.


<em>'Huo Yanguang, hai pensato proprio ad un bel piano. Ma credi che tutti siano idioti e tu sia il solo intelligente? Credi davvero che lascerò che queste persone mi mettano alla prova?'</em>


Lin Ming si alzò. Non perse tempo con le provocazioni di queste mosche. Non voleva nemmeno sfidarle e mostrare debolezza perché questo avrebbe solo attirato l'attenzione degli altri.


"Se vuoi combattere contro di me, prepara un artefatto Saint di massimo livello. Come potresti definirti un membro della giovane generazione di una famiglia nobile senza un solo artefatto Saint di massimo livello? Tanto vale fare il mendicante."


Lin Ming disse queste ultime parole e poi se ne andò, lasciando questo gruppo di discepoli a fumare di rabbia.


"Usi sempre la scusa dell'artefatto di massimo livello! Ma in realtà non hai le palle per affrontarci!"


"Tartaruga!"


Gridò il gruppo di discepoli. Lin Ming se ne andò, sembrava che non potesse nemmeno sentirli.


La sua coltivazione stava aumentando sempre di più; era solo questione di tempo prima che potesse avanzare al sesto Stadio della Distruzione.


Nei giorni seguenti Lin Ming fu provocato costantemente. Alcuni lo aspettavano fuori dalla sua residenza per sfidarlo. Lin Ming li ignorò. Mise solo una condizione; chiunque desiderasse sfidarlo avrebbe dovuto mettere in palio un artefatto Saint di massimo livello.


Coloro che potevano farlo erano per lo più praticanti di arti marziali al Divine Transformation realm o al Mare Divino Realm che avevano attraversato nove Distruzioni, ma era impossibile che sfidassero Lin Ming. Nonostante fosse rimasto nella Sala della Fenice per un po' di tempo e fosse stato sfidato diverse volte, Lin Ming non aveva ancora combattuto.


Visto che rifiutava ogni sfida, i discepoli del clan Huo iniziarono a diffondere voce che Lin Ming fosse un truffatore e che fosse debole.


Questa notizia destò sospetti in alcune persone. Era davvero sorprendente come aveva detto lo spirito del Padiglione degli Artefatti Saint od era riuscito ad ingannarlo con qualche metodo spregevole?


Lin Ming ignorò questi sospetti. Le dicerie non avevano alcun significato per lui. Se avesse sconfitto uno di questi seguaci a causa di queste menzogne, un altro avrebbe semplicemente preso il suo posto. Avrebbe dovuto continuare a lottare e questo non gli avrebbe dato tempo di coltivare. Inoltre se si fosse mostrato troppo potente, Huang Yanguang avrebbe rinunciato a sfidarlo.


Solo uno sciocco li avrebbe assecondati.


"Questo Lin Ming è davvero impassibile!" Huang Yanguang si accigliò. "Sto iniziando a sospettare che sia davvero debole."


Di fronte a lui era seduto un giovane dai lunghi capelli color fuoco. Aveva un portamento calmo e le sue sopracciglia erano inclinate verso l'alto come spade. La sua coltivazione era negli stadi avanzati del Divine Transformation realm e il suo mondo interno aveva iniziato a diventare una grande dimensione; era ad un solo passo dall'arrivare al Lord Divino realm.


"Ti consiglio di non sottovalutare il tuo avversario. Nonostante Lin Ming sia solo una formica, non sei ancora cresciuto. In confronto all'intero Regno Divino, non siamo altro che formiche anche noi."


Disse il giovane alto. Anche se era forte, non era affatto arrogante. Aveva sempre provato un po' di paura e venerazione nei confronti del vasto Regno Divino.


"Cognato, sei fin troppo umile! Presto diventerai un Lord Divino e formerai il tuo mondo. Il tuo corpo conterrà vita e sarai un dio per tutte le creature del tuo mondo, come puoi essere considerato una formica? Ho chiesto allo zio di venire stavolta perché volevo prendere in prestito qualcosa per ottenere la vittoria per la battaglia imminente."


"Oh? Stai dicendo che vuoi prendere in prestito un artefatto Saint di massimo livello? Behm immagino che posso farlo, ma prima devi avanzare al nono Stadio della Distruzione."


"Va bene. Ho già risparmiato le forze per tre anni, sono sicuro di poter arrivare al nono Stadio della Distruzione. Volevo accumulare più energie, ma anche ora va bene. Userò la pressione di questo scontro e proverò ad avanzare al nono Stadio della Distruzione. Per assicurarmi di entrare con successo nel nono Stadio della Distruzione, vorrei richiedere un po' di sangue di piuma di fenice dallo zio!"


"Sangue di piuma di fenice?" Il giovane alto spalancò gli occhi. Era un materiale di qualità superiore al normale sangue di fenice. Quello di piuma di fenice aveva l'energia di fuoco più ricca ed era molto più prezioso.


"Sì, posso fare la richiesta al clan, ma devi garantire di poter fare un avanzamento, altrimenti sarò in difficoltà."


"Sicuramente. Una volta che avanzerò al nono Stadio della Distruzione la mia forza aumenterà di molto e sfiderò Lin Ming. Ha un artefatto Saint di massimo livello, ma ne avrò anche io uno. Nonostante il grado sia inferiore, la differenza non può essere troppo vasta! Così, anche se il suo talento e il suo potenziale sono superiori ai miei, vincerò comunque io. Prima però dovrò nascondere il mio artefatto Saint di massimo livello altrimenti avrà troppo timore di sfidarmi. Quando combatteremo, lo tirerò fuori e poi... Eheh, non vedo proprio l'ora di vedere la sua espressione."


Il giovane alto annuì. "È un buon piano, ma se nasconderai l'artefatto, cosa userai come posta in gioco? Deve avere un valore uguale ad un artefatto Saint di massima qualità. Inoltre dev'essere sufficiente a tentare Lin Ming!"


"La posta in gioco sarà il sangue di piuma di fenice. È di gran beneficio per un praticante di arti marziali. Se uno la può assorbire, aumenterà direttamente il talento e l'affinità con le Leggi del Fuoco. Non credo che Lin Ming rifiuterà la mia offerta!"


Il giovane alto si accigliò:"Vuoi assorbire una porzione di sangue di piuma di fenice, ma vuoi anche usarlo come posta in gioco? Avrai bisogno di un bel po' di sangue allora. Bene. Ti aiuterò e richiederne il più possibile, ma tutto dipenderà dagli Anziani."


"Allora devo ringraziare lo zio."


Huang Yanguang si rallegrò. Nonostante chiamasse questo giovane zio, in realtà non era molto più vecchio di lui. Questo suo zio aveva attirato l'attenzione della famiglia. Se fosse stato disposto a parlare in suo favore, il suo piano avrebbe avuto molte più possibilità di avere successo.


.....


Il tempo passò lentamente nel Palazzo del Grido della Fenice. Trascorse velocemente un mese. Durante questo mese Lin Ming fu soggetto ad innumerevoli menzogne e calunnie, i membri del clan Huo diffondevano spietatamente queste dicerie. Lin Ming comunque continuò a rifiutare di battersi; molti iniziarono a sospettare della sua forza e iniziarono a credere che fosse un debole troppo codardo.


Tuttavia Lin Ming ignorò tutto questo e coltivò pacificamente.


Nel Palazzo del Grido della Fenice, con il nutrimento dei vari materiali celesti e l'assorbimento dell'energia Origin del Regno Divino, la sua coltivazione al quinto Stadio della Distruzione aveva raggiunto la perfezione. Il suo dantian era colmo di energia Origin, era pronto a strabordare da un momento all'altro.


Quel giorno Lin Ming aprì gli occhi e disse tra sé e sé:"È l'ora di chiedere a Senior Fata Feng di aiutarmi ad avanzare al sesto Stadio della Distruzione. Le mie fondamenta sono diventate più che solide. Arriverò sicuramente al sesto Stadio della Distruzione."


Mentre ci pensava, Lin Ming sentì l'energia Oirgin Heaven Earth agitarsi attorno a lui come se stesse nascendo un qualche tesoro. Estese la sua percezione e scoprì che l'energia nel raggio di diverse centinaia di chilometri si stava radunando in un solo punto. Si stavano formando nuvole di energia Origin che calarono lentamente verso il basso, formando un enorme tunnel mentre si connetteva con una residenza  della Sala della Fenice.


"Uh? Questa è..." Gli occhi di Lin Ming brillarono mentre volava fuori dal palazzo. Allo stesso tempo molti discepoli allo Stadio della Distruzione, al Mare Divino Realm e anche al Divine Transformation uscirono dalle loro dimore per guardare in una direzione, il punto di conversione del vortice.


"Qualcuno sta attraversando il nono Stadio della Distruzione!"


"Quella è la residenza di Huang Yanguang. Sta per avanzare di livello, finalmente!"
                                


                                



