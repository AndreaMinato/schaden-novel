---
weight: 975
title: Capitolo 975 – Altare del Nirvana
pubDate: 2025-12-15T08:37:10.296Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
5 Capitoli in coda (5 di Marco) e 0/5
-Schadenfreude</em>


"10 gocce di sangue di piuma di fenice equivalgono ad un artefatto Saint di massimo livello ordinario. Anche se proviene da una famiglia distinta, com'è riuscito Huang Yanguang ad ottenerne così tanto? Lo ha anche usato per avanzare al nono Stadio della Distruzione."


"Certamente non ha potuto ottenerlo da sé, ma può prenderlo in prestito! Ho sentito che ha uno zio disgustosamente talentuoso che sta per raggiungere il Lord Divino realm da un momento all'altro. Huang Yanguang può avergli chiesto di prendere in prestito un po' di sangue dalla piuma della fenice e, dopo che vincerà la Lancia del Sangue della Fenice, potrà restituirgli il resto. Potrebbe dover perfino dividere in qualche modo la Lancia del Sangue della Fenice con suo zio."


"Questo Huang Yanguang è troppo dispotico. Sfida Lin Ming con una coltivazione al nono Stadio della Distruzione con quattro cieli, non è praticamente un bullo? Lin Ming è solo al quinto Stadio della Distruzione, come può accettare?"


"Sì, gli sta praticamente dando uno schiaffo in faccia di fronte a tutti. Probabilmente Huang Yanguang non si aspetta che Lin Ming abbia il coraggio di accettare questa sfida. Visto che ora è salito alle luci della ribalta attraversando il nono Stadio della Distruzione, vuole cogliere questa occasione per umiliare Lin Ming e vendicarsi."


"Credo che Lin Ming sia finito. Prima è stato altezzoso e ha usato come scusa il fatto che Huang Yanguang non avesse un artefatto Saint di massimo livello per non combattere. Ora ha raccolto ciò che ha seminato! Se fossi in Lin Ming, tollererei tutto e mi ritirerei come una tartaruga. Dovrei solo mantenere un basso profilo e coltivare diligentemente. Una volta che avanzassi al nono Stadio della Distruzione, tornerei a mostrarmi in pubblico.


"Eheh, sei un idiota? Dopo che Lin Ming arriverà al nono Stadio della Distruzione, Huang Yanguang sarà avanzato al Mare Divino Realm. Allora sarà ancora più opprimente. Inoltre Huang Yanguang vuole che si inginocchi e si scusi. Un uomo non si inginocchia facilmente; il suo orgoglio è tutto per lui. Specialmente per un genio. Come può inginocchiarsi?"


Mentre discutevano, i praticanti di arti marziali guardarono Lin Ming per osservare la sua reazione. Logicamente avrebbe dovuto sopportare pazientemente questa umiliazione. Perdere l'onore era una piccola perdita in confronto a doversi separare dalla Lancia del Sangue della Fenice.


Lin Ming teneva le braccia dietro la schiena, fluttuava con orgoglio nel cielo mostrando un portamento calmo. Visto che Huang Yanguang aveva agitato l'energia, c'erano delle forti correnti nel cielo. Il vento fece svolazzare i suoi abiti e i suoi lunghi capelli. In quel momento sembrava un eroe solitario che affrontava il mondo.


Lin Ming sorrise con derisione. Disse lentamente:"Ho detto che avrei accettato se avessi offerto qualcosa di valore uguale ad un artefatto di massimo livello e offri 10 gocce di sangue di piuma di fenice? Lascia che te lo chieda, equivalgono in valore alla Lancia del Sangue della Fenice?"


Lin Ming aveva letto molti testi antichi nel Palazzo del Grido della Fenice negli ultimi giorni e sapeva quanto era prezioso il sangue della piuma della fenice. 10 gocce erano solo lievemente migliori di un normale artefatto di massimo livello, ma inferiori alla Lancia del Sangue della Fenice.


Aveva deciso di aumentare il più possibile la posta in gioco nel caso avesse dovuto combattere. Huang Yanguang aveva offerto solo dieci gocce di sangue di piuma di fenice; era troppo poco.


Tuttavia le sue parole ora sembrarono avere un intento diverso per gli altri praticanti di arti marziali.


"Questo Lin Ming non ha intenzione di accettare la sfida. Se non desidera farlo, dovrebbe ammettere con sincerità la sconfitta e farla finita. C'è un divario troppo grande tra il nono e il quinto Stadio della Distruzione, ma trovare un'altra scusa per rifiutare è umiliante."


"Eheh, credi che se Lin Ming ammetterà la sconfitta, Huang Yanguang gliela lascerà passare liscia? Coglierà questa occasione per umiliare spietatamente Lin Ming. Sarebbe ragionevole causare il più trambusto possibile in questa situazione."


"Ahahahah!" Huang Yanguang rise. "Pensavo che fossi qualcuno di speciale, ma non avrei mai pensato che saresti stato così spudorato. Non osi combattere contro di me e quindi ti inventi questa scusa patetica, è semplicemente ridicolo! Oggi distruggerò tutte le tue scuse. Se dici che 10 gocce non sono sufficienti, allora ne offrirò 20 insieme a due artefatti Saint di alto livello. Sono al picco del loro grado, una fornace di pillole e una veste! Cos'hai da dire allora?!"


20 gocce erano il suo limite, ma aveva anche un artefatto Saint di massimo livello. Però non l'avrebbe messo come posta in gioco, se l'avesse rivelato, Lin Ming non avrebbe osato combattere nemmeno se fosse stato scemo come un maiale.


Allora avrebbe potuto solo umiliare Lin Ming e non avrebbe potuto picchiarlo spietatamente. Come poteva essere soddisfatto solo di questo?


Huang Yanguang aveva offerto 20 gocce di sangue di piuma di fenice in una volta. Anche suo zio avrebbe sofferto per pagare un prezzo del genere! Aveva anche incluso una fornace e una veste; aveva davvero messo in palio un capitale. Il motivo per cui osava farlo era perché era assolutamente certo di vincere. Possedeva una coltivazione al nono Stadio della Distruzione dai quattro cieli insieme ad un artefatto Saint di massimo livello come suo asso nella manica. Se non avesse potuto vincere in queste condizioni, tanto valeva suicidarsi picchiando la testa contro un muro.


"20 gocce di sangue di piuma di fenice! E ci sono anche una fornace e una veste! Dovrebbero essere la Fornace del Fuoco e la Veste Celeste delle Nove Piume di Huang Yanguang! Come può essere un semplice scontro? Sembra che stiano rischiando la loro stessa vita!"


"Giusto, tutto insieme vale quanto la Lancia del Sangue della Fenice. Chiunque verrà sconfitto perderà tutto ciò che ha!"


"Ti stai preoccupando per niente. Credi davvero che Lin Ming combatterà? sarebbe solo un ritardato se lo facesse." Disse con disprezzo un discepolo agli inizi del Mare Divino Realm. Aveva attraversato otto Stadi della Distruzione. In quanto qualcuno che poteva solo guardare con invidia i coltivatori che avevano superato nove trasformazioni, non poteva che essere un po' sarcastico.


Tuttavia, prima che finisse di parlare, Lin Ming rise all'improvviso e disse con spudoratezza:"Bene! 20 gocce di sangue di piuma di fenice! Insieme ad una fornace e  una veste di alto livello! Bene! Tirale fuori e posale nell'Altare del Nirvana e lotterò contro di te!"


Anche Lin Ming era pieno di aspettative. Un talento del Regno Divino con una coltivazione al nono Stadio della Distruzione, sarebbe stata la prima volta che ne affrontava uno. Inoltre la posta in gioco era così alta! Questo scontro sarebbe stato davvero entusiasmante!


"Cosa?!"


Sentendo queste parole, un discepolo che stava deridendo Lin Ming rimase a bocca aperta:"Ha accettato la sfida? È pazzo?"


Non era errato dire che Lin Ming era talentuoso. Non aveva combattuto per un mese e aveva rifiutato ogni sfida, così alcuni avevano pensato che stesse mettendo una faccia, molti altri però credevano che fosse straordinariamente sotto certi aspetti e questo soltanto in base al giudizio dello spirito del padiglione.


Tuttavia, anche se lo spirito aveva confermato che era talentuoso, era impossibile per un praticante di arti marziali al quinto Stadio della Distruzione battere uno al nono Stadio della Distruzione. Bisognava sapere che, anche se la Lancia del Sangue della Fenice era stata conquistata solo dopo 36 anni, erano stati portati via molti altri artefatti di massimo livello. Tra di essi c'era anche un artefatto Saint di massimo livello di alta qualità proprio come la Lancia del Sangue della Fenice.


Era un risultato spettacolare per Lin Ming averla ottenuta, ma non era un risultato così unico. Tra i guerrieri al Divine Transformation realm, esistevano persone ancora più mostruose. Ad esempio, 80 anni fa, il capo dei discepoli della Sala della Fenice, Bai Daohong, aveva preso all'istante due artefatti di massimo livello dal padiglione e aveva anche ottenuto la forza primaria del vecchio maestro del palazzo. Da allora, se avesse detto di essere il numero due, nessuno avrebbe dichiarato di essere il numero uno.


Lin Ming poteva essere riconosciuto solo come uno dei migliori talenti che capitavano nell'arco di 30 anni alla sua età e sotto questo aspetto lo spirito non aveva fatto alcun errore di giudizio. Gli altri comunque non erano troppo inferiori, Huang Yanguang non era male. Aveva raggiunto le nove trasformazioni formando quattro cieli e poteva essere considerato un grande talento che capitava una volta ogni 10 anni. Quanta differenza ci poteva essere tra i due geni? Con solo venti anni di divario,. un guerriero al quinto Stadio della Distruzione poteva davvero contendere con uno al nono?"


"Lin Ming sta accettando una sfida così oltraggiosa solo perché vuole salvare la sua reputazione? Non sa che se accetta potrebbe sentirsi bene al momento, ma finirà in una situazione ancora peggio? Quando verrà picchiato, si sentirà ancora peggio di prima!" Disse accigliandosi un praticante di arti marziali.


Accanto a lui, uno dei servi di Huang Yanguang rise fragorosamente:"Non sai che i praticanti di arti marziali dei piani inferiori sono tutti stupidi? Anche così non credevo che fossero così stupidi. Mi chiedo, non sa di trovarsi nel Regno Divino? Forse nei piani inferiori potrebbe sconfiggere un praticante di arti marziali al Mare Divino Realm che ha attraversato cinque stadi della Distruzione, ma crede che valga la stessa cosa qui? Quanto è stupido?"


"Non credo che le cose siano così semplici. Forse Lin Ming ha qualche altro piano, non dimenticatevi che la Lancia del Sangue della Fenice può comepnsare diversi livelli. Huang Yanguang non ha solo un artefatto Saint di alto livello?"


"Solo un artefatto Saint di alto livello? Eheheh..." I discepoli che si erano uniti al clan Huo sogghignarono pensando:'<em>Come potreste sapere che Huang Yanguang ha preso in prestito un artefatto Saint di massimo livello per questo combattimento. Nonostante sia inferiore alla Lancia del Sangue della Fenice, non lo è di tanto. Insieme alla veste e all'anello di alto livello, l'equipaggiamento di Huang Yanguang non è inferiore a quello di Lin Ming. Anche un leone deve usare tutte le sue forze per catturare un coniglio. Inoltre, in uno scontro così importante pensate che Huang Yanguang sfiderebbe Lin Ming se non fosse sicuro di vincere?'</em>


A parte le persone che conoscevano bene Huang Yanguang, nessun altro sapeva di questo segreto.


Huang Yanguang si entusiasmò quando sentì che Lin Ming aveva accettato! '<em>Ha davvero abboccato, ha davvero accettato! Stolto, non hai davvero idea di come ti stai autodistruggendo. Un guerriero al quinto Stadio della Distruzione osa davvero sfidare il mio nono Stadio della Distruzione. Ho anche un artefatto Saint di massimo livello, quindi non ho bisogno di temere la Lancia del Sangue della Fenice! Dato che mi stai offrendo la tua arma, se non la prendessi, allora sarebbe davvero scorretto da parte mia!'</em>


Huang Yanguang temeva che Lin Ming avrebbe rinnegato la sua promessa. Trattenne la gioia e disse immediatamente:"Bene. Andiamo nell'Altare del Nirvana. Ti aspetterò lì!"


Si girò verso i Protettori della Sala e disse:"Senior, vi invito ad assistere allo scontro!"


I Protettori si scambiarono un'occhiata. Anche loro erano sorpresi che Lin Ming avesse accettato. Anche il Bai Daohong del passato non sarebbe riuscito ad ottenere la vittoria in questa situazione.


"Naturalmente. È il nostro dovere."


I diversi Protettori della Sala diventarono raggi di luce e volarono verso l'altare. Huang Yanguang li seguì e anche Lin Ming e gli altri si diressero verso l'arena. Nessuno voleva perdersi un così grande spettacolo.


L'Altare del Nirvana era localizzato al centro della Sala della Fenice. Era alto oltre 200 piedi e si estendeva per cento chilometri!


Ai confini dell'altare c'era una barricata di armi cosparse di sangue. C'erano centinaia di migliaia di queste armi, ognuna era piantata a terra, sembrava che avesse appena bevuto del sangue. Emanavano un'aura sconfinata e un intento omicida selvaggio!


Queste armi erano tutti artefatti Saint! Diverse centinaia di migliaia di artefatti Saint! Ma erano rovinati e non potevano più mostrare la loro forza.


Il Palazzo del Grido della Fenice aveva accumulato questi artefatti per innumerevoli decine di anni. Erano di ogni grado, alcune erano perfino di massimo livello. Queste armi rovinate non erano state sciolte, né riforgiate, invece erano state posate qui in ricordo della loro dignità e della loro gloria passata. Questa era una foresta di ferro, piena di intento omicida!


Questo posto era anche conosciuto come Piattaforma delle Armi Sepolte!


Era una tomba di spade, sciabole, lance, alabarde e di innumerevoli altri tipi di armi. Alcune avevano una storia di più di un milione di anni. Anche se fossero state forgiate con divino metallo, ormai si erano arrugginite!
                                


                                



