---
weight: 9760
title: Capitolo 976 – La gloria della Lancia del Sangue della Fenice
pubDate: 2025-12-15T08:37:10.297Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
4 Capitoli in coda (4 di Marco) e 0/5
-Schadenfreude</em>


Lin Ming guardò l'Altare del Nirvana solenne che emanava un'aura omicida intensa e provò rispetto.


Raggiungere il cosiddetto nirvana significava liberarsi dai legami della mortalità, tuttavia non era nient'altro che una leggenda. Un guerriero al Lord Divino realm era un dio per una persona ordinaria, ma anche lui un giorno sarebbe morto.


Tutte le armi seppellite avevano perso il loro spirito e si erano deteriorate. Un tempo avevano falciato innumerevoli guerrieri, ma alla fine non erano riuscite a resistere al passaggio del tempo. Gli artefatti Saint avevano una certa durata e questo valeva anche per i loro spiriti. Nelle leggende la fenice era capace di immergersi tra le fiamme del nirvana e rinascere, immortale ed inestinguibile, ma in realtà non poteva davvero esistere per sempre. Questo perché ogni forma di vita prima o poi sarebbe morta. Anche lo sconfinato universo un giorno sarebbe crollato.


Cosa si celava alla fine delle arti marziali?


"Perché stai lì impalato? Sbrigati e sali per andare incontro alla tua sconfitta!"


Le parole di Huang Yanguang interruppe il flusso di pensieri di Lin Ming. In quel momento stava fluttuando a mezz'aria, orgoglioso e retto. Mosse le dita e tirò fuori una piccola fiala di giada. Conteneva le venti gocce di sangue di piuma di fenice.


"Lord Protettori, userò la Fornace del Fuoco e la Veste Celeste delle Nove Piume. Se perderò, li consegnerò."


"Naturalmente. Nessuno può rinnegare le proprie promesse sull'Altare del Nirvana. Una volta che le due parti si sono accordate, devono rispettare la parola data." I quattro Protettori si mossero verso i quattro angoli dell'altare. Erano qui per assicurarsi che tutte le condizioni del duello fossero giuste e per impedire che i discepoli non ricorressero ad azioni estreme e si uccidessero l'un l'altro.


"Ahah, molto bene!" Huang Yanguang rise selvaggiamente. "Una volta che salirai sull'Altare del Nirvana non potrai ritirarti. Se perderai, la Lancia del Sangue della Fenice sarà mia!"


"Non mi rimangerò le parole che ho detto."


Lin Ming salì sull'Altare del Nirvana. La piattaforma era ricoperta da una formazione invisibile. Lin Ming non aveva speranze di scuotere il suo potere.


"Bene! Ottimo! Ahah, oggi ti insegnerò cosa significa causare la propria distruzione!"


Mentre parlava, Huang Yanguang estrasse una spada molto lunga dal suo anello spaziale. La lama si estendeva per sei piedi e l'impugnatura era lunga un piede. Era alta quanto un uomo.


<em>Questo...</em>


Lin Ming alzò le sopracciglia. Un artefatto Saint di massimo livello?


"È un artefatto Saint di massimo livello! Huang Yanguang ha davvero un artefatto Saint di massimo livello!"


"Lo aveva, quindi perché non l'ha usato come posta in gioco? Capisco, probabilmente temeva che avrebbe spaventato Lin Ming, così lo ha nascosto intenzionalmente. Voleva ingannarlo ad accettare, per poi rivelare la sua arma e farlo disperare. Questa mossa è abbastanza spietata. Lin Ming ci è davvero cascato stavolta!"


"Huo Yanguang è davvero troppo spregevole. È già scorretto che combatta contro un guerriero al quinto Stadio della Distruzione. Lin Ming aveva la Lancia del Sangue della Fenice pe compensare la differenza, ma ora ha anche lui un artefatto di massimo livello. È ingiusto!"


"Umpf, cosa ne sai? In amore e in guerra tutto è permesso. L'avrà preso in prestito da suo zio, suo zio è assurdamente ricco."


Non era strano che una figura di primo livello come lo zio di Huang Yanguang avesse un artefatto Saint di massimo livello, ma per formarci un legame bisognava lasciare un marchio spirituale e riversarvi la propria energia. Era impossibile prestarlo con noncuranza agli altri. Altrimenti se gli altri avessero lasciato il loro marchio spirituale e la loro energia nel tesoro, avrebbero influenzato il suo potere e uno avrebbe dovuto sprecare più tempo a raffinarlo ulteriormente.


Probabilmente Huang Yanguang aveva preso in prestito l'arma di riserva di suo zio. Nonostante questo, era comunque un artefatto di alto livello. Anche se era un po' inferiore alla sua arma principale, il suo valore era comunque sufficiente a dimostrare quanto fosse ricco lo zio di Huang Yanguang. Un tempo era un discepolo della Sala della Fenice e aveva un talento non inferiore a Bai Daohong. Si diceva che avesse anche ottenuto l'artefatto numero uno del Padiglione.


"Ahahah, Lin Ming, anche se non usassi la Lama Fuoconero, avrei comunque la sicurezza di sconfiggerti, ma anche un leone deve usare tutte le sue forze per catturare un coniglio. Non ti darò la minima possibilità di vincere. Userò tutte le mie forze per batterti. Ti mostrerò cos'è la disperazione, così non oserai più lottare contro di me!"


Huang Yanguang aveva tirato fuori subito l'artefatto Saint di massimo livello così da non lasciare possibilità a Lin Ming. Questo era uno scontro in cui aveva messo in gioco tutte le sue ricchezze! Non poteva perdere assolutamente. Huang Yanguang voleva mandare al tappeto Lin Ming aumentando la sua gloria!


Un praticante di arti marziali al nono Stadio della Distruzione dai quattro cieli insieme alla forza e al supporto del suo clan, chi nella Sala della Fenice avrebbe osato provocarlo in futuro?


Lin Ming strinse gli occhi mentre guardava la Lama Fuoconero. Aveva notato il suo filo crudele. Quel bagliore freddo sembrava puntare alla sua fronte, emanando un'aura soffocante.


Toccò l'Anello Viola e una luce rosso scuro brillò. La Lancia del Sangue della Fenice dai nove piedi e nove pollici volò nelle mani di Lin Ming come se avesse volontà propria. Un pilastro di luce scarlatto sfrecciò direttamente nel cielo, avanzando nel cielo e tingendolo di rosso.


"Bene! Che Lancia del Sangue della Fenice meravigliosa! È davvero un'arma magnifica che si avvicina al livello trascendente! Se non fosse per quest'arma non avrei mai combattuto contro di te. Dato che hai ottenuto l'approvazione dello spirito, è una prova sufficiente per dimostrare che sei il talento più splendido che la Sala della Fenice abbia mai visto nell'arco di trent'anni. Tuttavia non tutti i talenti possono crescere. Ci sono numerosi motivi per cui esauriscono il loro potenziale, riducendosi a nullità o perfino morendo. Se desideri diventare il discepolo più potente e diventare un Lord Divino, dovrai superare questa prova, ma che peccato per te, sei destinato a perdere oggi!"


"Di sicuro dici un sacco di sciocchezze. Fai la tua mossa!" Lin Ming avanzò e dodici simboli di fulmini brillarono. La Porta dello Stupore si aprì e la sua velocità arrivò al suo picco!


<em>Woosh!</em>


La sconfinata luce rossa nel cielo si condensò sulla punta della Lancia del Sangue della Fenice. Quest'arma creò un tornado scarlatto che puntò verso il petto di Huang Yanguang!


Questa era la prima volta che Lin Ming usava la Lancia del Sangue della Fenice con tutte le sue forze. La tempesta rossa fece perfino tremare lievemente lo spazio attorno. Questo era lo spazio del Regno Divino! Con la comprensione delle Leggi dello Spazio di Lin Ming era impossibile per lui muoverlo, ma la Lancia del Sangue della Fenice aveva creato delle minute distorsioni. Questo era il potere di un artefatto Saint di massimo livello. Erano praticamente equivalenti a dei maestri impareggiabili!


Se un guerriero al Divine Transformation realm attivasse quest'arma, il suo potere sarebbe ancora più grande.


Huang Yanguang arretrò rapidamente di fronte a questo attacco. Menò un fendente, sollevando ondate di fuoco nero e increspature di energie. Attivò anche lui il potere dell'arma.


Le fiamme nere si schiantarono contro la tempesta rossa della Lancia del Sangue della Fenice. Il fuoco fu inghiottito dalla tempesta, ma anche la tempesta fu divorata.
                                


                                



