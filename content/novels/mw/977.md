---
weight: 977
title: Capitolo 977 – Terzo livello del Concetto di Fuoco
pubDate: 2025-12-15T08:37:10.297Z
tags:
    - mw
---


<em><strong>CAPITOLO SPONSORIZZATO ringraziamo Marco!</strong>
3 Capitoli in coda (3 di Marco) e 0/5
-Schadenfreude</em>


<em>Bang!</em>


Le fiamme nere e la tempesta scarlatta esplosero. Il fuoco nero scomparve nel nulla, ma solo il 70% della tempesta si sciolse. Il resto piombò su Huang Yanguang!


Era un solo colpo di lancia, ma Huang Yanguang aveva già menato tre fendenti. La differenza di qualità tra le due armi era evidente. Solo in termini di artefatto, la Spada Fuoconero era in svantaggio in confronto alla Lancia del Sangue della Fenice.


"Ottima lancia. È così potente già da sola, se cadesse nelle mie mani chissà quanto diventerebbe forte!" Huang Yanguang si mosse veloce come un coniglio tra l'erba alta. Era sorprendentemente veloce e flessibile. Non si sapeva che tecnica stesse usando, ma non era inferiore alla Mistica Ombra del Fulmine di Lin Ming!


La figura di Huang Yanguang danzò in modo imprevedibile nella tempesta scarlatta, guizzando avanti e indietro. Creò una serie di immagini residue e schivò tutto l'attacco.


"Passi Spettrali del Fuoco! Non credevo che Huang Yanguang li avesse allenati fino a raggiungere questo livello! È davvero un genio!"


"Ti sbagli. I passi Spettrali del Fuoco di Huang Yanguang non erano a questo livello raffinato prima. Questo è ciò che è accaduto dopo che ha attraversato i nove stadi della Distruzione e ha ricevuto il battesimo delle leggi del mondo. La sua comprensione delle Leggi del Fuoco si è approfondita, così i suoi Passi Spettrali del Fuoco sono diventati più sbalorditivi. Il nono Stadio della Distruzione non è stato davvero sprecato."


I passi Spettrali del Fuoco erano elusivi. Era una delle tecniche di movimento di più alto livello nel clan dell'Antica Fenice. Visto che i metodi di coltivazione del fuoco erano inferiori a quelli del fulmine in quanto a rapidità, i passi Spettrali del Fuoco erano davvero inferiori alla Mistica Ombra del Fulmine del clan del Kirin Viola Elettrico.


Tuttavia in termini di comprensione delle leggi, Huang Yanguang proveniva da una famiglia distinta del Regno Divino e aveva ottomila gocce di sangue dell'Antica Fenice nel corpo. Aveva meditato sulle Leggi del Fuoco fin dall'infanzia ed era stato sottoposto al battesimo del Dao Celeste al nono Stadio della Distruzione. La sua comprensione del Concetto di Fuoco superava quella che aveva Lin Ming del Concetto di Fulmine.


La Mistica Ombra del Fulmine di Lin Ming superava in velocità Huang Yanguang, ma in termini di flessibilità era in svantaggio.


In un istante Huang Yanguang cambiò direzione innumerevoli volte. Formò centinaia e perfino migliaia di immagini residue con i suoi movimenti!


All'improvviso le immagini residue si fusero tornando nel vero corpo di Huang Yanguang, ma stavolta era arrivato a soli tre piedi di distanza da Lin Ming!


"Troppo veloce!"


"È riuscito a rompere la barriera della tempesta scarlatta!"


Le pupille di Lin Ming si rimpicciolirono. Non si poteva davvero sottovalutare un genio al nono Stadio della Distruzione del Regno Divino. Quando Lin Ming vide che Huang Yanguang stava per menare un fendente, si preparò istintivamente a rilasciare il Fiore di Loto del Grande Imperatore!


Così avrebbe ostacolato ogni legge e avrebbe fatto perdere flessibilità ai passi Spettrali del Fuoco di Huang Yanguang. Non importava quanto fosse veloce, nello spazio primordiale avrebbe perso ogni agilità!


Questa era la soppressione della forza assoluta, una sola mossa per distruggere ogni tecnica!


Tuttavia in quel momento esitò e decise di non usarlo.


"Muori!"


In una battaglia tra maestri, un attimo di secondo poteva essere decisivo. Nel momento in cui Lin Ming esitò, la Lama Fuoconero di Huang Yanguang era già arrivata di fronte a lui.


"Legge dell'Annientamento, Catena di Stelle!"


Lin Ming disattivò frettolosamente il Fiore di Loto del Grande Imperatore e sollevò la Lancia del Sangue della Fenice. Si formarono innumerevoli luci di fronte a lui, roteavano lentamente come un mulinello di stelle. La lama di Huang Yanguang piombò in questo vortice.


<em>Crack!</em>


Una difesa alzata all'ultimo non poteva essere paragonata all'attacco a piena potenza di Huang Yanguang. Il vortice di stelle esplose e la sua energia si disperse. La vera essenza protettiva di Lin Ming tremò con violenza mentre metà di essa veniva squarciata dall'energia di spada e venne scagliato all'indietro.


Quando la vera essenza protettiva di Lin Ming si ruppe, l'energia cadde su di lui e fece a pezzi i suoi abiti di seta del fulmine. Fortunatamente aveva aperto le quattro delle Otto Porte Nascoste, altrimenti sarebbe stato impossibile per lui sopportare l'attacco frontale di un artefatto Saint di massimo livello.


L'energia del fuoco nero attaccò il corpo di Lin Ming, seminando distruzione nei suoi meridiani.


Lin Ming impallidì e quasi sputò una boccata di sangue. Trasferì immediatamente tutta la sua vera essenza nel Germoglio del Dio Blasfemo.


Le due foglie di fuoco del Germoglio del Dio Blasfemo emisero una luce ardente. Un'energia potente coprì le fiamme nere, assorbendone la maggior parte.


Tuttavia queste fiamme nere erano estremamente tenace. Anche il Germoglio del Dio Blasfemo poteva solo assorbirli e raffinarli lentamente. Anche mentre venivano soppresse, le fiamme erano estremamente violente, divampavano con forza sperando di liberarsi dai loro legami.


"Sono proprio le fiamme di un artefatto Saint di massimo livello. Anche il Germoglio del Dio Blasfemo le assorbe così lentamente." Lin Ming sussultò. Era un tesoro davvero potente!


"Lin Ming è rimasto ferito! Solo al secondo scambio sembra essere rimasto ferito! La differenza tra di loro è troppo grande. Durante il primo scambio di mosse, ha solo usato il vantaggio della Lancia del Sangue della Fenice. Se avesse contato sulla sua sola forza, non riuscirebbe affatto a rivaleggiare con Huang Yanguang . Quello è stato solo un attacco di prova. Deve ancora sfoderare le sue mosse assassine. Lin Ming non può nemmeno sopportare i primi colpi."


"Con le fiamme nere della lama che invadono il mio corpo, i miei meridiani sono stati sicuramente danneggiati. Credo che deve aver appena mandato giù una boccata di sangue!"


Un artefatto Saint di massimo livello doveva essere brandito da un guerriero al Divine Transformation realm per mostrare tutta la sua forza. Nelle mani di Huang Yanguang, la Lama Fuoconero poteva sfruttare solo una frazione del suo vero potere, ma le fiamme che emetteva erano ancora al livello di Divine Transformation. Se quel fuoco fosse entrato nel corpo di qualcuno, avrebbero causato danni incredibili. Lin Ming in origine era più debole di Huang Yanguang e se i suoi meridiani fossero stati bruciati dalle fiamme, allora come avrebbe potuto continuare a combattere?


"Beh, è finita, ma Lin Ming è stato abbastanza bravo. È già stato coraggioso ad accettare lo scontro!"


I discepoli attorno discussero. Pensavano già che il risultato fosse già deciso. Tuttavia, dei quattro Protettori della Sala che stavano guardando questa battaglia, il più potente si accigliò. Durante il secondo scambio, i movimenti di Lin Ming sembravano essersi irrigiditi all'improvviso. Era come se avesse voluto usare un'altra mossa, ma avesse cambiato idea proprio alla fine. Era durato solo un istante. Se non avesse più di mille anni e non avesse assistito ad innumerevoli battaglie, il protettore della sala non se ne sarebbe mai reso conto.


Normalmente, una volta che un praticante di arti marziali combatteva numerose battaglie, ogni mossa sarebbe diventata quasi un riflesso condizionato. Era estremamente raro cambiare mosse in un attimo di secondo, era praticamente un suicidio. Lin Ming non aveva abbastanza esperienza o aveva un qualche altro piano?


Mentre il protettore della sala stava riflettendo, la trasmissione di vera essenza del suo compagno riecheggiò nelle sue orecchie:"Sembra che questo combattimento stia per finire presto. Lin Ming è bravo, ma è solo un genio normale. Può resistere solo per cinque altri scambi e Huang Yanguang non ha ancora mostrato la sua vera forza."


<em>'Forse. Potrebbe esserci un'altra variabile...'</em> Pensò il Protettore della Sala. Non si sarebbe mai sognato che Lin Ming si fosse appena trattenuto dall'usare una potenza trascendente!


Una potenza trascendente. Non era qualcosa che solo un'esistenza al livello di un Empireo poteva creare combinando ogni aspetto del suo potere e della sua conoscenza in una sola abilità. La maggior parte degli Empirei non potevano nemmeno farlo. Poteva volerci una generazione o due di Empirei, anche centinaia di milioni di anni, prima che una potenza trascendente nascesse. Le potenze trascendenti del Regno Divino erano state accumulate per miliardi di anni. Tutti coloro che erano capaci di crearne una sarebbero stati incoronati con il titolo di Divino. Non un dio dei mortali come il Lord Divino, ma una divinità per i praticanti di arti marziali!


L'intento marziale Primordius poteva essere pericoloso. Lin Ming non sapeva se i nemici dell'Empireo fossero ancora vivi. Nonostante solo le figure più potenti del Regno Divino sarebbero riuscite a riconoscere il suo intento marziale, doveva comunque stare attento.


Non poteva mostrare la potenza trascendente come desiderava; era meglio essere prudenti. mentre avrebbe potuto usare l'intento marziale, doveva almeno nascondere il cospicuo Fiore di Loto del Grande Imperatore. Avrebbe avuto bisogno di nasconderlo un po' e fonderlo nel suo attacco. Sarebbe stato il metodo migliore usarlo durante dei momenti critichi.


Naturalmente Lin Ming non aveva altra scelta se non ricorrere all'intento marziale di Primordius prima o poi perché Huang Yanguang in effetti era troppo potente. La sua coltivazione dei quattro cieli insieme all'artefatto era più debole di Huang Yuegong agli inizi del Mare Divino Realm, ma superava praticanti negli stadi avanzati del Mare Divino Realm come Song Baifeng.


Per Lin Ming, l'intento marziale di Primordius era uno dei modi principali per affrontare persone più potenti in battaglia. Se non l'avesse usato sarebbe stato difficile sconfiggere Huang Yanguang.


"Ahahah! Lin Ming mi deludi! Tutto qui?! Questo era solo il secondo colpo! Non mi sono nemmeno riscaldato, eppure sei già stanco?" Huang Yanguang sogghignò con disprezzo. Pensava di essersi preoccupato per niente. Lin Ming pensava di sconfiggerlo senza aver attraversato il nono stadio della Distruzione.
"A parte contare sulla tua Lancia del Sangue della Fenice, la tua forza non è niente di speciale. Ti lascerò sapere cosa significa attraversare le Nove Trasformazioni. È resistere al battesimo delle leggi del mondo. Significa che il corpo, il dantian e l'anima inizieranno a diventare quelle di un vero dio spirituale. Sai cos'è un dio spirituale? Non è qualcosa con cui puoi reggere il confronto!"


Huang Yanguang rise malignamente e stese tre dita:"Tre mosse! In sole tre mosse ti picchierò così tanto da farti sputare i denti per terra!"


Un talento di massimo livello non poteva rimangiarsi la parola data. Se avesse detto di poter sconfiggere un nemico in tre mosse, allora l'avrebbe fatto. Altrimenti sarebbe stato ridicolizzato. Huang Yanguang aveva sempre detto che un leone doveva usare tutte le sue forze per catturare un coniglio. E ora Lin Ming era stato ferito dalla Lama Fuoconero e le fiamme inondavano i suoi meridiani. Anche se non avesse, era solo una questione di tempo prima che Lin Ming venisse battuto. Huang Yanguang era sicuro di poter vincere la mossa successiva!


"Lin Ming, la tua fine è vicina. Lascia che ti mostri la mia comprensione delle Leggi del Fuoco!"


Huang Yanguang gridò e bruciò un decimo del sangue dell'Antica Fenice nel suo corpo. Il sangue dell'Antica Fenice poteva essere bruciato all'infinito, ma Huang Yanguang poteva solo bruciarne il 10%, altrimenti il suo corpo non sarebbe riuscito a sopportare questo peso.


Quando il sangue dell'Antica Fenice fu bruciato, si sollevarono delle fiamme blu dal corpo di Huang Yanguang. Si era formato un dominio attorno a lui!


Sembrava contenere una vitalità infinita! Questo fuoco poteva ardere il cielo e possedeva un calore incredibile. Tra le fiamme si potevano scorgere, fiori, uccelli, insetti, bestie, innumerevoli piante spirituali e albei, sembrava un paradiso in terra pieno di vita.


"Quello è il Vero Fuoco del Loto Blu. Ha già formato un Dominio del Loto del Fuoco Blu!"


Il Vero Fuoco del Loto Blu non era un'Essenza o un Elementale di Fuoco. Era un tipo di fiamme che i membri del clan dell'Antica Fenice erano capaci di manipolare una volta che raggiungevano un certo livello. Per usare questo Vero Fuoco del Loto Blu, bisognava capire il terzo livello del Concetto di Fuoco: la Creazione!
                                


                                



