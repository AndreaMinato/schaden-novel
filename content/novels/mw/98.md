---
weight: 98
title: Capitolo 98 - La Forza della Vibrazione
pubDate: 2025-10-16T07:28:18.425Z
tags:
    - mw
---


Lin Ming pensava che la Valle dei Sette Misteri fosse come un vampiro succhia sangue che prendeva tutte le risorse nel raggio di molte centomila chilometri. Faceva mancare le risorse di coltivazione ai praticanti di arti marziali dei piccoli paesi, rendendo loro difficile avanzare allo stadio Houtian.


Dopo che la Valle dei Sette Misteri avevano fondato Palazzi delle Sette Arti nei vari paesi sotto il loro controllo, utilizzavano le risorse e i metodi di coltivazione per far crescere i migliori talenti, così da poterli sfruttare.


E perfino le famiglie reali di questi piccoli paesi lo sapevano. Anche così nonostante temessero lo spettro della Valle dei Sette Misteri, allo stesso tempo ne desideravano il supporto e la protezione. Questo era il motivo per cui erano disposti ad offrire umilmente le loro risorse.


Lin Ming non gradiva questo rapporto parassitario tra la Valle dei Sette Misteri e il regno di Fortuna Celeste.


<em>'Se non fosse stato per la Valle dei Sette Misteri, non sarebbe stato così difficile allenarmi. La Valle dei Sette Misteri, è così odiosa...'</em> Pensò Lin Ming. Voleva dirlo, ma si trattenne.


<em>'Se voglio raggiungere i più alti livelli delle arti marziali, devo assolutamente diventare un discepolo principale! Altrimenti non avrò le risorse per farlo. Rimanderò la questione quando avrò la forza necessaria a far sentire la mia voce.'</em>


"Bene Lin Ming, ho detto tutto quello che dovevo dire. Il tuo punto forte sta nel cuore delle arti marziali, ma in termini di capacità combattive al momento non puoi reggere il confronto con Zhu Yan. Cosa più importante, non hai una tecnica marziale. Hai sconfitto Zhang Cang con 'Drago del fiume si addentra nei mari'. All'inizio non volevo che scegliessi il 'Pugno Spacca Ossa', ma eri così risoluto.
Ora è troppo tardi per imparare un'altra tecnica marziale."


"Ma ciò che è fatto è fatto. Un praticante di arti marziali dovrebbe seguire la sua natura e i suoi desideri, qualunque cosa accada non dovresti rimpiangere le tue decisioni. Se cambiassi idea allora non ne saresti soddisfatto e questo disturberebbe il tuo cuore delle arti marziali. Ora voglio che perfezioni le tue tecniche di lancia per sconfiggere Zhu Yan! Tuttavia ti dirò questo.
Zhu Yan ha già padroneggiato tre tipi di tecnica marziale! Devi prepararti!"


Lin Ming annuì e disse: "Ho capito Istruttore Hong."


"Ora attaccami. Fammi vedere le tue tecniche!"


"Va bene." Lin Ming diede un colpetto con la mano e afferrò Arcobaleno Penetrante. Con la forza della sua presa la punta della lancia iniziò a tremare e a ronzare.
Il ferro elastico viola scuro era incredibilmente resistente, anche se era solo un lieve tremore, era abbastanza per strappare muscoli e rompere le ossa!


"Oh? Puoi scuotere il ferro elastico viola scuro così facilmente? Ottima forza!" Hong Xi rise e anche lui brandì la lancia che portava sulla schiena.


"Drago del fiume si addentra nei mari!" Gridò Lin Ming. Entrambe le sue mani tenevano la lancia e con un movimento improvviso fece un affondo!


Mentre avanzava, l'aura di Lin Ming aumentò. Il flusso d'aria attorno a lui cominciò a cambiare, come se ci fosse una corrente invisibile attorno a lui che convergeva nella sua lunga lancia.


Hong Xi aveva un'espressione di apprezzamento. Fece un passo avanti, afferrò l'asta e mirò verso la punta della lancia di Lin Ming, dando un rapido colpo!


Comunque la potenza di questo attacco non riuscì a fermare l'arma di Lin Ming, che continuava ad affondare dritto verso l'istruttore.


Questo era il risultato dell'allenamento di Lin Ming sotto la Cascata Ghiacciata. La sua posizione era incredibilmente stabile!


Gli occhi di Hong Xi brillarono. "Buona lancia!"


"Oh!" La forza di Hong Xi aumentò di colpo. La vera essenza nella sua arma cominciò a rimestarsi. L'asta di Lin Ming fu deviata dalla sua forza bruta. L'istruttore strinse la sua lancia e fece un altro passo avanti; la punta mirava alla gola di Lin Ming come un serpente velenoso!


La lancia di Hong Xi era due volte più rapida di quella di Lin Ming!


Hong Xi credeva che questa sarebbe stata la mossa finale. Con la sua coltivazione al picco dello Stadio Circolazione sarebbe stato facile gestire il ragazzo. Dovrebbe essere semplice anche utilizzando il 30% della sua forza.


Vedendo la lancia che si avvicinava, Lin Ming non ebbe tempo di ritrarre la sua arma e difendere, così stese la sua mano destra per ricevere l'attacco! In quel momento tutte le piccole unità del corpo di Lin Ming cominciarono a respirare all'unisono. La vera essenza cominciò a vibrare e si concentrò nel suo palmo destro.


Hong Xi vide il ragazzo che riceveva l'attacco a mani nude ed esitò. <em>Questo Lin Ming...</em>


"Mmh??"


Non appena il palmo di Lin Ming toccò la punta della lancia, Hong Xi sentì un'intensa vibrazione diffondersi per l'asta della sua arma, destabilizzando la forza del suo affondo. <em>Cosa... cosa sta succedendo?</em>


Hong Xi naturalmente aveva sentito che durante l'incontro con Zhang Cang, Lin Ming aveva ricevuto l'attacco della sciabola a mani nude.
L'istruttore aveva pensato che Lin Ming avesse solo previsto l'attacco di Zhang Cang e avesse evitato il filo della lama, ma si rese conto che non era così semplice come credeva!


"Oh!"


Hong Xi era un maestro allo Stadio Circolazione. Diede un forte strattone e controbilanciò il tremore della sua lancia. Ma in quel momento arrivò il secondo attacco di Lin Ming!


"Distruzione Totale!"


Hong Xi ebbe abbastanza tempo per schivare e balzò all'indietro. Anche così arrivò una forte onda d'urto provocata dalla lancia. Questo forte vento conteneva uno strano potere di vibrazione. Quando Hong Xi fu investito da questo forte impatto, sentì che il suo battito cardiaco e il suo flusso sanguigno ne furono scossi, e percepì anche una pesantezza nel petto!


Questo fece sussultare Hong Xi. Era un praticante di arti marziali che aveva raggiunto un Gran Successo nello Stadio Circolazione. I suoi meridiani si erano già aperti e connessi e la vera essenza aveva temprato il suo corpo, senza lasciare alcun punto debole.
Nonostante tutto aveva sentito una strana sensazione sgradevole quando il vento della lancia di Lin Ming l'aveva investito.
Nonostante non fosse rimasto ferito, una persona allo Stadio delle Viscere potrebbe aver già sboccato sangue!


<em>'Questo ragazzino, che genere di metodi di coltivazione sta studiando?
Credevo di poterlo finire con una mossa, ma è riuscito a durare tre round. Se non posso gestirlo, con che faccia mi presenterei come istruttore!?'</em> Hong Xi aumentò la sua forza di un altro 20%. Si torse a mezz'aria e la sua lancia si abbatté verso il basso come una tempesta!


Peng!


Lin Ming sollevò la lancia per affrontare il nemico, ma questa volta sentì una forza inesauribile provenire dalla lancia di Hong Xi e la sua lancia fu sbalzata via!


"!"


La punta della lancia apparì dal nulla accanto alla gola del ragazzo. Il freddo acciaio fece rizzare i capelli a Lin Ming. Il combattimento era finito.


Hong Xi ritirò la lancia e disse: "Bravo, le tue tecniche nascoste sono davvero misteriose, non c'è da meravigliarsi che Zhang Cang sia stato sconfitto solo con un colpo di palmo, un pugno e una mossa di lancia. La mia coltivazione sorpassa di molto la tua, ma sembra che possa ancora imparare da te!"


Hong Xi squadrò Lin Ming da capo a piedi. Richiamò alla mente la strana vibrazione che aveva sentito; da dove l'aveva imparata il ragazzo?


Era impossibile imparare da soli uno stile di combattimento del genere.
Proveniva sicuramente da qualche tavoletta di giada. Ripensando alle tre che Lin Ming aveva scelto dal deposito, erano: 'Tecniche elementari per la lancia', 'Tecniche di Movimento - Fondamentali' e un 'Pugno Spacca Ossa'...


Hong Xi aveva già visto la prima. In più ogni persona che si univa all'esercito doveva studiare le 'Tecniche elementari per la lancia'. Al massimo la sola differenza tra quelle del Palazzo delle Sette Arti e quelle dell'esercito era nei modi più concisi nel descrivere la coltivazione della vera essenza; le tecniche erano le medesime. Questo tipo di vibrazione non originava da lì, né poteva provenire dalle 'Tecniche di Movimento - Fondamentali'. Ciò significava che...


<em>'Pugno Spacca Ossa!?'</em>
                                


                                



