---
weight: 9800
title: Capitolo 980 – Sangue di Piuma di Fenice ottenuto
pubDate: 2025-12-15T08:37:10.297Z
tags:
    - mw
---


<em>Capitolo regolare,
1 Capitoli in coda, 0/5
-Schadenfreude</em>


Huang Yanguang era stato picchiato così malamente che erano esplosi oltre metà dei suoi vasi sanguigni. Lo scontro era già deciso. Il capo dei quattro protettori scese e gettò un'occhiata verso Huang Yanguang. Sospirò.


Era un genio tra i membri della giovane generazione del clan Huo. Figuriamoci le sue origini, le risorse di cui aveva goduto erano di gran lunga superiori a quelle di un comune discepolo. Aveva formato una nuvola di energia origin di 12 chilometri che aveva coperto tutta la sua residenza e aveva sopportato il battesimo del dao celeste, sorprendendo l'intera Sala della Fenice. Aveva attirato le luci della ribalta e perfino qualche esperto al Lord Divino del Palazzo del Grido della Fenice ne era stato turbato.


Date queste premesse, oggi sarebbe dovuto essere il momento più gioioso della vita di Huang Yanguang. Avrebbe dovuto acquisire piena fiducia di poter vincere e usare questo potere per soverchiare Lin Ming e vincere la Lancia del Sangue della Fenice. Sarebbe stato davvero un talento orgoglioso con un grande destino. Con la sua coltivazione e queste caratteristiche, i suoi risultati futuri sarebbero stati illimitati.


Tuttavia il destino era imprevedibile. Huang Yanguang aveva perso ed era stato sconfitto in modo così miserabile!


Senza menzionare le 20 gocce di sangue di piuma della fenice, i due artefatti Saint di alto livello erano stati cresciuti meticolosamente da Huang Yanguang. Li aveva ricevuti allo stadio della Sfera d'Energia e li aveva coltivati lentamente. Condividevano perfino le sue stesse radici. Darli ad altri sarebbe stato come tagliarti un arto!


Per un praticante di arti marziali gli strumenti magici cresciuti con cautela non potevano essere dati in prestito. Se gli altri ci avessero fuso i loro marchi spirituali, la vera essenza o altra energia, la qualità dello strumento ne avrebbe sofferto. Una volta che fosse tornato nelle mani del proprietario, sarebbero dovuti essere raffinati nuovamente.


Questo era anche il motivo per cui Huang Yanguang era riuscito solo a prendere in prestito un artefatto Saint di massimo livello da suo zio.


Un'arma del genere era simile alla moglie di un praticante di arti marziali. Chi sarebbe stato disposto a dare in prestito la propria moglie?


Ora però Huang Yanguang doveva rimanere a guardare impotente dopo aver perso due mogli. Questo quasi gli fece vomitare di nuovo sangue.


Quanto era orgoglioso un genio? Avrebbe avuto difficoltà a sopportare tutto questo perfino un mortale che fosse stato picchiato spietatamente in pubblico e dovesse compensare gli altri con le sue proprietà e le sue due più belle mogli !


Alcuni mortali dalla testa calda si sarebbero ammalati per la rabbia, alcuni sarebbero perfino morti, ma se fosse accaduto ad un praticante di arti marziali, questo avrebbe soltanto ostacolato il flusso dei propri pensieri e di conseguenza la coltivazione.


"Huo Yanguang, decreto ufficialmente che Lin Ming ha vinto la battaglia. Desideri obiettare?"


Il Protettore della Sala non voleva infierire. Tuttavia, in questa sorta di scontro, era necessario consultarsi con i partecipanti per decidere del risultato.


Huang Yanguang era livido. Lanciò un'occhiataccia verso Lin Ming, non riusciva a dire nulla. Non riusciva a riconoscere di aver perso.


"Allora? Vuoi ancora combattere? Se vuoi farlo ti accontenterò. Tuttavia non posso garantire che non subirai ferite ancora peggiori!"


La voce di Lin Ming fu forte e chiara, accompagnata da una grande energia che scioccò il pubblico!


"Non importa, ricorderò l'umiliazione di oggi!"


Huang Yanguang strinse i denti per recuperare le ultime briciole del suo onore e poi si voltò per andarsene.


Lin Ming sorrise lievemente e disse:"Ti sei dimenticato di qualcosa?"


Queste parole furono come coltelli affilati per Huang Yanguang. Lin Ming certamente stava parlando dei due artefatti Saint di alto livello.


Huang Yanguang era già sull'orlo dell'altare. Si fermò, fece un respiro profondo e strinse i denti, togliendosi la Veste Celeste delle Nove Piume e la passò insieme alla Fornace del Fuoco.


Prima di consegnare gli strumenti magici, dovette anche cancellare personalmente i marchi spirituali che aveva lasciato su di loro dopo averli cresciuti assiduamente negli ultimi anni. Se non li avesse rimossi e fossero stati raffinati da Lin Ming, questo avrebbe causato danni alla sua anima.


"Bene. Mi mancavano degli abiti in effetti."


Lin Ming prese la Veste Celeste delle Nove Piume e la Fornace del Fuoco che volarono verso di lui. Quando era asceso al Regno Divino, aveva lasciato l'Armatura dell'Imperatore Demoniaco e la Divina Fornace Marziale a Mu Qianyu. Non aveva un'armatura protettiva ora e quella dell'Imperatore Demoniaco era solo di basso livello. Non poteva essere paragonata alla Veste Celeste delle Nove Piume.


Per quanto riguardava la Fornace del Fuoco, era arrivata in un momento perfetto.


La Fornace Universale del Sole in origine era solo un artefatto quasi Saint. Era sufficiente quando era nel continente Tianyan, ma ora aveva difficoltà a sopportare l'intensità delle sue fiamme.


Il clan dell'Antica Fenice era un Sect che controllava il fuoco. C'erano molti granmaestri alchemisti e raffinatori nel clan e la qualità delle loro fornaci erano assolutamente di prima classe nel Regno Divino.


<em>'Se l'avessi saputo avrei lasciato la Fornace Universale del Sole nei piani inferiori. Sembra che la Grande Alabarda Sanguigna, la Fornace Universale del Sole e l'Armatura dell'Imperatore Demoniaco non fossero oggetti lasciati di fretta, ma sembra che l'Imperatore Demoniaco l'abbia fatto apposta, così che potessero essere ereditati da altre persone.'</em>


Lin Ming immaginò che la coltivazione dell'Imperatore Demoniaco fosse circa negli stadi intermedi del Mare Divino Realm quando era asceso nel Regno Divino. Inoltre aveva sperimentato sicuramente delle opportunità fortunate nell'Antico Abisso Demoniaco. Non c'era bisogno per lui di portare artefatti di basso livello con sé.


Nonostante i guerrieri dei piani inferiori fossero più deboli dei praticanti di arti marziali del Regno Divino, era così perché non avevano risorse, maestri, eredità, talento e non c'era nemmeno energia Origin nelle loro terre. Visto che dovevano sopportare una competizione brutale per emergere da un mondo di miliardi di persone, i praticanti di arti marziali che riuscivano ad ascendere al Regno Divino erano gli individui più talentuosi. Erano i prescelti tra grandi talenti e avevano tutti accumulato un grande destino. In termini di volontà e mentalità superavano spesso i praticanti di arti marziali del Regno Divino. Il loro potenziale era enorme.


Specialmente nel continente Tianyan dove il mondo era bloccato da una barriera, l'energia Origin era ancora più desolata. Un praticante di arti marziali che poteva coltivare fino all'ottavo Stadio della Distruzione nel continente Tianyan spesso avrebbe ottenuto risultati migliori nel Regno Divino rispetto ad un praticante di arti marziali al nono Stadio della Distruzione.


Bisognava sapere che pochissimi erano ascesi negli ultimi 100.000 anni. L'Imperatore Demoniaco, l'Imperatore Shakya e lo Stregone della Landa Selvaggia del Sud avevano tutti ottenuto grandi risultati quando erano ascesi al Regno Divino. Nonostante non fossero riusciti a diventare Sacri Lord, potevano comunque controllare il loro territorio. Questo si poteva dedurre da come l'Imperatore Demoniaco aveva potuto partecipare alla battaglia per il Cubo Magico.


"Congratulazioni apprendista junior Lin."


Dopo che Huang Yanguang se ne andò, il capo dei protettori sorrise. Consegnò la fiala di sangue di piuma di fenice a Lin Ming.


C'erano solo venti gocce nel contenitore. Quando lo ricevette, Lin Ming lo sentì sprofondare nel suo palmo. Pesavano 180 jin.


Il sangue nel corpo di una Bestia Divina era diviso in livelli differenti. Quello più alto era l'essenza di sangue. Una sola goccia di essa aveva un valore inestimabile. Era un tesoro con cui gli artefatti Saint non potevano competere, non importava quanti fossero.


Sotto c'era il sangue della corona, aveva una proprietà di puro Yang ed era di grandissimo beneficio per i praticanti di arti marziali che coltivavano l'energia Yang. Anch'esso aveva un valore inestimabile.


In seguito poi c'era il sangue del midollo, del cuore, della piuma e vari altri tipi. Quello di grado più basso era il comune sangue di fenice.


Il sangue di fenice comune aveva lo stesso peso di quello di un ordinario praticante di arti marziali. Una Bestia Divina era lunga migliaia o anche decine di migliaia di chilometri. In una creatura del genere c'erano miliardi di jin di sangue. Se fosse piovuto, avrebbe potuto annegare una città.


Questo era il motivo per cui i praticanti di arti marziali del Regno Divino erano capaci di usarlo. Altrimenti, come avrebbero potuto utilizzarlo?


Lin Ming tolse il tappo della fiala e inspirò profondamente. Sentì immediatamente una ricca energia di puro Yang. Anche se era solo odore di sangue, poté sentire un caldo flusso di energia precipitarsi nei suoi meridiani, solidificando la sua coltivazione e portandogli grandi benefici.


Se Fata Feng potesse fonderlo nel suo corpo mentre attraversava il sesto Stadio della Distruzione, che effetti avrebbe avuto?


Il Protettore della Sala disse sorridendo:"Apprendista junior Lin, lo chiuda velocemente. Questa fiala ha la caratteristica speciale di poter impedire all'energia di puro Yang di disperdersi. Se rimarrà aperta troppo a lungo, il sangue perderà la sua energia."


Il Protettore della Sala si stava rivolgendo a Lin Ming in modo amichevole, in maniera molto più rispettosa del normale. Gli occhi degli altri discepoli erano pieni di venerazione mentre guardavano Lin Ming!


Sì, venerazione.


In passato, quando avevano saputo di come Lin Ming aveva ottenuto la Lancia del Sangue della Fenice, avevano provato gelosia e invidia. Si erano chiesti perché lo spirito del padiglione lo avesse approvato. Pensavano di poter battere Lin Ming e dimostrare a loro stessi di essere i discepoli più straordinari.


Dopotutto solo prendere la Lancia del Sangue della Fenice non era un'impresa troppo speciale. Un artefatto Saint al livello della Lancia del Sangue della Fenice sarebbe stato ottenuto dagli altri un po' di volte ogni cento anni. Per quanto riguarda un artefatto Saint più ordinario, sarebbe stato portato via ogni 2-3 anni.


Ora però, con una coltivazione al quinto Stadio della Distruzione, Lin Ming era riuscito a sconfiggere Huang Yanguang. L'invida che avevano provato era diventata venerazione.


Il talento e i risultati di Lin Ming erano semplicemente incredibili!


Se il talento di Lin Ming fosse stato appena superiore al loro, lo avrebbero comunque invidiato, ma il divario era così enorme che potevano solo guardare verso l'alto e venerarlo!


Era simile al capo dei discepoli della Sala della Fenice, Bai Daohong. Tutti gli altri giovani discepoli sentivano un timore reverenziale nei suoi confronti!


"È davvero sconvolgente. Un praticante di arti marziali al quinto Stadio della Distruzione che ne batte uno al nono dai quattro cieli! C'è una differenza di quattro stadi! Per non parlare della differenza che c'è tra uno all'ottavo e uno al nono livello!


Durante la nona Distruzione, un praticante di arti marziali sarebbe stato sottoposto ad un battesimo del Dao Celeste e la sua comprensione delle leggi sarebbe aumentata di molto, ma la sua vera essenza non sarebbe aumentata di molto. I benefici delle Nove Trasformazioni sarebbero state costituite dalle tempra dell'anima. La forza spirituale conduceva soltanto la vera essenza e le Leggi; non aveva un'influenza immediata sulla forza combattiva.


"È troppo forte. C'è una differenza di quattro livelli. Nonostante la formazione delle 999 lance l'abbia aiutato, è comunque un'influenza minore. Superare un divario di tre livelli è straordinario!"


"Davvero. Superare tre stadi della Distruzione non è considerato niente di che, ma il problema qui è che anche Huang Yanguang è un genio formidabile. Ha perfino superato lo Huang Yuegong di diversi anni fa! Siamo inferiori a Huang Yanguang, ma anche se le nostre coltivazioni fossero di diversi livelli superiore alla sua, verremmo comunque sconfitti. Eppure Lin Ming ha battuto Huang Yanguang con una coltivazione ancora inferiore. È incredibile!"


"Mi chiedo come sia il talento di Lin Ming paragonato a Bai Daohong?" Chiese all'improvviso un discepolo.


Per questi allievi, Bai Daohong era il solo degno di essere definito il numero uno tra di loro. Sia in talento che in potenziale, superava di molto tutti gli altri. Era già arrivato il Divine Transformation realm.
                                


                                



