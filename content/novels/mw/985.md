---
weight: 9850
title: Capitolo 985 – Strano Amuleto Protettivo
pubDate: 2025-12-15T08:37:10.298Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
8 Capitoli in coda, 0/5
-Schadenfreude</em>


Quando il Cubo Magico pulsò, Lin Ming sussultò. <em>'Cosa? Il Cubo Magico ha avuto una qualche strana reazione con la strana collana?'</em>


<em>'Cosa sta succedendo? È solo un artefatto Saint di massimo livello. Qualcosa del genere non dovrebbe avere alcun valore per il Cubo Magico, quindi perché risponde in questo modo?</em>


Se fosse qualche tesoro mistico, come mai la persona che l'aveva raffinato o l'anziano del Palazzo del Grido della Fenice non avevano notato nulla?


Lin Ming era assorto, ma rimase impassibile in superficie. Per Song Baifeng stava solo stringendo la collana per sentire l'aumento della forza dell'anima.


"Com'è? Questo amuleto protettivo è meraviglioso e funziona anche come un semplice accessorio. Una volta che arriverà al Lord Divino realm, non le sarà più così utile e potrà sicuramente donarlo ad un suo buon amico. Comunque il signor Lin è così bello ed elegante, con il suo fascino e il suo grande talento credo che in futuro il Signor Lin dovrà respingere innumerevole splendide donne che lotteranno per saltare nel suo letto ed essere le sue concubine."


Song Baifeng fece del suo meglio per lusingarlo, ma Lin Ming lo ignorò. Fece un respiro profondo e mise da parte la collana. Sorrise alla guardia e disse:"La ringrazio per avermi aiutato. Ora me ne andrò."


"Ahah, si figuri, si figuri. Se ha qualcosa di cui vuole occuparsi, per favore mi informi." Song Baifeng annuì e salutò Lin Ming. Mentre lo guardava andarsene, sospirò e disse tra sé e sé:"Almeno ho risolto i problemi in sospeso della scorsa volta. Questa persona raggiungerà un livello inimmaginabile. Non posso assolutamente offenderlo anche solo perché ha ottenuto il riconoscimento dello spirito."


La guardia aveva sorvegliato il Padiglione degli Artefatti Saint per molti anni e capiva bene le valutazioni dello spirito. Alcuni discepoli della Sala della Fenice sospettavano che lo spirito a volte si sbagliasse, ma Song Baifgeng sapeva bene quanto erano crudeli e sinistre le prove. Ogni genio approvato era destinato ad ottenere la gloria a meno che non perisse prima!


Lin Ming era già tornato nella sua residenza. Per essere completamente al sicuro non tornò nemmeno nel Palazzo Fengxian.


Dopo essere entrato in una stanza sotterranea coperta da una formazione, Lin Ming creò altre barriere. Tirò fuori la Volontà del Saggio e la esaminò. Non percepì nulla di strano.


Dopo averla sondata, non scoprì nulla di strano. Non poteva immaginarsi perché il Cubo Magico avesse reagito.


Accigliato, Lin Ming indossò la collana con l'intenzione di vedere come avrebbe aumentato la sua volontà, ma accadde qualcosa di incredibile. L'amuleto affondò nel suo petto scomparendo come fango nel mare.


"Il Cubo Magico l'ha inghiottito?"


Lin Ming spalancò gli occhi. Cercò di percepire il Cubo Magico, ma rimase deluso quando non percepì nulla. Da quando il Cubo Magico si era fuso con il suo corpo era svanito semplicemente e non importava quanto cercasse di percepirlo, non poteva trovarne nemmeno l'ombra. Non era riuscito a trovarlo nemmeno durante la Distruzione.


Il Cubo Magico si sarebbe rivelato in poche circostanze, come quando assorbiva l'essenza di sangue di un guerriero o quando qualcosa provocava la sua dignità. Allora avrebbe mostrato una forza sconvolgente che superava ogni comprensione di Lin Ming.


Cos'era l'amuleto e perché era stato inghiottito dal Cubo Magico?


Lin Ming si guardò il petto. Il filo rosso dell'amuleto era ancora lì; non era stato assorbito, ma era stato strappato nel punto in cui legava il talismano, ovviamente era stata opera del Cubo Magico.


Lin Ming prese il filo e analizzò il materiale con la sua percezione.


Aveva ereditato i ricordi di un alchimista del Regno Divino e di un maestro di formazioni, insieme a quelli dell'Antico Diavolo. Ora conosceva molti materiali.


Dopo aver analizzato il filo rosso, Lin Ming sussultò. Sembrava ordinario, ma in realtà era il tendine di un drago alato della pioggia. Dopo essere stato temprato da olio di legnodrago, era stato raffinato molte volte attraverso una varietà di complicati processi.


Nonostante il drago della pioggia alato non fosse un Vero Drago, aveva una stirpe ricca. Era di gran lunga superiore a quelle bestie feroci trasformate da una goccia di sangue di Bestia Divina. Questo tendine era lungo solo un piede, eppure era incredibilmente prezioso!


Tuttavia era chiaro che il Cubo Magico non fosse interessato a questo filo rosso. Inoltre l'aveva tagliato senza che Lin Ming se ne accorgesse.


Era evidente che non fosse paragonabile al valore dell'amuleto protettivo stesso.


Lin Ming rifletté per un momento e poi mormorò:"Se ho capito bene, l'anziano che ha raffinato questo amuleto dovrebbe aver usato un materiale sconosciuto che ha ottenuto per caso. Non sapeva cosa fosse, ma ha scoperto che aveva la proprietà di aumentare la volontà e la forza dell'anima. Dopodiché è stato raffinato e ha aggiunto questo filo.
Il vero valore dell'amuleto protettivo probabilmente era molto più prezioso di un artefatto Saint di massimo livello. È un'antica reliquia, ma nemmeno il raffinatore dell'amuleto non lo sapeva, l'Anziano del Palazzo del Grido della Fenice non lo sapeva e certamente non ne era a conoscenza. Il Cubo Magico però se n'è accorto. Se non l'avessi avuto, anche io avrei pensato che fosse un'ordinaria collana protettiva."


Lin Ming voleva capire cos'era, ma sfortunatamente il Cubo Magico l'aveva inghiottita e non c'erano cambiamenti significativi.


Il Cubo Magico era l'inizio della strada delle arti marziali di Lin Ming. Era le sue fondamenta e la sua origine.


Tuttavia i suoi risultati erano dovuti in gran parte ai suoi sforzi e alle sue lotte disperate. Il Cubo Magico non gli aveva dato molto a parte alcuni frammenti di ricordi al livello dell'Imperatore Demoniaco e di Fata Feng. Tra di essi, a parte la Forza del Dio Blasfemo, non c'era altro di troppo spettacolare.


Comunque Lin Ming era ben consapevole che il potere del Cubo Magico era ancora più sbalorditivo. Sicuramente aveva altre funzioni. Aveva causato lotte tra organizzazioni al livello di una Terra Sacra, come poteva essere una comune reliquia? Bisognava sapere che l'intero clan dell'Antica Fenice era solo una Terra Sacra!


Durante la battaglia per il Cubo Magico, avevano partecipato diversi maestri di Terre Sacre. Tra questi, qualcuno al livello di Fata Feng poteva essere considerato il più debole del gruppo. Al di sopra c'erano figure al livello di un maestro del Palazzo del Grido della Fenice, il Sommo Anziano o anche il patriarca del clan dell'Antica Fenice.


Anche 10.000 di questi supremi esperti erano stati uccisi dalla Sacerdotessa della Terra Sacra Verdant Feather con una sola mossa!


La coltivazione della Sacerdotessa era così terrificante che nemmeno Lin Ming poteva immaginarsela. Naturalmente era riuscita ad uccidere 10.000 esperti contando sul potere spaventoso del Cubo Magico.
                                


                                



