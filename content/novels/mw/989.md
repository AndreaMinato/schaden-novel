---
weight: 989
title: Capitolo 989 – Stella del Fuoco Spirituale
pubDate: 2025-12-15T08:37:10.299Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
4 Capitoli in coda, 0/5
-Schadenfreude</em>


<em>Bang!</em>


La nave spirituale attraversò le barriere della grande dimensione del Palazzo del Grido della Fenice e arrivò nel Mondo Atlante. Superò lo spazio e attivò lo spostamento del grande vuoto.


Per arrivare ad un mondo primario del Regno Divino, bisognava usare lo spostamento del grande vuoto, altrimenti ci sarebbero volute decine di migliaia di anni o anche centinaia di milioni di anni per completare questo viaggio.


La nave spirituale volò sempre più in alto. Presto le montagne alte centomila piedi e i fiumi ampi cento chilometri si rimpicciolirono fino a sembrare granelli di polvere. Anche così il continente principale sembrava sconfinato. Le dimensioni di un mondo primario erano difficili da misurare anche usando come unità miliardi di chilometri.


Lin Ming era vicino ad un oblò e osservava il vuoto sconfinato del Mondo Atlante, era profondamente scioccato. Anche se aveva già visto una breve introduzione del Regno Divino nelle tavolette di giada, era comunque scioccato dalla vastità che aveva di fronte!


I grandi reami del Regno Divino non solo includevano il mondo primario, ma anche il vasto spazio attorno con gli innumerevoli corpi celesti al suo interno.


Prima, quando la nave spirituale aveva fatto un grande spostamento, aveva già viaggiato per miliardi di chilometri di distanza. Lungo la strada Lin Ming aveva visto una miriade di punti brillanti nel cielo, ognuno di essi era una stella.


Nell'universo, ogni luce rappresentava un corpo celeste e ce n'era una varietà quasi infinita.


Erano grandi e piccole. Alcune erano stelle ardenti, altre enormi pianeti, alcune erano meteore giganti e altre erano buchi neri che si sochilometrivano all'energia primordiale.


Esistevano innumerevoli stelle e la maggior parte aveva un ambiente estremamente desolato privo di energia Heaven Earth. Erano inadatte alla sopravvivenza dei mortali o dei praticanti di arti marziali.


Alcune però erano ricche di energia e piene di vita, vibranti e ci vivevano molti mortali. Le risorse non potevano essere paragonate a quelle di un mondo primario, ma erano di gran lunga superiori a quelle dei piani inferiori. Tra queste stelle, sarebbero emersi maestri al Mare Divino, al Divine Transformation e anche al Lord Divino realm.


Alcuni pianeti erano stati sviluppati da praticanti di arti marziali come loro territori o dimore personali. Erano spesso dei supremi esperti del Regno Divino che si isolavano dal mondo, ma una volta che si fossero rivelati, avrebbero spaventato gli abitanti di un intero mondo.


Fin dai tempi antichi, le stelle di un mondo primario del Regno Divino avrebbe sempre ospitato dei praticanti di arti marziali. Naturalmente c'erano innumerevoli opportunità fortunate accumulate nel tempo. Erano nascosti anche rarissimi tesori. C'erano caverne di antiche bestie ferocie e anche tane di Bestie Divine. Se uno potesse esplorare tutte queste stelle, accumulerebbe una ricchezza sconfinata!


Naturalmente, anche se un guerriero negli stadi avanzati del Lord Divino realm trascorresse tutta la vita ad esplorarle, non riuscirebbe nemmeno a visitare un centomillesimo di esse.


"Apprendista junior Lin, ti stai godendo il paesaggio? Avanti, questo viaggio durerà per 20-30 ore. Andiamo a mangiare." Un uomo alto si avvicinò. Era il Protettore Liu responsabile dei nuovi arrivati.


Una volta che un praticante di arti marziali arrivava al livello di Lin Ming, poteva saziarsi assorbendo energia Origin Heaven Earth. Comunque mangiare portava piacere e il cibo del Palazzo del Grido della Fenice era fatto da materiali raffinati. Mangiare questo tipo di cibo era di grande beneficio per la coltivazione.


Quando entrarono nella sala da pranzo, molti riconobbero Lin Ming lungo la strada. Lo guardarono con molto rispetto e alcuni si fecero da parte per farlo passare. Questo dimostrava che il prestigio di Lin Ming nel Palazzo del Grido della Fenice era ormai ben stabilito.


Il mondo era così. Se una persona avesse ottenuto grandi risultati, spesso avrebbe destato l'invidia degli altri. Gli spettatori gelosi avrebbero potuto pensare che i successi di questa persona fossero dovuti in parte alla fortuna e alcuni avrebbero cercato di sabotarla. Tuttavia, se quella persona avesse ottenuto nuovamente risultati ancora più incredibili, allora avrebbe dato prova di una forza impareggiabile. Gli altri uomini invidiosi si sarebbero zittiti lentamente e la loro invidia sarebbe stata rimpiazzata da rispetto e venerazione.


La sconfitta di Huang Yanguang indubbiamente aveva consolidato la posizione di Lin Ming.


Naturalmente la situazione non era netta. C'erano ancora molte persone che consideravano Lin Ming il loro rivale e lo prendevano come obiettivo da superare in futuro.


"Zhou Fei, la persona che ci ha superato prima era Lin Ming. È la persona che ha attirato le luci della ribalta nella Sala della Fenice. In confronto a lui abbiamo ancora molta strada da fare." Disse un uomo vestito di blu ad un discepolo con un'armatura rossa.


"Molta strada? Sì, giusto, la strada che voglio percorrere è lunga in effetti, ma è solo la strada per diventare un Maestro di Palazzo o un Sacro Lord. Per quanto riguarda Lin Ming, prima o poi lo supererò. Quando sono entrato nella setta sono riuscito solo ad entrare nella più bassa Sala dell'Uccello di Fuoco, ma questo solo a causa delle mie origini. Non sono come Lin Ming. Non devo aggrapparmi ad un vice e farmi raccomandare direttamente alla Sala della Fenice. Se volessi entrarci, potrò farlo solo attraversando il nono Stadio della Distruzione. Nonostante tutto otterrò il primo posto tra i nuovi discepoli al torneo anche se sono nella Sala dell'Uccello di Fuoco!"


Mentre l'uomo con l'armatura rossa parlava, i suoi occhi brillarono con sicurezza. Aveva appena raggiunto l'ottavo Stadio della Distruzione.


Il suo nome era Zhou Fei. Era di umili origini mortali ed era un discepolo della Sala dell'Uccello di Fuoco. Tuttavia, durante il torneo della prova dell'Antica Fenice aveva vinto contro tutti i suoi rivali. Aveva sconfitto altri talenti delle Sale del Corvo Dorato e dell'Uccello Vermiglio ed era riuscito ad ottenere il primo posto. Allora aveva attirato molta attenzione.


Aveva pensato di poter sorprendere l'intero Palazzo del Grido della Fenice, credeva che sarebbe diventato l'uomo più famoso dopo Lin Ming, che gli Anziani si sarebbero resi conto di quanto erano stati ciechi e avrebbero iniziato finalmente ad apprezzarlo.


In realtà però non era stato così. Aveva solo causato un grande trambusto nelle Sale dell'Uccello di Fuoco e del Corvo Dorato e aveva destato la venerazione di molti giovani discepoli. Tra gli allievi della Sala dell'Uccello Vermiglio aveva attirato gelosia e molti avevano insistito che era stato solo fortunato.


La Sala della Fenice invece l'aveva ignorato, nessuno si era preoccupato minimamente di lui!


In confronto al tumulto che aveva causato Lin Ming, il fatto che avesse vinto il primo posto al torneo non era stato niente di che. Era stato insignificante come una piccola onda nel mare.


Anche quando aveva visto i discepoli della Sala della Fenice e aveva porto i suoi saluti, nessuno aveva sentito parlare di lui.


Per lui era impossibile accettarlo! Aveva ottenuto risultati così grandi, quindi dov'era l'onore e la gloria che si meritava?


Mentre ci pensava, Zhou Fei poté solo pensare ad una spiegazione. I discepoli della Sala della Fenice erano sicuri di essere superiori agli altri e sottovalutavano tutte le altre Sale. Dovevano pensare che non fossero altro che grilli e formiche, e che qualcuno che avesse ottenuto il primo posto non fosse altro che una formica un po' più grossa.


Questo disprezzo aveva suscitato l'ira di Zhou Fei!


'<em>Umpf, credete che non siamo altro che formiche, ma non sapete che talenti comuni come me non hanno la possibilità di entrare nella Sala della Fenice a meno che non raggiungiamo il nono Stadio della Distruzione. Anche così sono molto più potente della maggior parte di voi!'</em>


Zhou Fei fece un respiro profondo e strinse i pugni. Aveva intenzione di sbalordire il mondo durante questa prova. Credeva che con un risultato del genere, le figure di alto livello del Palazzo del Grido della Fenice l'avrebbero finalmente preso sul serio e gli avrebbero dato l'attenzione che si meritava. Sarebbe diventato l'uomo del momento!


Naturalmente Lin Ming non sapeva di essere diventato l'obiettivo di molte persone. Mentre mangiava, la nave spirituale usò più volte il grande spostamento del vuoto, scattando per decine di volte.


Alla fine arrivò di fronte ad una stella di fuoco fiammeggiante. Da lontano il corpo celeste sembrava estremamente sereno. Solo che la sua superficie era coperta da punti rossi, sembrava fatto di legno. Attorno al pianeta c'era un enorme anello che si estendeva per quattro milioni di chilometri, attraversando il vuoto come un arcobaleno splendido e sconfinato.


Questo era il luogo dove si sarebbe svolta la prova dell'Antica Fenice: la Stella del Fuoco Spirituale.


Aveva un diametro di diverse centinaia di migliaia di chilometri, era molto più piccola del pianeta del continente Tianyan. Quando la nave spirituale entrò nella sua atmosfera, iniziò a scontrarcisi e l'attrito accese un enorme fuoco.


Nell'atmosfera della stella c'erano terrificanti vortici di energia Origin. Forti raffiche di energia viaggiavano per migliaia di chilometri al secondo, dieci volte la velocità del suono. Era più accurato dire che invece di venti, erano onde d'urto. Se un mortale fosse stato colpito da brezze del genere, sarebbe stato schiacciato.


Nemmeno un praticante di arti marziali poteva sopportare un impatto simile. Questo perché non erano semplici onde d'urto, ma energia Origin di tipo fuoco estremamente selvaggia. Nonostante la Stella del Fuoco Spirituale sembrasse tranquilla in superficie, guardandola da più vicino si poteva scoprire quanto era terrificante. Quei bellissimi punti rossi erano formati da potenti raffiche.


In un ambiente così pericoloso e brutale, era impossibile che si generasse qualche forma di vita. Questo era il motivo per cui la stella era disabitata. Anche così però in realtà per un praticante di arti marziali di alto livello sarebbe stato un luogo eccellente per allenarsi.


Questa Stella del Fuoco Spirituale era considerata il territorio del clan dell'Antica Fenice ed erano stati costruiti molti luoghi della prova su di essa.


"Siamo arrivati. Sbarcate tutti!"


Gridò l'Anziano Sun in quanto capo della truppa.


"Eheh, andiamo apprendista junior Lin. La Stella del Fuoco Spirituale non è un posto da sottovalutare. Dovresti stare attento..." Disse il Protettore Liu, ma quando finì di parlare, risuonarono due grida miserabili. Due nuovi arrivati della Sala dell'Uccello di Fuoco erano stati investiti dai forti venti e la loro vera essenza protettiva era stata spazzata via. Furono scagliati all'indietro dall'impatto. L'energia Origin selvaggia irruppe nei loro meridiani, facendoli vomitare una boccata di sangue!


Diversi Protettori li presero al volo. Un Protettore espanse la sua vera essenza protettiva per coprirli e un altro iniettò vera essenza nei loro corpi. Solo allora i due discepoli iniziarono a riprendersi.


Lo sguardo dell'Anziano Sun divenne gelido e disse freddamente:"Che branco di patetici scemi. Nonostante non vi abbia avvertito dei pericoli della Stella del Fuoco Spirituale, avreste dovuto percepire quanto era duro l'ambiente mentre eravate nella nave spirituale. Anche così siete entrati con noncuranza.
Non so davvero come idioti del genere siano riusciti a superare la prova. Se persone come voi entraste in un mistico regno a caccia di tesori, il meglio che potreste fare sarebbe essere carne da cannone per gli altri, figuriamoci ottenere benefici o opportunità fortunate. Una volta che lascerete la Sala dell'Uccello di Fuoco, probabilmente morirete lungo la strada delle arti marziali. Figuriamoci arrivare ad un alto livello. Siete grandi delusioni!"


L'Anziano Sun non aveva avvertito intenzionalmente i discepoli dei pericoli della Stella del Fuoco Spirituale perché voleva mettere alla prova le loro capacità di osservazione. Alla fine aveva visto che erano degli idioti.


I due discepoli avevano già subìto un grosso colpo. Dopo essere stati rimproverati pubblicamente dall'Anziano Sun, impallidirono.


"Questi due idioti sono davvero la disgrazia della Sala dell'Uccello di Fuoco. Non posso credere di far parte dello stesso gruppo." Zhou Fei si accigliò. Si vergognava di fare parte della stessa sala di quei due.


"Ahah, sono davvero dei disgraziati. Comunque per i discepoli dalla coltivazione più bassa, anche se sapessero dei forti venti della Stella del Fuoco Spirituale, sarebbe difficile per loro sopportarle. Questo è il motivo per cui il Palazzo del Grido della Fenice ha una competizione così rigorosa che rimuove oltre il 99% dei discepoli. Sta a guardare, molti discepoli non riusciranno nemmeno a resistere." Disse con noncuranza l'uomo vestito di blu che accompagnava Zhou Fei.
                                


                                



