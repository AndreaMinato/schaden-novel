---
weight: 990
title: Capitolo 99 - Lancia Veloce
pubDate: 2025-10-16T07:28:18.426Z
tags:
    - mw
---


http://novelleleggere.com/programmazione/ A natale a natale si può dare di più... Non riesco a togliermela dalla testa.
-Schadenfreude


Questo pensiero fece gelare Hong Xi. Ricordò di aver dato un'occhiata al 'Pugno Spacca Ossa' e il suo concetto fondamentale era proprio la... vibrazione!


<em>Vibrazione!</em>


<em>Oh cielo! Questo ragazzo!</em>


Il pomo d'adamo di Hong Xi ebbe uno spasmo. Come ha fatto questo ragazzino ad imparare il 'Pugno Spacca Ossa'!


Era... era impossibile. Nonostante la vibrazione della vera essenza fosse menzionata nella tavoletta, non c'era scritto come allenarla, mancava la parte più importante! Al 'Pugno Spacca Ossa' mancava il 70% del suo contenuto ed era anche una tecnica marziale di grado Earth.


Se Lin Ming fosse stato capace di coltivare questa tecnica, allora perfino geni aberranti impallidirebbero al suo confronto; sarebbe praticamente la reincarnazione di un immortale o un demone infernale!


"Ragazzo, quella tecnica di vibrazione che hai usato un momento fa; da dove l'hai imparata?" La voce di Hong Xi tremava leggermente; ovviamente era molto turbato. Non riusciva a calmarsi.
Questo significava che, non solo Lin Ming aveva un cuore delle arti marziali incredibile e aveva compreso un intento marziale, ma era anche un genio prodigioso dalla percezione disumana!


Che avesse fatto l'impossibile? Hong Xi non osava nemmeno immaginarlo.


Lin Ming disse con sincerità, "C'erano alcune indizi che ho colto dalla tavoletta del 'Pugno Spacca Ossa'." Fin dal'inizio non aveva intenzione di nasconderlo, non poteva nemmeno provare a farlo. Prima o poi sarebbe stato svelato a meno che non usasse mai questa tecnica.


Ma in realtà anche se fosse stato rivelato, era impossibile insegnare o spiegare qualche tecnica marziale o metodo di coltivazione senza una tavoletta. Solo qualcuno che aveva raggiunto il Gran Successo in una tecnica marziale o un metodo di coltivazione sarebbe stato capace di copiarlo, quindi Lin Ming non doveva preoccuparsi che altri lo desiderassero.


Menzionare il 'Pugno Spacca Ossa' avrebbe solo aumentato il suo valore, accrescendo la protezione del Palazzo delle Sette Arti e del Principe Ereditario nei suoi confronti. In questo modo il ragazzo sarebbe stato ancora di più al sicuro.


Dopo aver sentito la risposta di Lin Ming, Hong Xi non poté parlare per molto tempo. Fissò il ragazzo come se stesse guardando un mostro.


Chi diavolo avrebbe osato menzionare o sottovalutare il talento marziale di Lin Ming?


Questo ragazzo era il talento più anormale che avesse mai visto negli ultimi cento anni nel Palazzo delle Sette Arti!


Solo Qin Xingxuan poteva essere paragonabile a lui, forse nemmeno lei!


"Genio mostruoso senza pari..." Hong Xi alla fine diede la sua valutazione dopo essere rimasto senza parole per molto tempo.


"Lin Ming, in tutta la mia vita, tu sei il talento migliore che abbia mai visto!
Nonostante il tuo talento marziale sia solo di grado tre, puoi compensare questa mancanza con il tuo intento marziale etereo! Con solo quello puoi essere considerato un talento di grado quattro o cinque. Comunque questo non sarebbe ancora abbastanza per attrarre l'attenzione della Valle dei Sette Misteri.
Ma la tua percezione è spaventosa; puoi allenare ogni tecnica con il doppio dei risultati e metà degli sforzi. In più con il tuo cuore delle arti marziali, potresti anche riuscire a comprendere un secondo intento marziale. In quel caso nemmeno la Valle dei Sette Misteri sarà in grado di trattenerti! Sarai all'apice della giovane generazione dell'intero continente Tianyan!"


"Il tuo futuro è illimitato. Ciò che ti posso insegnare è limitato. Tutto ciò che posso fare è istruirti. Ero preparato ad insegnarti le tecniche di lancia che ho imparato, ma sembra che non sia più necessario. Hai la tua comprensione dell'uso della lancia e temo che la mia possa influenzarti negativamente. Tutto quello che posso insegnarti ora sono le tecniche basilari di quest'arma, così come il suo metodo di coltivazione!"


"Quando abbiamo combattuto prima, ho visto che la tua lancia è già molto stabile. Ma i tuoi attacchi non sono sufficientemente veloci! Contro due mosse sei riuscito a contrattaccare solo con una! Con questo genere di velocità non riuscirai a raggiungere Zhu Yan!"


"Una lancia che non può raggiungere il nemico è inutile! Lin Ming guarda!" Hong Xi si girò e diede un pugno ad un tronco d'albero. Le foglie d'autunno erano già diventate gialle e iniziarono immediatamente a crepitare e a cadere giù.


Gli occhi di Hong Xi brillarono. Sporse in avanti la lancia come un serpente letale!


<em>Woosh woosh woosh!</em>


Le immagini residue della lancia coprirono il cielo!


Anche con la sua vista eccellente, Lin Ming non era riuscito a vedere chiaramente la punta dell'arma di Hong Xi!


Il ragazzo poté solo usare la forza dell'anima per osservare i suoi movimenti. Ad ogni affondo della lancia di Hong Xi, la punta trapassava una foglia cadente, cambiava rapidamente direzione e poi ne infilzava un'altra. In quel modo accumulò una fila di foglie cadute sulla punta dell'arma!


Mentre le immagine residue sfrecciarono ovunque, le foglie che cadevano cominciarono a scomparire a vista d'occhio.


Alla fine nessuna foglia aveva toccato terra.


Lin Ming non poté non sussultare di fronte a delle tecniche così meravigliose!


Si doveva sapere che la punta della lancia di Hong Xi era molto grande, la parte più ampia era grossa quattro dita.


Ma queste foglie erano di forma elittica. Solo l'asse più lungo era di oltre quattro dita; quello più corto era solo di due dita.


Quindi tutte le foglie cadute erano state trapassate nella parte più lunga; altrimenti la foglia sarebbe stata tagliata a metà!


Lin Ming guardò la punta della lancia di Hong Xi e vide che c'erano diverse decine di foglie poste in fila, era come se fossero state messe lì apposta!


Questo controllo lasciò Lin Ming sbalordito!


La lancia di Hong Xi non era solo rapida, ma era anche molto precisa!


Come si suol dire, un mese per usare un bastone, un anno per allenare un pugno e ancora di più per esercitarsi nella lancia!


La difficoltà nell'utilizzo di quest'arma era alta. Quando si doveva fare un affondo, l'asta era lunga e difficile da controllare. Se Hong Xi l'avesse fatto con una spada sarebbe stato molto più facile!


La spada era più veloce e anche più precisa.


Ma un colpo di spada non poteva essere paragonato alla forza di una lancia.


Per Lin Ming questa fu una rivelazione.


Hong Xi disse, "Coltiva così la tua lancia. Allena le tue tecniche così che tu riesca a usare diverse decine di affondi in pochi respiri di tempo. Non devi fare queste mosse a caso, devi essere preciso! Controlla la tua forza finché non potrai attaccare e ritirarti con facilità! Queste foglie cadute sono un metodo appropriato per allenarsi!"


"Sono molto fragili, le taglierai se userai troppa forza o se la tua precisione sarà scarsa. Se riuscirai a mettere in fila decine di foglie sulla tua lancia, allora le tue tecniche saranno arrivate allo stadio Minor Successo. Ma hai solo un mese di tempo per esercitarti; ci metterai molto più tempo per allenare la lancia. Non fare il passo più lungo della gamba, per ora non cercare di controllare la tua forza, tenta invece di massimizzare la tua velocità, così da poter inseguire la spada di Zhu Yan!"


"Capito."


Lin Ming aveva tratto grandi benefici da questa breve lezione con Hong Xi.


"Bene. Esercitati da solo. Questo ti lascerà occupato per un po'. Poi tornerò ad insegnarti la prossima mosa."


"Grazie Istruttore Hong."


"Eh, non c'è bisogno di ringraziarmi. Ora posso istruirti, ma dopo faranno la fila per insegnarti." Hong Xi rise, fece una tecnica di movimento e svanì nella foresta.


Dopo che Hong Xi se ne andò, Lin Ming guardò le foglie gialle sull'albero. Scosse Arcobaleno Penetrante. La velocità della sua lancia non era sufficiente. Anche se le sue tecniche erano rapide e forti, sarebbero state inutili se non potevano raggiungere Zhu Yan.


<em>Bang! </em>Lin Ming diede un pugno al grosso albero e foglie spesse cominciarono a cadere. Il ragazzo guardò le foglie e iniziò ad infilzarle rapidamente.


"..."


Le foglie furono distrutte dagli attacchi del ragazzo!


Nonostante volesse accumularle sulla lancia, non era semplice farlo costantemente. Mentre le foglie stavano cadendo con delicatezza, spesso vorticavano su sé stesse. In quel breve periodo di tempo doveva fare un affondo con la sua lancia al centro della foglia e infilzare l'asse più lungo della foglia. Solo allora avrebbe potuto metterle in fila sulla lancia. Ma in quel momento Lin Ming era ben lontano dal raggiungere questo stadio.


Dopo che erano cadute decine di foglie, aveva spezzato alcune a metà e altre erano cadute a terra. Solo poche erano sulla punta della lancia di Lin Ming.


"Forse dovrei cominciare da un obiettivo più facile. Non dovrei usare delle foglie così piccole per allenarmi..." Pensò Lin Ming. Le piccole foglie ellittiche erano troppo difficile in quel momento.


Scelse un altro albero. Le sue foglie erano a forma di cuore ed erano delle dimensioni di un palmo. Indipendentemente dall'angolo, finché la punta trapassava il centro, poteva metterle in fila sulla punta dell'arma.


"Quest'albero va bene. Farò pratica con questo."


...


Giorno dopo giorno Lin Ming trascorse le mattinate a temprare il suo corpo nella Cascata Ghiacciata. Impostò la difficoltà al nono livello per spingere il suo corpo fino al limite, per poter sperimentare il suo intento marziale. Durante il pomeriggio avrebbe cercato di allenare 'Forza Penetrante' e coltivare la 'Formula True Primal Chaos'.


In un batter d'occhio passarono dieci giorni. L'intento marziale di Lin Ming diventava sempre più stabile. All'inizio per entrarci doveva spingere il suo corpo al limite, per poi sostenersi con delle Pillole Raduna Spirito di alto livello e pietre di vera essenza.


In seguito riuscì ad entrare spontaneamente in quel particolare stato, anche solo meditando sotto la Cascata Ghiacciata.


Dopo aver coltivato per molto tempo con quell'intento marziale, la 'Formula True Primal Chaos' di Lin Ming avanzò finalmente al secondo livello. La sua vera essenza si inspessì ulteriormente e anche la sua forza e la sua velocità aumentarono.


Quella sera Lin Ming si sedette nella sua stanza e meditò a lungo, cercando di calmare la sua mente il più possibile. Poi tirò fuori lentamente il premio che aveva vinto quando era finito al primo posto nell'esame di ingresso - la Pillola del Midollo Draconico Oro-cremisi!


La pillola era stata creando mischiando del midollo delle ossa di un drago oro cremisi con molte preziose erbe medicinali, raffinandoli insieme.


Il midollo di drago oro cremisi era preziosissimo e difficile da trovare. Anche le altre componenti erano di alta qualità. Non solo, per raffinare questo genere di pillole era necessario un alchimista di massimo livello. Una figura del genere di solito proveniva da un grande Sect ed era impossibile che una persona comune lo incontrasse, figuriamoci chiedere di creare una pillola simile. Anche se fosse accaduto, i costi sarebbero stati stratosferici.


Per questo il regno di Fortuna Celeste non aveva mai creato una Pillola del Midollo Draconico Oro-cremisi. Nemmeno la famiglia Reale poteva comprarla, visto che il suo valore non poteva essere misurato dal denaro.


Poi Lin Ming prese un 'Simbolo per medicine di bassa efficacia' che aveva preparato in anticipo. Si era allenato sodo per due settimane per creare i due simboli per i medicinali. Il primo lo aveva già usato per la Pillola Serpe Oro-cremisi e il secondo era per questa Pillola del Midollo Draconico Oro-cremisi.


Normalmente un praticante di arti marziali avrebbe potuto assorbire solo una piccola parte dell'efficacia di una pillola e il resto si sarebbe dissipato. Ma i simboli che Lin ming aveva creato potevano controllare e stimolare la pillola. Con esso, gli effetti non si sarebbero dissipati e invece sarebbero stati assorbiti completamente. In questo modo l'efficacia della pillola sarebbe aumentata di molto!


Lin Ming sbriciolò il 'Simbolo per Medicine di Bassa Efficacia' nella sua mano. La carta per simboli si trasformò in una fiamma rossa brillante che volò immediatamente nella Pillola del Midollo Draconico Oro-cremisi e iniziò ad integrarsi con essa. In pochi respiri di tempo un simbolo di iscrizione a forma di fiamma apparve al centro della pillola.
                                


                                



