---
weight: 9920
title: Capitolo 992 – Calderone dell'Eclissi Solare
pubDate: 2025-12-15T08:37:10.299Z
tags:
    - mw
---


<em><strong>CAPITOLO SPONSORIZZATO ringraziamo Robis!</strong>
1 Capitoli in coda, 0/5
-Schadenfreude</em>


"Huhk!"


Lin Ming tossì con forza mentre si rialzava, il suo colorito era pallido. Usò la sua percezione per esaminare il suo corpo e scoprì di non avere gravi ferite. Con il suo potere rigenerativo ed alcune pillole sarebbe riuscito a tornare alla normalità in un quarto d'ora.


Nonostante avesse fallito un momento fa, Lin Ming ne aveva tratto grandi benefici. La sua comprensione del Concetto di Creazione era stata approfondita e aveva la sensazione di poter convertire l'energia distruttiva del fuoco nella forma elementare del Dominio del Loto Blu.


Alla fine avrebbe dovuto capire le leggi per conto suo per consolidare le proprie basi. Nonostante il Germoglio del Dio Blasfemo potesse inghiottire frammenti di Leggi del fuoco, Lin Ming sarebbe riuscito solo ad usare passivamente ciò che aveva assorbito; non poteva percepire le verità dietro di esso. Era come se avesse una buona balestra. Nonostante potesse usarla, non sarebbe riuscito a crearne una propria. In futuro, se avesse avuto bisogno di una balestra più formidabile, sarebbe stato impossibile rimpiazzarla. Questo perché non aveva capito i princìpi dietro la sua costruzione.


Lungo la strada delle arti marziali doveva gettare le fondamenta il più stabili possibile. Altrimenti le sue lacune si sarebbero aggravate sempre di più.


Lin Ming prese una pillola dal suo anello spaziale e la inghiottì. Si tirò su a sedere e iniziò a controllare il suo respiro.


Nel cielo, Bai Daohong e l'Anziano Sun si scambiarono un'occhiata sorpresa.


"È riuscito davvero a resistere per sei respiri di tempo con una coltivazione al sesto Stadio della Distruzione!"


Bai Daohong ripensò alla forza che aveva Lu Xiaoyun quando era a questo livello. Non avrebbe potuto assolutamente fare lo stesso. "Strano. La comprensione delle Leggi del Fuoco di questo apprendista junior sono di gran lunga inferiori alla Lu Xiaoyun di allora, quindi com'è riuscito a superarla?"


Quando era al sesto Stadio della Distruzione, la comprensione delle Leggi della Creazione di Lu Xiaoyun avevano raggiunto la perfezione e riusciva già a formare un Dominio del Loto Blu. Aveva perfino iniziato a studiare il concetto di quarto livello. Lin Ming non poteva rivaleggiare con questi risultati.


Bai Daohong prima credeva che Lin Ming sarebbe stato picchiato miserabilmente e spazzato via dai venti celesti, ma non si sarebbe mai immaginato che sarebbe riuscito a persistere per sei respiri di tempo. Questo aveva superato di gran lunga tutte le sue aspettative.


L'Anziano Sun disse con una trasmissione di vera essenza:"Questo bambino deve aver incontrato qualche grande opportunità fortunata, ma la sua comprensione delle Leggi è troppo debole. Più alto sarà il suo livello, più diventerà importante la comprensione delle leggi. Non ho idea di quanto potrà crescere in futuro."


Bai Daohong annuì:"Se non potrà approfondire le leggi, sarà difficile per lui progredire, ma in termini di forza combattiva tra coetanei al suo stesso livello, l'apprendista junior Lin è invincibile nel Palazzo del Grido della Fenice."


Mentre l'Anziano Sun e Bai Daohong si scambiavano trasmissioni del suono, gli altri discepoli stavano sussurrando tra loro.


"L'apprendista senior ha davvero fallito, ma ha resistito per sei respiri di tempo. Dovrebbe essere un buon risultato, no?"


"Perché credi che io lo sappia? Questa è la mia prima volta sulla Stella del Fuoco Spirituale. Che ne dici di rimuovere la tua vera essenza protettiva e provare a vedere cosa significano sei respiri di tempo."


"Bello scherzo." Il discepolo di prima si irrigidì. Non aveva il coraggio di rimuovere la vera essenza protettiva e lasciare passare le raffiche celesti.


Questi discepoli non sapevano cosa significava resistere per sei respiri di tempo e se fosse un buon risultato o no. Tuttavia alcuni discepoli sicuri di sé iniziarono a pensare di poter mettere alla prova il proprio coraggio e volevano paragonare la propria forza a quella di Lin Ming.


In quel momento risuonò il grido di una fenice.


Tutti alzarono lo sguardo e videro un enorme uccello dai sette colori calare di quota. Aveva un'apertura alare di 100 chilometri e le raffiche celesti della Stella del Fuoco Spirituale venivano squarciate dalle sua ali come una nave veloce sull'acqua. L'aura e la pressione terrificante che emanava causò trambusto tra tutti i discepoli del Palazzo del Grido della Fenice.


"Che tipo di bestia è quella?" Gridò scioccato un discepolo della Sala dell'Uccello di Fuoco.


"Un uccello divino dai sette colori con l'apertura alare di 100 chilometri. Cielo! Questa è la prima volta che vedo un uccello divino così enorme. I venti mortali della Stella del Fuoco Spirituale non sono altro che una brezza per quella creatura. Che sia una fenice?!" Gridò allarmato un altro discepolo.


I discepoli del Palazzo del Grido della Fenice erano di umili origini, quando mai avevano visto una creatura così enorme?


"Sta zitto scemo! Stai esagerando e ci stai umiliando tutti! Una fenice è una Bestia Divina, come può essere domata dagli umani? Quello è solo un uccello vermiglio dai sette colori domato dal Palazzo della Fenice Raffinata. Non è nient'altro che un normale uccello trasformato da una goccia di sangue di corona di fenice. Guardati un po', sei davvero vergognoso!"


L'Anziano Sun si incupì quando notò il panico dei discepoli della Sala dell'Uccello di Fuoco.


Certamente era scontento. Quando aveva deciso di condurre i discepoli della giovane generazione alla prova, il Palazzo della Fenice Raffinata aveva davvero portato un uccello vermiglio dai sette colori per pavoneggiarsi. La creatura poteva oscurare il cielo con le sue ali. In confronto a questo enorme uccello, la nave spirituale che avevano usato sembrava un giocattolino.


"Dev'essere la vecchia Chu Hongyun. Adora attirare l'attenzione."


L'Anziano Sun guardò verso l'alto e vide l'uccello vermiglio atterrare non troppo lontano dai discepoli del Palazzo del Grido della Fenice. Dopo che ritirò le sue ali, sembrò rimpicciolirsi molto; ora sembrava solo un enorme picco che bloccava le raffiche celesti. Questo indebolì della metà la pressione dei venti attorno, dando la sensazione che la loro aura imponente si fosse indebolita all'improvviso.


Un arcobaleno spuntò dal dorso dell'uccello vermiglio dai sette colori, formando un arco iridescente che atterrò di fronte al Palazzo del Grido della Fenice. Inaspettatamente apparve un gruppo di discepolo, non c'era un solo uomo tra loro.


Tra le diverse centinaia di donne, una qualunque di loro era una bellezza che avrebbe causato la caduta di una nazione. Il Palazzo della Fenice Raffinata accettava solo discepole. I praticanti di arti marziali del clan dell'Antica Fenice aveva talenti straordinari e queste donne avevano una stirpe prestigiosa, e il loro aspetto e il loro temperamento erano entrambi di altissima classe. Il Palazzo della Fenice Raffinata era una terra di bellezze.


C'erano donne dalle curve abbondanti, altre snelle, c'erano discepole dal fisico grazioso, alcune avevano un fascino allettante e altre sembravano pure come la neve. Erano di ogni tipo, ma erano tutte splendide. Quando queste centinaia di donne discutevano tra di loro, il rumore delle voci risuonò come la melodia di campanelle. L'impatto di questa scena fu incredibile.


Anche alcuni discepoli del Palazzo del Grido della Fenice rimasero sbalorditi. In questa frazione l'80% era composto da maschi, quindi quando avrebbero visto una scena del genere?


Quando le discepole del Palazzo della Fenice Raffinata videro gli allievi che spalancavano gli occhi, sussultarono lievemente per poi schioccare la lingua e sorridere. Le loro voci erano piacevoli, ma questo suono fece incupire l'Anziano Sun.


Era fin troppo vergognoso!


"Oh, così la persona a capo del gruppo è il vice Sun Baixing?" Risuonò la voce di una donna. Una bellissima coltivatrice vestita di rosso scese volando e atterrò di fronte all'Anziano Sun sorridendo.


"Umpf, un vecchio come me non ha una carica importante nel Palazzo del Grido della Fenice. Tutto ciò che posso fare è diventare un vice della Sala della Fenice; non posso avanzare ulteriormente, quindi occuparmi di questi compiti è il mio dovere. Chu Hongyun, ho sentito che stava per arrivare agli stadi avanzati del Lord Divino realm, come mai sta perdendo tempo qui invece di stare in isolamento? Questa prova dell'Antica Fenice durerà per un anno o due." Dalle parole di Sun Baixing, sembrava che questa donna fosse più forte di lui, ma nonostante questo il suo tono era derisorio.


"Ohohoh, non è un po' troppo di cattivo umore? Quando voleva comprare l'essenza del pentametallo, ho aumentato un po' il prezzo, ma abbiamo accettato entrambi l'accordo, no? Non avrebbe dovuto prendersela e rimuginarci ancora dopo tutto questo tempo."


"Cosa intende con aumentare un po' il prezzo?! Era più del doppio. E quell'essenza del pentametallo sarebbe dovuta passare al mio Palazzo del Grido della Fenice fin dall'inizio, ma il suo Palazzo della Fenice Raffinata ha usato qualche metodo subdolo per ottenerlo. Non creda che non lo sappia." Disse con una trasmissione di vera essenza Sun Baixing.


Chu Hongyun non fu irritata dal rimprovero del vecchio, anzi mostrò un sorriso ancora più radioso e brillante. "Sì, è inutile non ammetterlo, ma dovrebbe sapere che le risorse saranno ottenute da chi è in grado di conquistarsele. Se ha fallito, chi altro può biasimare se non lei stesso? Ahimè, non sono una donna avara. L'ultima volta ho ottenuto qualche guadagno trattando con lei, così stavolta le darò una possibilità. Finché potrà sfruttarla, allora non solo recupererà le risorse perdute, ma farà anche una fortuna."


"La smetta di recitare. Come potrebbe qualcuno come lei avere buone intenzioni? Tutto ciò che vuole fare è ingannarmi e farmi soffrire." Sun Baixing rifiutò direttamente l'offerta, sembrava che non volesse nemmeno chiacchierare con lei.


"Oh? Che il vice Sun non sia interessato allo stame immortale del ghiaccio artico? Ho sentito dire che stava radunando dei materiali per creare una pillola del Cuore della Fenice per avanzare agli stadi avanzati del Lord Divino realm. Questo stame artico del ghiaccio immortale è uno degli ingredienti principali della pillola del Cuore della Fenice. È riuscito ad ottenerne uno?"


Chu Hongyun stava parlando con noncuranza, ma il suo tono sembrava vittorioso. Lo stame immortale del ghiaccio artico era l'ingrediente più prezioso della pillola del Cuore della Fenice ed era anche il più difficile da ottenere. Non credeva di non poter tentare Sun Baixing.


"Cos'ha detto? Stame immortale del ghiaccio artico?" Sun Baixing spalancò gli occhi e la sua espressione cambiò. Non era più giovane da molto tempo e le sue possibilità di arrivare agli stadi avanzati del Lord Divino realm erano praticamente nulle. Questa pillola del Cuore della Fenice era estremamente importante per lui. Anche se sapeva che Chu Hongyun stava complottando a suo danno, non aveva altra scelta che rischiare e sperare per il meglio. Era una tentazione semplicemente troppo grande. Per lui, a parte la sua vita, nient'altro era più importante della raffinazione della pillola del Cuore della Fenice.


"Cosa vuole? Lo dica e basta!"


"Ahah, semplice. Voglio fare una scommessa con il vice Sun sui risultati della prova. Se i suoi discepoli avranno risultati migliori dei miei, le offrirò il mio stame immortale del ghiaccio artico!"


"Una scommessa sui risultati dei discepoli!" Sun Baixing rifletté velocemente. Nonostante avesse disperatamente bisogno dello stame immortale del ghiaccio artico, non avrebbe accettato facilmente questa sorta di scommessa. Aveva già subito molte sconfitte da questa donna ed era un po' diffidente.


"Parli onestamente. Cosa vuole da un vecchio come me."


"Eheh, il vice Sun in effetti è intelligente. Se i suoi discepoli del Palazzo del Grido della Fenice perderanno. Vorrei la sua fornace: il Calderone dell'Eclissi Solare!"


"Cosa?!" Sun Baixing cambiò espressione. Il Calderone dell'Eclissi Solare era la sua opportunità fortunata più grande. Era riuscito ad ottenerlo per caso durante una caccia al tesoro in un mistico regno. Senza di esso non sarebbe mai riuscito a raggiungere il livello in cui era ora. Questa Chu Hongyun voleva davvero rubargli la sua linfa vitale!


"Chu Hongyun, è sempre stata così. Un lupo sempre affamato! È abbastanza spietata! Non appena apre bocca, ha davvero detto di voler mirare alla mia ricchezza più grande. Il suo piano è davvero ben escogitato!"


"Ahah, ringrazio il vice Sun della sua grande lode, ma se devo fare un'ipotesi, credo che non sia ancora riuscito ad ottenere lo stame immortale del ghiaccio artico. E se fosse così, tenere il Calderone dell'Eclissi Solare non sarebbe comunque importante. Mi chiedo se sia disposto a fare questa scommessa o no?"


Chu Hongyun sorrise in modo scaltro, dal suo sguardo sembrava fosse pronta a divorare Sun Baixing.
                                


                                



