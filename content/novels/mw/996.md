---
weight: 9960
title: Capitolo 996 – Se vuole scommettere, allora metta in palio Yan Yue'er
pubDate: 2025-12-15T08:37:10.300Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Nel clan dell'Antica Fenice, i geni potevano apparire perfino tra la gente comune, ma era impossibile che qualcuno con una stirpe del genere comparisse tra delle persone ordinarie perché richiedeva due genitori dal sangue estremamente ricco.


Persone simili erano per lo più nelle tre grandi famiglie e nel quartier generale del clan dell'Antica Fenice. Potevano essere considerate la famiglia reale del clan.


Un genio tra la gente comune avrebbe avuto una grande comprensione, sarebbe progredito velocemente o avrebbe primeggiato sotto altri aspetti, ma in termini di stirpe avrebbe impallidito al confronto con i discepoli ordinari delle tre famiglie principali.


Il potere della stirpe era il fondamento dell'esistenza dei tre grandi clan. Era il motivo per cui erano riusciti a dominare il clan dell'Antica Fenice per così tanti anni. Mantenevano un sistema di matrimoni rigido e severo che proibiva assolutamente che le loro stirpi venissero diluite.


Dal suo cognome però questa Yan Yue'er non sembrava provenire dalle tre grandi famiglie. Nel clan dell'Antica Fenice in effetti esisteva una distinta famiglia Yan, ma erano ben lontani dal poter fare nascere qualcuno con una stirpe perfetta.


Sun Baixing non si sarebbe mai immaginato che il Palazzo della Fenice Raffinata avrebbe avuto una discepola del genere; sembrava sfidare ogni logica perché una persona del genere sarebbe apparsa solo nelle tre grandi famiglie. Una volta comparsa, sicuramente sarebbe rimasta nelle basi delle tre famiglie o nel quartier generale per essere allenata. Non sarebbe stata mandata in una frazione. Sun Baixing lo sapeva, per questo era disposto a fare questa scommessa. Se avesse saputo che il Palazzo della Fenice Raffinata, non l'avrebbe mai accettato.


"Eheh, nella vita tutto è possibile. Normalmente è improbabile avere una stirpe dell'Antica Fenice perfetta a meno che non si faccia parte delle tre grandi famiglie, ma... Yue'er ha incontrato un'opportunità fortunata. Mentre stava esplorando un mistico regno, è stata scagliata in una Valle Divina da una corrente di spazio, ma non solo non è morta, ha perfino trovato una pozza di sangue della fenice e l'ha usata per fare evolvere il suo sangue!"


Disse Chu Hongyun mentre sorrideva. Ignorò l'espressione sempre più cupa di Sun Baixing.


Il vecchio si sentì come se qualcuno avesse infilzato il suo cuore con un pugnale. Sapeva già che questa Chu Hongyun era una donna difficile da gestire e che molto probabilmente non sarebbe riuscita a batterla.


Tuttavia aveva offerto all'improvviso uno stame immortale del ghiaccio artico, una tentazione a cui non poteva resistere. Gli uomini erano disposti a fare di tutto per ottenere ricchezze. Di fronte ad un'attrattiva così irresistibile, perfino un vecchio di 20.000 anni come lui doveva prendere il rischio. Così era caduto nell'inganno malvagio di Chu Hongyun!


In origine Sun Baixing aveva riposto le sue speranze in Lin Ming. A parte lui, sarebbe stato già buono se uno degli altri discepoli della giovane generazione fosse riuscito ad arrivare tra i primi cinque. Ora però Lin Ming sembrava destinato a perdere contro la stirpe perfetta di questa Yan Yue'er. Per quanto riguarda gli altri, erano ancora meno degni di essere menzionati! Anche se il Palazzo della Fenice Raffinata avesse deciso di abbassare i suoi risultati del 30%, tutte le speranze di vincere stavano sparendo velocemente.


Le sue possibilità di batterla stavano diminuendo sempre di più.


"Se ha accettato la scommessa, allora deve anche accettare la sconfitta. Vice Sun, non rinnegherebbe una promessa, vero?" Chu Hongyun rise fragorosamente.


Agli occhi di Sun Baixing, la sua espressione allegra era piena di intenti sinistri. Se avesse potuto, si sarebbe precipitato da lei e l'avrebbe uccisa con un colpo di palmo.


"Umpf! Che assurdità sta dicendo! Ho accettato la scommessa, quindi devo anche accettare la sconfitta? Chu Hongyun, mancano ancora due anni alla fine della prova, non creda di aver già vinto!" Disse con calma Sun Baixing.


"Ahah! Due anni vanno bene, ma temo che più durerà la prova e più i suoi discepoli del Palazzo del Grido della Fenice verranno seminati. Tra due anni Yan Yue'er dovrebbe riuscire a raggiungere il quinto piano degli Inferni di Fuoco, potrebbe perfino entrare nel sesto piano, chissà? Quanti dei suoi discepoli potranno arrivare al quarto piano? Per quanto riguarda il quinto, credo che non ci riuscirete proprio."


Chu Hongyun ridacchiò e poi osservò Lin Ming:"Cosa ne pensi apprendista Lin?"


Lin Ming non si aspettava che la donna l'avrebbe punzecchiato all'improvviso. Per un momento attirò l'attenzione di tutti. I discepoli dei Palazzi del Grido della Fenice e della Fenice Raffinata lo osservarono per vedere quale sarebbe stata la sua risposta.


Lin Ming si accigliò lievemente. Era difficile rispondere alla domanda di Chu Hongyun. Mostrarsi d'accordo era impossibile, ma se avesse rifiutato allora avrebbe messo sotto pressione i discepoli del Palazzo del Grido della Fenice. Sarebbe stato davvero umiliante se non avesse potuto rispettare la sua parola.


Rifletté per un momento e poi disse:"Senior Chu, sta dicendo che devo concordare con lei?"


Chu Hongyun alzò le sopracciglia. Rise lievemente e disse:"Certamente puoi mostrare disaccordo."


Questa è la prima volta che partecipo alla prova dell'Antica Fenice. Non comprendo molto dei Diciotto Inferni, quindi naturalmente non oserei fare dichiarazioni oltraggiose, ma Senior Chu ha offerto così generosamente una goccia di sangue di cuore di fenice nel caso l'Anziano Sun vinca. Ho poco talento e la mia stirpe è molto scarsa; ho davvero bisogno della goccia di sangue per consolidare le mie fondamenta quando attraverserò il settimo Stadio della Distruzione. Quindi la ringrazio per le sue buone intenzioni e naturalmente farò del mio meglio per non deluderla. Solo rischiando disperatamente la vita avrei qualche speranza di vincere. Allora, che ne dice dif are così, visto che è così sicura nella vittoria dell'apprendista junior Yan Yue'er, che ne dice se cambiamo le condizioni così da non coinvolgere gli altri discepoli, sarà solo tra me e l'apprendista junior Yan Yue'er. Non avrò nemmeno bisogno che il Palazzo della Fenice Raffinata abbassi i suoi risultati del 30%. Chiunque primeggerà sarà il vincitore; che ne dice?"


Le parole di Lin Ming erano estremamente gentili e cortesi, ma anche estremamente decise. La sua risposta fece sussultare tutti i praticante di arti marziali attorno. Lin Ming aveva contrattaccato con risoluzione.


Naturalmente tutto questo si basava sulle sue possibilità di vincere!


I suoi risultati almeno non avrebbero dovuto essere troppo diversi da quelli di Yan Yue'er. Altrimenti, se fosse stato surclassato da Yan Yue'er, allora sarebbe stato solo ridicolizzato da tutti gli altri.


Lin Ming si era praticamente assunto tutte le responsibilità. Questo aveva sollevato i discepoli del Palazzo del Grido della Fenice, ma li stava facendo anche preoccupare per Lin Ming.


Questa era una stirpe dell'Antica Fenice perfetta!


Solo a giudicare dai risultati attuali, Lin Ming chiaramente era inferiore a Yan Yue'er. Dato che aveva cambiato così tanto le regole, avrebbe davvero potuto batterla?


La velocità dei progressi di Lin Ming in effetti era spaventosa, ma come poteva Yan Yue'er essere da meno? Tra due anni forse l'avrebbe seminato ulteriormente!


Tutti i discepoli del Palazzo del Grido della Fenice si innervosirono per Lin Ming e ognuno di loro stava considerando la situazione da un punto di vista diverso. Zhou Fei aprì bocca diverse volte come se volesse intervenire, ma alla fine non lo fece. In questo modo non sarebbe stato più coinvolto nella scommessa. Prima Zhou Fei sarebbe stato il primo ad obiettare, tuttavia quando aveva visto il talento terrificante di Yan Yue'er, perfino il suo cuore orgoglioso e arrogante era stato messo sotto pressione.
Non era riuscito a progredire molto dopo essere arrivato al secondo piano degli Inferni di Fuoco. Non aveva assolutamente il coraggio di sfidare Yan Yue'er. Ormai tutto ciò che poteva fare era stare zitto. Zhou Fei strinse i denti e gettò un'occhiata verso Huang Yanguang. Notò che lui invece era calmo e non aveva alcuna intenzione di obiettare.


Lin Ming non aspettò che Chu Hongyun rispondesse. Prima guardò Sun Baixing. Questa scommessa era stata accettata da lui. Se avesse voluto cambiare le regole della scommessa, prima doveva ottenere l'approvazione di Sun Baixing.


Il vecchio guardò con attenzione Lin Ming e poi annuì lentamente.


In effetti, se Lin Ming avesse perso contro Yan Yue'er, anche se Huang Yanguang fosse riuscito ad arrivare tra i primi cinque posti, avrebbero comunque occupato solo due posti. Anche se il Palazzo della Fenice Raffinata avesse abbassato i suoi risultati del 30%, non ci sarebbero state comunque speranze di vincere. Quindi Lin Ming era già diventato la chiave di questa scommessa. Il cambiamento delle regole non aumentava le possibilità di vincere, anzi, ci sarebbero state ancora meno variabili. Lin Ming si sarebbe dovuto preoccupare soltanto del suo rendimento e non di quello degli altri.


Questa era una scelta che derivava dalla sua sicurezza assoluta.


"Ahahahah!" La risata di Chu Hongyun riecheggiò nel mondo. "Gli eroi appartengono sempre alla giovane generazione. Quando ero nel Palazzo della Fenice Raffinata ho già sentito dell'audacia dell'apprendista Lin, ma ora che la vedo di persona è davvero straordinaria. Bene, dato che hai proposto questo cambiamento, accetterò. Inoltre aumenterò anche la posta in gioco. Se l'apprendista Lin potrà vincere, allora non darò solo una goccia di sangue di cuore di fenice e allo stame immortale del ghiaccio artico, ma che ne dici se gli donassi un paio di splendide donne?"


Lin Ming mostrò un'espressione strana. Molti giovani furono sorpresi dalle parole di Chu Hongyun per poi mostrare sguardi pieni di invidia e desiderio. Chiaramente quelle cosiddette splendide donne dovevano essere discepole del Palazzo della Fenice Raffinata e sarebbero state perfino due!


Tra le tre frazioni nel Mondo Atlante, che fossero discepoli del Palazzo del Grido della Fenice o quello della Corte della Fenice, molti desideravano e sarebbero stati orgogliosi di poter spostare una discepola del Palazzo della Fenice Raffinata. Figuriamoci due!


Naturalmente provare invidia era inutile. Se avessero desiderato godersi la felicità nell'avere due mogli del genere, avrebbero dovuto avere una forza sufficiente per farlo!


Per quanto riguardava le discepole del Palazzo della Fenice Raffinata, rimasero sbalordite e poi reagirono tutte in modo diverso. La maggior parte sorrisero gentilmente, avevano uno sguardo amichevole, le più giovani arrossirono. Queste ragazze non avevano ancora intrattenuto delle relazioni romantiche con degli uomini. Naturalmente divennero timide e imbarazzate quando si parlò dell'argomento.


In effetti, con il suo talento e il suo bell'aspetto, Lin Ming sarebbe stato davvero un marito ideale.


In quel momento Sun Baixing sogghignò. Disse:"Chu Hongyun, è proprio astuta. Se Lin Ming potrà vincere, allora significherà che il suo talento supera quello di Yan Yue'er. Sarebbe davvero incredibile se potesse superarla anche se non possiede una stirpe dell'Antica Fenice perfetta. Potrebbe ottenere una stirpe dell'Antica Fenice perfetta finché pagasse un prezzo sufficientemente alto! Ma ogni altro aspetto del talento per lo più è deciso. È molto difficile potenziarlo."


"In tal modo, Lin Ming probabilmente diventerebbe una figura al livello di un maestro di palazzo. Ha intenzione di dargli in sposa due ragazze della famiglia Chu e aumentare il suo prestigio usando questo rapporto, ma tutti i discepoli talentuosi che nasceranno da quelle ragazze in futuro saranno anche membri della famiglia Chu! Lin Ming diventerebbe anche il genero della sua famiglia Chu. Ne trarrebbe profitto in ogni caso. Chu Hongyun, è davvero un lupo insaziabile. Non perderà mai, qualunque sia la situazione."


Chu Hongyun non fu imbarazzata dalla risposta di Sun Baixing, invece sorrise radiosamente e disse:"Cosa dice? Ho già due ragazze in mente e sono due bellissime gemelle con un aspetto e un talento di prima classe. Non sarebbe assolutamente svantaggioso per Lin Ming. Gli altri non potrebbero ottenere un beneficio del genere anche se ci provassero. Inoltre non ho mai detto che Lin Ming non potrebbe prendere concubine in futuro. Che sorta di uomo sanguigno rifiuterebbe condizioni del genere? Che ne dice apprendista Lin?"


Chu Hongyun mostrò un sorriso pieno di significato, c'era una luce provocatoria e allegra nel suo sguardo. Anche Lin Ming era un po' imbarazzato dalla situazione e non disse nulla. Sun Baixing sbuffò e disse:"Che splendide gemelle? Se ne ha davvero il coraggio, allora faccia sposare Yan Yue'er con Lin Ming! Se vuole scommettere, allora metta in palio Yan Yue'er!"
                                


                                



