---
weight: 997
title: Capitolo 997 – Osare
pubDate: 2025-12-15T08:37:10.300Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Mettere in palio Yan Yue'er?


Tutti i discepoli del Palazzo del Grido della Fenice rimasero a bocca aperta quando sentirono le parole di Sun Baixing. Lo fissarono storditi. Chi era Yan Yue'er? Era una donna con una stirpe dell'Antica Fenice perfetta. Era un talento orgoglioso che primeggiava tra molte discepole!


Se uno avesse potuto fare l'amore con lei sarebbe stato meraviglioso!


Senza contare il suo aspetto e il suo fisico di prima classe, solo il suo sangue dell'Antica Fenice sarebbe stato un'enorme opportunità fortunata per l'uomo che avesse preso il suo yin primordiale!


Nel clan dell'Antica Fenice, se un uomo e una donna si fossero uniti, allora le loro stirpi si sarebbero complementate. Era successo anche quando Lin Ming era nell'Isola della Divina Fenice. Mu Qianyu e Mu Bingyun erano entrambe sacerdotesse della setta e possedevano la stirpe dell'uccello vermiglio e del luan blu. La persona che avesse preso il loro yin primordiale avrebbe rafforzato la propria stirpe. Tuttavia Lin Ming era stato un eccezione allora. Con le sue cento gocce di sangue dell'Antica Fenice, il suo sangue era molto più puro e ricco di quello di Mu Qianyu.


Quando si era unito a lei, era stata Mu Qianyu a trarne vantaggio.


Quand un uomo e una donna si univano, la persona con il sangue meno potente avrebbe ottenuto vantaggi dall'altro. Si poteva immaginare quanti vantaggi avrebbe potuto ottenere Lin Ming se avesse avuto la possibilità di fare l'amore con una persona con la stirpe dell'Antica Fenice!


Valeva in particolare quando la donna era vergine, se uno avesse potuto ottenere la sua energia primordiale yin, ci sarebbero stati ulteriori profitti!


In effetti Lin Ming era talentuoso, ma il suo sangue era un po' troppo impuro. Questo perché non era mai stato un legittimo membro del clan dell'Antica Fenice; era ben lontano dal poter essere paragonato a Huang Yanguang, figuriamoci ad una donna come Yan Yue'er. Se si fosse unito con lei, allora avrebbe ottenuto molti più vantaggi rispetto all'ottenere diverse gocce di sangue di cuore di fenice!


Era proprio per questo motivo che i discepoli del Palazzo del Grido della Fenice si erano agitati e iniziarono a discutere animatamente tra di loro.


"Mettere in palio Yan Yue'er? L'Anziano Sun è fin troppo spietato, Yan Yue'er è una fata immortale del cielo. Quando crescerà ci saranno innumerevoli giovani d'élite che chiederanno la sua mano. Queste persone probabilmente includeranno anche futuri successori delle tre grandi famiglie o anche qualcuno come il figlio del patriarca. Il loro prestigio supera di gran lunga quello dell'apprendista senior Bai Daohong.
Lin Ming è talentuoso, ma solo in confronto al nostro Palazzo del Grido della Fenice. È ben lontano dall'essere allo stesso livello di geni come loro. Se Yan Yue'er sposasse Lin Ming, sarebbe uno spreco per lei!"


"Esatto. Lin Ming è un praticante di arti marziali asceso dai piani inferiori. In termini di origine non è migliore di un discepolo di una famiglia mortale dei Palazzi del Grido della Fenice o della Fenice Raffinata. La densità della sua stirpe è estremamente limitata. Se coltiva in coppia con Yan Yue'er, allora sarà lei a perderci. Se avranno dei figli in futuro, il loro sangue sarebbe impuro. Come potrebbe la sua famiglia accettarlo?"


"Yan Yue'er ne soffrirebbe, ma il profitto di quella canaglia di Lin Ming sarebbe fin troppo grande! È un vantaggio assurdo!"


I discepoli del Palazzo del Grido della Fenice stavano sbavando al solo pensiero. Chi di loro non avrebbe desiderato sposare una donna così magnifica come Yan Yue'er? Se avessero dovuto scambiare 20.000 anni della loro vita per una sola notte con lei, almeno il 90% dei discepoli avrebbero accettato.


Tuttavia qualcuno li destò dai loro vaneggiamenti. "Dai vostri discorsi sembra che Yan Yue'er sia stata già promessa in sposa a Lin Ming. È quasi impossibile che Lin Ming vinca contro di lei!"


"Sì, sembra impossibile... nell'intera giovane generazione del clan dell'Antica Fenice pochi hanno una stirpe dell'Antica Fenice perfetta. Non sarà facile vincere."


Le parole di Sun Baixing causarono un'accesa discussione tra tutti i discepoli del Palazzo del Grido della Fenice. Gli uomini discutevano sempre con entusiasmo delle bellezze. Inoltre questo era un argomento che aveva introdotto l'Anziano Sun. Anche se non avessero potuto ottenere Yan Yue'er, avrebbero potuto comunque sognare ad occhi aperti.


Normalmente Sun Baixing era severo e rigido con i suoi discepoli, ma in quel momento non ammonì i giovani, anzi sorrise perfino. Dopo aver incontrato Chu Hongyun e aver subìto ripetute sconfitte da lei, finalmente era riuscito a contrattaccare. Vedere l'espressione agitata della donna lo rallegrò un po'.


"Che ne dice Fata Chu? La vittoria non è già nelle sue mani? Non era sicura che Yan Yue'er potesse vincere? Non ha detto che qualcuno che accetta una scommessa deve anche accettare di poter perdere? Dato che è così sicura, potrebbe accettare visto che vincerà comunque."


"Ohohoh!" Chu Hongyun rise allegramente. Scosse la testa e disse:"Il vice Sun non deve provare a sorprendermi. Questa bambina non è mia figlia e non posso prendermi questa responsabilità. Lin Ming è comunque un giovane bello e talentuoso. Nonostante sia un po' inferiore in quanto a stirpe e Leggi, questi due aspetti possono essere aumentati pagando un prezzo sufficientemente alto. Sfortunatamente solo il mio fratello maggiore può prendersi la responsabilità di decidere del matrimonio di Yan Yue'er. tuttavia posso garantire che se Lin Ming sconfiggerà davvero Yan Yue'er, allora potrò fare da intermediaria e sollevare questo argomento con il mio fratello maggiore. Non potrò garantire se accetterà o no però!"


Chu Hongyun sorrise maliziosamente. Sun Baixing non fu soddisfatto di questa risposta e disse:"Dice sempre assurdità? Quando Lin Ming sconfiggerà Yan Yue'er e poi il suo fratello maggiore non accetterà, allora cosa succederebbe? Non sarebbe interessante."


"Anziano Sun, ho già detto che non posso prendermi questa responsabilità. Se all'apprendista Lin piacesse la ragazza della mia famiglia Chu allora potrei accettare subito. Tuttavia ha solo 14 anni, quindi dovrà aspettare molti anni."


Chu Hongyun rise, ma stavolta un raggio rosso sfrecciò dagli Inferni di Fuoco. Era Yan Yue'er, che era tornata dal terzo piano.


La ragazza era molto popolare nel Palazzo della Fenice Raffinata. Quando Sun Baixing aveva detto quei suggerimenti, l'amica fidata di Yan Yue'er aveva usato un talismano di trasmissione del suono per informarla.


Non appena sentì il messaggio, Yan Yue'er si era infuriata. Non si preoccupò più di avanzare al terzo piano e tornò a piena velocità.


"Zia, stai mettendo in palio il mio matrimonio? Vuoi scommettere me adesso? Ha detto così questo vecchio?" Yan Yue'er lanciò un'occhiataccia verso Sun Baixing, stava ansimando per la rabbia. Qualsiasi ragazza sarebbe arrabbiata dopo aver sentito una cosa del genere. Inoltre Yan Yue'er era estremamente arrogante. Negli ultimi anni tantissimi giovani avevano cercato di corteggiarla così tanto che non riusciva a scrollarseli di dosso, eppure oggi qualcuno la stava mettendo in palio in una scommessa? Ridicolo! Assurdo! Come osavano?!


Sfortunatamente per lei, la sua espressione arrabbiata non sembrava feroce, né violenta. Invece sembrava piuttosto adorabile. I discepoli la guardarono contenti.


Yan Yue'er aveva circa vent'anni, ma sembrava avere 16 anni, la sua espressione era semplicemente troppo adorabile.


"Che ragazza carina. Se l'apprendista junior Lin potesse sposarla, sarebbe una fortuna enorme per lui."


"In effetti. È una ragazza selvaggia e giocosa, ma è così splendida anche quando si arrabbia. Se potessi sposarla sarei disposto a rinunciare a 10.000 anni della mia vita."


I commenti dei discepoli del Palazzo del Grido della Fenice gettarono olio sul fuoco.


"Voi!!" Yan Yue'er era furiosa. Queste persone non prendevano sul serio la sua rabbia. Si sentì come se non la stessero considerando.


Sun Baixing sorrise. Si accarezzò la barba e disse:"Sì, sono il vecchio che l'ha suggerito. Che ne dici, osi accettare questa scommessa?"


"Umpf, se vuole sconfiggermi, allora continui a sognare!" Yan Yue'er sorrise in modo attraente. In quel momento stava mostrando tutta la sua arroganza e il suo sdegno.


Quando lo vide, Chu Hongyun si agitò. Disse con una trasmissione del suono:"Yue'er, non farti ingannare. Questo vecchio sta solo provando a provocarti. Non devi accettare impulsivamente."
                                


                                



