---
weight: 998
title: Capitolo 998 – Allenarsi negli Inferni di Fuoco
pubDate: 2025-12-15T08:37:10.300Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


"Umpf, che importa se mi provoca? Non è che temo di scommettere, è che non mi piace che gli altri mi usino come posta in palio! Anche se so che vincerò, non accetterò comunque una proposta così ridicola! Solo perché sono una ragazza non significa che sono un animale, né un oggetto, quindi perché dovrei permettere agli altri di usarmi?! Nemmeno il patriarca del clan dell'Antica Fenice può farlo!"


Disse freddamente Yan Yue'er. Non lo aveva detto con una trasmissione di vera essenza, ma l'aveva gridato per farlo sentire a tutti. Guardò con sdegno Lin Ming e disse:"Farò la mia scommessa con te! Se perderò, allora sarò la tua schiava per il resto della mia vita, che ne dici?"


Le palpebre di Lin Ming fremettero. Ridacchiò in risposta e disse:"Devo dire che non accetterò sicuramente una proposta del genere. Inoltre credo che la signorina Yan abbia mal interpretato la situazione. Di sicuro non accetterei la signorina Yan come posta in palio; è semplicemente uno scherzo dell'Anziano Sun. E cosa più importante... ho giù due mogli, ma per ora vivono nei piani inferiori."


Sun Baixing scosse la testa. Questo Lin Ming si stava guastando da solo la festa. In effetti però stava solo davvero scherzando per fare agitare Chu Hongyun, non sperava davvero che Lin Ming sposasse Yan Yue'er. Anche se la ragazza fosse ingenua e si mettesse in palio, la sua famiglia non le avrebbe permesso di sposare Lin Ming. Un talento come Yan Yue'er probabilmente avrebbe sposato una figura al livello del figlio del patriarca. Per non menzionare che i loro bambini probabilmente avrebbero avuto una stirpe dell'Antica Fenice perfetta, solo i vantaggi che potevano offrire erano ben lontani dall'essere paragonabili a quelli di Lin Ming.


L'unica possibilità era che Lin Ming ottenesse dei risultati assurdi, quasi impossibili da raggiungere. In quel momento, se avesse potuto sposare Yan Yue'er e fare l'amore con lei, allora sarebbe stata una grande opportunità fortunata per lui. La stirpe dell'Antica Fenice perfetta di Yan Yue'er non poteva essere paragonata a diverse gocce di sangue di fenice o a diversi artefatti spirituali. E dato che il sangue di Lin Ming era molto meno ricco, i vantaggi che ne avrebbe tratto sarebbero stati ancora superiori!


Dopo aver sentito la spiegazione di Lin Ming, Yan Yue'er sbuffò freddamente e disse:"Hai già due mogli eppure hai permesso a questo che continuassero a fraintendere. Sembra che tu non abbia un minimo di decenza. Se vuoi sconfiggermi, allora seguimi nel terzo piano. Fammi vedere quanto è forte il numero uno tra i giovani del Palazzo del Grido della Fenice."


Yan Yue'er si trasformò in un raggio di luce rossa che impattò direttamente verso il terzo piano degli Inferni di Fuoco. Stavolta era ancora più veloce di prima. Aveva superato mille chilometri in un batter d'occhio!


15.000 chilometri..


16.000 chilometri...


17.000 chilometri...


Yan Yue'er raggiunse rapidamente una distanza di 19.000 chilometri e si stava avvicinando al terzo piano degli Inferni di Fuoco. Alla fine iniziò a rallentare, ma continuò a calare di quota.


500 chilometri...


700 chilometri...


900 chilometri...


<em>Bang!</em>


Yan Yue'er superò la barriera dello spazio del secondo piano ed entrò nel terzo!


In quel momento non era solo Sun Baixing a tenere traccia della sua posizione, ma anche alcuni potenti discepoli del Palazzo del Grido della Fenice. Quando la videro arrivare al terzo piano, mostrarono tutti espressioni scioccate.


Il terzo piano! Yan Yue'er era sempre stata in grado di arrivare al terzo piano fin dall'inizio!


Il solo motivo per cui Yan Yue'er si era fermata ad una distanza di 19.000 chilometri era perché pensava che fosse un buon posto per allenarsi, ma visto che era stata indispettita da Sun Baixing aveva mostrato tutta la sua forza per dimostrare che nessuno avrebbe dovuto farla arrabbiare!


Dopo che arrivò al terzo piano, i discepoli del Palazzo del Grido della Fenice non riuscirono più a tenere traccia di lei. Forse il terzo piano non era il limite di Yan Yue'er. Potrebbe perfino continuare per diverse migliaia di chilometri. Quella era una profondità che non potevano assolutamente eguagliare!


Dei discepoli del Palazzo del Grido della Fenice rimasti, solo quelli al nono Stadio della Distruzione o agli stadi avanzati del Mare Divino Realm avevano una possibilità di arrivare al terzo piano. Era un obiettivo impossibile perfino per un praticante di arti marziali agli inizi del Mare Divino Realm che aveva attraversato il nono Stadio della Distruzione!


Questo non significava che avevano una forza combattiva inferiore a Yen Yue'er, ma che la loro comprensione e il controllo delle Leggi del Fuoco erano inferiori alle sue. I Diciotto Inferni non mettevano alla prova la forza, ma la comprensione delle Leggi del Fuoco di un praticante di arti marziali.


Yan Yue'er aveva una stirpe dell'Antica Fenice perfetta. I discepoli del Palazzo del Grido della Fenice naturalmente non potevano competere con lei sotto questo aspetto.


"Ahah, apprendista Lin, ora andrò più avanti."


Chu Hongyun sorrise a Lin Ming e poi condusse le discepole del Palazzo della Fenice Raffinata al terzo piano. I membri del Palazzo del Grido della Fenice lasciati indietro si scambiarono occhiate trepidanti. Era la prima volta che Yan Yue'er veniva qui, eppure era semplicemente troppo difficile da affrontare!


Sarebbe stato fin troppo difficile per Lin Ming sconfiggerla.


"Lin Ming, cosa ne pensi delle tue possibilità di vittoria?" Chiese Sun Baixing con una trasmissione di vera essenza. Nonostante si fosse reso conto che era quasi impossibile per il discepolo vincere, aveva una certa comprensione delle sue capacità. Dato che Lin Ming aveva osato assumersi una responsabilità del genere, inevitabilmente doveva essere sicuro di sé. Altrimenti avrebbe potuto biasimare solo sé stesso.


"Non conosco le caratteristiche di una stirpe dell'Antica Fenice perfetta, quindi non posso garantire nulla. Il motivo per cui ho cambiato le regole della scommessa è perché ho più fiducia nella mia forza che in quella degli altri."


"Mm... capisco... in ogni caso sono stato io ad accettare questa scommessa. Finché farai del tuo meglio andrà bene. Non sentirti sotto pressione." Sun Baixing annuì e disse:"La scommessa riguardo a Yan Yue'er in effetti era solo un gioco, ma se potrai davvero ottenere Yan Yue'er allora sarebbe davvero un'ottima scorciatoia nel diventare una figura potentissima!
La stirpe dell'Antica Fenice perfetta significa avere un corpo con metà del sangue dell'Antica Fenice e metà umano! Persone con caratteristiche del genere possono ereditare un potente fisico e diversi talenti delle Bestie Divine. Se la tua stirpe fosse inferiore anche solo di un grado, allora sarebbe da meno, ma se il tuo sangue da Bestia Divina fosse ancora di più allora diventeresti un mostro. Se lo facessi allora sarebbe impossibile per te allenare i metodi di coltivazione dell'umanità."


"Il corpo di una persona ha 150.000-200.000 gocce di sangue. Qualcuno dalla stirpe dell'Antica Fenice perfetta avrà quasi 90.000 gocce di sangue dell'Antica Fenice nel suo corpo. È migliaia di volte superiore al tuo. Mille volte non sembra molto, probabilmente credi di poter raggiungere le stesse condizioni pagando un prezzo abbastanza alto. In realtà tuttavia non è così semplice. Più pura è la tua stirpe e più sarà difficile potenziare il tuo sangue.
Allora, anche se assorbissi cento gocce di sangue dell'Antica Fenice, non avranno comunque l'effetto di una sola goccia! Devi sapere che il motivo per cui Yan Yue'er ci è riuscita è perché ha trovato una pozza di sangue di Antica Fenice da qualche parte. Sai quanto sangue ci doveva essere? È semplicemente impossibile da immaginare! Quindi un fisico del genere può essere ottenuto solo grazie ad un colpo di fortuna!"


Ascoltando Sun Baixing, Lin Ming capì meglio le caratteristiche della stirpe dell'Antica Fenice perfetta. Il clan in effetti era in grado di creare una persona con un fisico del genere, ma non l'avrebbe fatto perché il costo sarebbe stato troppo alto.


Mentre parlava, Lin Ming era già penetrato oltre 13.000 chilometri nelle profondità degli Inferni di Fuoco. Qui sentì che la sua comprensione delle Leggi del Fuoco non gli avrebbe permesso di continuare. Il solo modo per avanzare sarebbe stato usare il potere del Germoglio del Dio Blasfemo.


Tuttavia sarebbe stato come barare e non sarebbe stato significativo per il suo allenamento. Avrebbe negato gli effetti di questa prova.


Quindi 13.000 chilometri erano il limite di Lin Ming.


"Mm? Ti stai fermando qui?"


Quando Sun Baixing vide che si era fermato qui, rimase sbalordito. Huang Yanguang aveva ancora un bel po' di energia, ma Lin Ming era già arrivato al suo limite.


Tuttavia era un risultato plausibile. La comprensione di Lin Ming delle Leggi del Fuoco era inferiore a quella di Huang Yanguang. I Diciotto Inferni non erano una prova della forza combattiva, ma testava le Leggi del Fuoco.


In effetti il motivo per cui Lin Ming poteva arrivare a questo punto era a causa della sua vera essenza densa e delle sue fondamenta solide. Qualunque altro coltivatore normale al sesto Stadio della Distruzione non sarebbe mai riuscito ad arrivare a questa profondità.


Se Sun Baixing non avesse saputo che Lin Ming aveva ottenuto la Lancia del Sangue della Fenice e aveva sconfitto Huang Yanguang nonostante tutti pensassero che ci sarebbe riuscito, avrebbe pensato che Lin Ming fosse un idiota che blaterava assurdità.


"Bene. Allenati qui allora. Questa prova della Fenice continuerà per altri due anni. Ti rimane molto tempo, ma lascia che ti ricordi che la velocità di allenamento di Yan Yue'er è ancora maggiore della tua. Ha anche due anni meno di te, ma la sua coltivazione è al settimo Stadio della Distruzione, un livello superiore al tuo."


"Mm, capisco." Lin Ming era ben consapevole che la sua velocità di coltivazione non poteva essere considerata la numero uno nel Palazzo del Grido della Fenice, ma solo tra i migliori. Era normale che fosse inferiore a Yan Yue'er sotto questo aspetto. Dopotutto non aveva dedicato i suoi primi 15 anni di vita alla coltivazione. I discepoli talentuosi del Regno Divino invece facevano bagni pieni di materiali celesti e mangiavano varie pillole spirituali e lussuosi cibi spirituali.


Inevitabilmente alcuni discepoli dei Palazzi del Grido della Fenice e della Fenice Raffinata lo guardarono sorpresi. Tuttavia Lin Ming non ci badò. Lasciò il gruppo e cercò un posto tranquillo in cui allenarsi. I Diciotto Inferni avevano un raggio di decine di migliaia di chilometri; avevano un interno estremamente vasto. Si poteva volare per diverse chilometri e trovare un posto tranquillo.


Presto Lin Ming usò l'intento marziale etereo. Nonostante l'energia Origin qui fosse selvaggia e brutale, non emetteva un solo suono; sembrava piuttosto armonioso. Lin Ming si sentiva come se fosse entrato nel suo mondo in uno spazio e in un tempo diversi. Il potere del fuoco ardeva per il suo corpo. Nonostante deviasse la maggior parte di questa energia con la sua vera essenza, una piccola porzione si precipitò verso i suoi punti di agopuntura e i suoi meridiani, bruciando il suo corpo e i suoi vasi sanguigni. Se un praticante di arti marziali che non aveva un attributo di tipo fuoco dovesse sopportare una pressione del genere, sarebbe stato incenerito.


"Mm? Questo..."


Lin Ming scoprì che ogni lingua di energia di fuoco che si precipitava su di lui non era forte, ma ognuna conteneva raffinate Leggi del Fuoco. Potevano appartenere ai Concetti di Calore Ardente, dell'Annientamento, della Creazione o anche della Manifestazione... ogni lingua di fuoco conteneva almeno un tipo di Concetto.


Inoltre c'erano delle sottili differenze anche tra fiamme che avevano lo stesso concetto.


Ad esempio del Concetto dell'Annientamento potevano esprimere una forza esplosiva di una meteora che impattava sul mondo o un'ondata di lava che inghiottiva una foresta e la bruciava...


Ogni Concetto doveva essere risolto da Lin Ming usando le Leggi del Fuoco corrispondenti. Se non l'avesse fatto avrebbe potuto usare solo la forza bruta. Se l'avesse fatto avrebbe dovuto usare una forza decine di volte superiore. Se l'avesse fatto avrebbe esaurito la sua vera essenza in un solo bastoncino di incenso di tempo.


"Questi Diciotto Inferni hanno una formazione così mistica. L'esperto che l'ha creata dev'essere un vero genio. Ha davvero ideato un metodo del genere per permettere agli discepoli di comprendere il Concetto di Fuoco..."
                                


                                



