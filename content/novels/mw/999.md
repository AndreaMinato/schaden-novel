---
weight: 999
title: Capitolo 999 – Bruciare il Corpo
pubDate: 2025-12-15T08:37:10.300Z
tags:
    - mw
---


<em>Capitolo regolare,
0 capitoli in coda, 0/5
-Schadenfreude</em>


Lin Ming si rilassò e si concentrò su ogni lingua di fuoco per assorbirla. Ognuna di queste Leggi era diversa, ma combinate insieme raffiguravano il Grande Dao.


"Ora capisco... nonostante le Leggi del Fuoco siano incredibilmente misteriose, la loro essenza è composta da elementi delle più piccole Leggi. Questi piccoli elementi sono come particelle impercettibili che formano tutto il creato, eppure sono estremamente semplici. Secondo i testi del Regno Divino, non ci sono molti tipi di questi particelle, ma quando si combinano insieme possono evolversi in infinite forme e varietà, formando 3000 mondi sconfinati. Questo è il prodigio delle Leggi."


In quel momento Lin Ming percepì i misteri e le Leggi del mondo. Nonostante ce ne fossero poche, potevano formare un vasto e sconfinato universo fatto di corpi celesti, spazio e tempo, montagne, fiumi, laghi uccelli e bestie, insetti e piante. Creavano deboli mortali e praticanti di arti marziali che potevano scuotere montagne e fare agitare i mari.
Le vicissitudini infinite della vita, le risate, la rabbia, la tristezza, la felicità, l'amore, l'odio, la disperazione, la speranza, innumerevoli nascite e morti si susseguivano in questo mondo. La legge della giungla dove il più forte divorava il più debole, l'evoluzione dell'universo durante la quale cambiavano i corpi celesti, tutto questo dava la sensazione di annegare negli sconfinati misteri del vasto cosmo.


Di fronte all'universo, un semplice umano era insignificante come un granello di polvere.


E tutto questo era composto dalle particelle più elementari. E la forza che controllava la disposizione e le interazioni di queste particelle erano le Leggi Primordiali dell'universo.


Metallo, legno, acqua, fuoco, terra, fulmine, vento, tempo, spazio, luce, oscurità, vita, morte... ogni cosa che esisteva aveva delle leggi corrispondenti. Quando venivano comprese fino in fondo, allora si poteva toccare la fonte principale dell'universo!


I tipi più elementari di queste leggi avevano un numero limitato, ma in effetti, quando venivano combinate insieme, avevano innumerevoli variazioni. La parola complesso non era sufficiente a descriverli. Attraverso il passare degli anni erano esistiti innumerevoli supremi esperti che avevano percepito incessantemente queste Leggi Primordiali nella speranza di poter identificare l'essenza della verità dell'universo e diventare un re immortale. Tuttavia il cosiddetto picco delle arti marziali continuava a rimanere nascosto, impossibile da comprendere!


Se qualcuno avesse potuto davvero comprendere tutte le Leggi e le regole che governavano l'universo, sarebbe potuto esistere oltre il ciclo del Samsara e sarebbe diventato il vero dio del mondo.


Quando lo capì, Lin Ming ebbe un'illuminazione. La sua mente sussultò e percepì una connessione ancora più forte con le Leggi del Fuoco e l'energia attorno a lui. Si sentì come se una grande porta avesse iniziato ad aprirsi di fronte a lui e dietro di essa giacesse lo sconfinato universo, con l'aura misteriosa delle Leggi del Grande Dao che lo avvolgeva.


Mentre Lin Ming era concentrato a comprendere le Leggi, non sapeva che nelle profondità degli Inferni di Fuoco qualcuno lo aveva osservato per tutto questo tempo.


"Questo tipo non è male. Nonostante la densità del suo sangue sia debole, la sua percezione è sorprendentemente rara! Non c'è da meravigliarsi che sia stato disposto a cambiare le condizioni della scommessa con quella Chu Hongyun."


Risuonava una voce tenue ed eterea, ma nessuno poteva sentirla.


Era stato il Sovrano Chi a parlare, lo spirito dell'artefatto dei Diciotto Inferni!


Uno spirito viveva molto più a lungo di un praticante di arti marziali umano. Il Sovrano Chi era un antico spirito vissuto per innumerevoli decine di migliaia di anni; era esistito più a lungo dei Palazzi del Grido della Fenice e della Fenice Raffinata! Per lui sia Lin Ming che Chu Hongyun non erano nient'altro che bambini.


"Allora è così... la percezione di questo ragazzino è stata potenziata dalla Porta dell'Apertura. Un praticante di arti marziali che coltiva sia il corpo che l'energia è molto raro. Hmm... la sua Porta dell'Apertura è stata bloccata perfettamente? Incredibile... Miliardi di anni fa, quando le regole del dao celeste sono cambiate, le antiche tecniche di trasformazione del corpo sono sparite lentamente dal Regno Divino. Ci sono pochissimi praticanti di arti marziali che le praticano, figuriamoci qualcuno che riesce ad aprire perfettamente la Porta dell'Apertura. Come ci è riuscito questo ragazzino?"


L'interesse del Sovrano Chi si destò all'improvviso. Durante il processo lo sblocco della Porta dell'Apertura, bisognava sopportare innumerevoli tentazioni, demoni del cuore e ogni sorta di illusione e fantasma sarebbe apparsa nel mare spirituale. Una volta persa la propria mente, la coscienza sarebbe stata spacciata.


Sarebbe stato già eccellente aprire parzialmente quella porta. Quasi nessuno riusciva a farlo perfettamente. Per riuscirci bisognava avere una volontà dura come il metallo per resistere a tutte le tentazioni e alle ossessioni.


Tuttavia, quando un praticante di arti marziali sbloccava la Porta dell'Apertura, bisognava farlo prima di ottenere un corpo divino. Questo significava che un praticante di arti marziali era destinato ad avere uno spirito da battaglia di basso livello durante quella prova.


"Il talento di questo ragazzino in quanto a spirito da battaglia dev'essere oltremodo straordinario, dev'essere così. Non c'è da meravigliarsi che abbia una tale percezione e talento. Sfortunatamente la densità della sua stirpe è troppo scarsa. In confronto a quella ragazza Yan Yue'er, è a 108.000 chilometri di distanza. È proprio come ha detto Sun Baixing. Se questi due ragazzini potessero coltivare in coppia sarebbe davvero interessante! Uno ha una percezione estremamente alta e l'altra ha una stirpe estremamente pura e ricca. Se potessero complementarsi, allora l'effetto sarebbe... eheh..."


Nelle profondità degli Inferni di Fuoco, il Sovrano Chi mostrò un sorriso perfido. I suoi occhi continuarono a seguire Yan Yue'er e Lin Ming, sospirando e lodandoli ogni tanto. Naturalmente nessuno se ne accorse. Nemmeno Sun Baixing e Chu Hongyun, due guerrieri negli stadi intermedi del Lord Divino realm se n'erano accorti.


In quel momento Lin Ming stava usando l'intento marziale etereo. Si sentì come se la sua anima avesse lasciato il suo corpo e ogni sua cellula stesse affrontando il violento potere del fuoco da solo, illuminandosi costantemente sulle leggi.


Ogni cosa attorno era pacifica e serena. Il solo rumore che si sentiva era il suo cuore che batteva lentamente ad intervalli come un pendolo.


Mentre il tempo passava, l'energia nel suo corpo si consumò. Anche se la Porta del Riposo gli stava facendo recuperare le forze, il suo effetto non era sufficiente.


La sua vera essenza protettiva iniziò ad indebolirsi. Sempre più energia del fuoco si precipitò nel suo corpo.


All'inizio era stato a stento capace di tenere testa all'invasione, ma ora le leggi e l'energia si stavano accumulando lentamente nel suo corpo, imperversando mentre iniziavano a bruciare i suoi meridiani.


Lin Ming si accigliò. Tuttavia riuscì a sopportarlo grazie al suo potente fisico.


Anche se i suoi meridiani venivano bruciati, c'era comunque la Porta del Riposo a sostenerlo. In ogni caso, grazie alla tecnica della trasformazione del corpo, non temeva di ricevere danni permanenti. Strinse i denti e sopportò il dolore straziante, sopprimendolo con il suo spirito da battaglia.


"Interessante, pensavo che stesse per arrendersi, ma è riuscito a resistere fino ad ora. Più si avvicina al suo limite e più approfondirà la sua comprensione. Ora però, ogni secondo che persiste sarà una grande prova della sua volontà, della sua forza e del suo corpo! Normalmente un praticante di arti marziali riuscirebbe a resistere per meno della metà di un bastoncino di incenso di tempo. Anche se tutti sanno che ne beneficerebbero di più se continuassero a resistere, non ci riescono."


Nelle profondità degli Inferni di Fuoco, il Sovrano Chi si concentrò su Lin Ming. Per la maggior parte del tempo dormiva profondamente; si svegliava solo quando arrivavano degli sfidanti. Dopotutto la sua responsabilità era di proteggere i discepoli dall'energia selvaggia e tirannica dei Diciotto Inferni.


Il Sovrano Chi pensava che Lin Ming avrebbe vacillato da un momento all'altro ed era pronto a salvarlo, ma non si sarebbe mai immaginato che Lin Ming sarebbe riuscito a stringere i denti e continuare per un intero bastoncino di incenso di tempo. Era già un periodo tre volte più lungo rispetto ad un normale praticante di arti marziali.


Quando un guerriero arrivava al suo limite, la sua vera essenza protettiva si sarebbe indebolita e si sarebbe attenuata fino a svanire. Era come gettarsi nel fuoco. Quanto sarebbe stato doloroso essere rinchiusi in una fornace ed essere bruciati vivi?


Inoltre il fuoco degli Inferni era centinaia e anche migliaia di volte più caldo del fuoco che esisteva nel mondo dei mortali! Questo era un vero inferno che nemmeno i praticanti di arti marziali potevano sopportare!


"Mm? Può persistere ancora?" Il Sovrano Chi divenne sempre più sorpreso. Erano passati due bastoncini di incenso di tempo e vide che la vera essenza protettiva di Lin Ming aveva già iniziato ad ardere. Poi si ruppe. I suoi abiti furono ridotti in cenere e i suoi capelli furono bruciati. La sua pelle crepitava mentre iniziava ad incendiarsi. Lin Ming però strinse i denti e resistette senza dire una sola parola!


Ogni goccia di sudore sarebbe evaporata all'istante a causa delle fiamme. Il suo corpo veniva arrostito da una temperatura quaranta volte superiore a quella del magma. Stava friggendo perfino l'olio del suo corpo, quanto doveva essere doloroso?


Perfino Lin Ming non riuscì a sopportarlo. All'inizio aveva usato l'intento marziale etereo per ignorare il dolore, ma poi anche questo metodo non bastò. Il dolore estenuante lo costrinse a disattivarlo.


La sua pelle bruciata si spaccò e il sangue iniziò a scorrere, tuttavia evaporò non appena toccò l'aria. Ogni vaso sanguigno esposto venne cauterizzato dal fuoco. Era un dolore così straziante da fare impazzire.


In queste condizioni però Lin Ming sentì che i benefici che stava ottenendo erano dieci o anche cento volte superiori rispetto a prima!


I misteri di queste Leggi del Fuoco elementari venivano incise nel suo corpo dalle fiamme, imprimendole nella memoria delle sue cellule!


La memoria della mente era estremamente diversa da quella del corpo!


La prima poteva svanire facilmente. Dopotutto le Leggi del Fuoco erano troppo intricate. Perfino un praticante di arti marziali dalla memoria straordinaria non poteva dire di potersi ricordare completamente queste Leggi del Fuoco in un solo tentativo, ma le informazioni ricordate del corpo erano diverse. Avrebbero formato dei riflessi condizionati che sarebbero durati per una vita. Valeva lo stesso per i mortali, quando imparavano a nuotare non se lo sarebbero più dimenticato. Questa era la differenza tra una memoria della mente e una del corpo.


Inoltre, quando una persona richiamava alla memoria qualcosa, avrebbe dovuto ripensare al passato e avrebbe esitato un breve momento, quella del corpo non doveva essere processata in questo modo. Sarebbe diventato un istinto! Era come un bambino che imparava a scrivere. Se avesse dovuto pensare a quali tratti fare, avrebbe dovuto rifletterci ogni momento, ma una volta imparato avrebbe scritto molto più velocemente.


Lin Ming lo sapeva, per questo continuava a persistere nonostante il dolore inesorabile.


"Che ragazzino sorprendente, ha resistito per un quarto d'ora!"


Il Sovrano Chi aveva sorvegliato i Diciotto Inferni per molti anni e aveva visto innumerevoli talenti, ma le persone che potevano persistere per un quarto d'ora in questo stato erano estremamente rari!


Durante questo periodo i benefici che si potevano ottenere erano dieci volte superiori a quelli che si potevano raggiungere sopportando il dolore per metà bastoncino di incenso di tempo!


"La determinazione di questo ragazzino è terrificante; non sembra nemmeno umano. Tuttavia, non importa quanto è potente la sua volontà, è impossibile per lui continuare per sempre. Questo perché è il suo corpo stesso ad avere un limite. Immagino che riuscirà a resistere per un altro bastoncino di incenso di tempo."
                                


                                



