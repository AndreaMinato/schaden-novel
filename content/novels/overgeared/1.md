---
weight: 1
title: Volume 1 - Capitolo 1
pubDate: 2025-02-27T07:38:51.380Z
tags:
    - overgeared
---


Dopo essere entrato nella Caverna ai Confini del Nord, alla fine di un viaggio di tre mesi, avevo assistito alla visione travolgente di tutti i tipi di equipaggiamenti da battaglia accumulati come una montagna.


“Wow, cos'è?”


I nomi di quegli splendidi equipaggiamenti da guerra erano un brillante mix di verde, giallo e viola. Se ne avessi preso solo alcuni, sarei diventato ricco! Volevo prenderli tutti, ma era impossibile.


[Questo oggetto non può essere ottenuto.]


“Spilorcio e disonesto.”


Gli oggetti non potevano essere ottenuti nonostante fossero di fronte a me! Quando li mettevo nella mia borsa tornavano nel loro posto di origine come un miraggio.  Questa situazione era una lontana illusione, come una torta nel cielo o una donna già sposata. No, una donna sposata era differente da una torta nel cielo, perché la donna sposata si può ancora raggiungere se si prova abbastanza.


In conclusione, potevo solo fissarli con brama e rimpianto.


“In effetti… se un utente potesse ottenere tutti questi oggetti, il bilancio economico di Satisfy si sgretolerebbe. Purtroppo, lo comprendo.”


Innanzitutto, non ero arrivato fin lì per gli equipaggiamenti da battaglia. Placai la mia mente e volsi l’attenzione lontano dalle attrezzature. C’era un vecchio libro messo su un lucente tavolo d’oro.


“Finalmente…”


Tutte le difficoltà che avevo affrontato per raggiungere questo posto passarono nella mia mente. Scoppiai a ridere mentre il naso colava e le lacrime scendevano. Grazie al cielo avevo avuto la pazienza e la tenacia, altrimenti, avrei abbandonato il gioco per colpa della difficoltà della missione. Mi sentivo pienamente orgoglioso al pensiero di aver completato questa missione.


“Kukuk…puhahahat! L’ho trovato finalmente! Oh yehhhhhh!”


Una dannata missione di grado S che era impossibile da abbandonare! Fra l’altro, quante morti avevo affrontato solo su questa missione? Quanti oggetti erano andati distrutti per la scarsa capacità di tenuta?


Un fabbro umano che ha trasceso le abilità di un nano, Pagma aveva raggiunto l’apice di tecniche divine!


La faccia del Conte Ashur, che mi aveva fatto visitare una delle cinque zone proibite del Regno Eterno, apparve all'improvviso nella mia mente.


“Se lo porto a lui, posso avere la Spada del Sole? Una volta ottenuta, nessuno potrebbe più eguagliarmi per tutta la vita, bastardi! Vi farò pagare per avermi battuto!”


Il piacere si sollevò come un’onda mentre prendevo il libro.


[Hai acquisito il libro raro del leggendario artigiano!]


[Non è in uno stato consono. Puoi controllare i dettagli usando l’Occhio di Pallalian.]


[Vuoi usare l’Occhio di Pallalian?]


“L’Occhio di Pallalian? È necessario usare un oggetto di valutazione di fascia alta per controllare l’oggetto?”


L’Occhio di Pallalian era l’oggetto di valutazione più costoso tra quelli esistenti. Sei mesi prima, lo avevo comprato in caso avessi fatto un colpo grosso, ma purtroppo non ero riuscito ad usarlo ed era rimasto nel mio inventario.


“Non voglio perdere un’occasione d’oro…”


Misi la valutazione in attesa ed esaminai il tavolo d’oro. Mi chiesi se ci fosse un modo per prendere quell'oro, ma non si voleva smuovere. Colpire, spingere, e persino mordere fu inutile. Era un oggetto simile all'equipaggiamento da battaglia che gli utenti non potevano ottenere.


“Ah, non posso proprio recuperare nulla per colpa di questo efficace sistema. Il prezzo dei miei tre mesi di lavoro è molto alto.”


Osservai il libro nella mia mano.


‘Devo dare ad Ashur questo oggetto, quindi davvero devo usarne un altro così costoso per analizzarlo?’


Per un momento rimasi indeciso prima di tirare fuori l’Occhio di Pallalian. Era naturale porsi domande sull’origine dei miei tre mesi di sofferenza.


“Analizza.”


[Libro Raro di Pagma.]


Classificazione: Leggendario.


Questo è un libro che contiene le tecniche di Pagma, il fabbro che trascese i limiti umani. La persona che apre il libro può diventare un fabbro leggendario.


Effetti: Diventi discendente di Pagma.


Condizioni: Nessuna.


* Il livello e le statistiche cambieranno quando utilizzato.


[Un oggetto leggendario è stato trovato!]


[La reputazione si alzerà di 500 per tutto il continente.]


Il mio corpo iniziò a tremare.


“Whoa… jackpot!”


Era un oggetto leggendario! La mia reputazione era migliorata di 500 per tutto il continente solo perché lo avevo scoperto! Era stato un bottino incredibile considerando quanto era difficile migliorare la propria reputazione di 100 in una singola città.


“La reputazione è la reputazione, però...”


Mi chiesi se avessi visto male e lessi nuovamente la descrizione dell’item. Comunque non ci furono cambiamenti di contenuto.


“Jack~~pot!”


Non stavo avendo allucinazioni. Ero emozionato a dismisura e potevo sentire il mio cuore battere selvaggiamente. Pensavo fosse solo un libro di abilità ma in realtà serviva per un cambio di classe? In più, era di grado leggendario! Significava che era la classe più forte nel mondo!


“In più, non ci sono condizioni per usarlo…”


Le lacrime sgorgarono dai miei occhi. Durante l’anno passato, avevo pagato gli interessi sul mio prestito, il mio account di Satisfy, e in più avevo preso un congedo autorizzato dalla scuola. I miei amici mi avevano abbandonato uno a uno, gli alunni della mia scuola ridevano di me, le persone pensavano che fossi pigro…


Il mio piano originale era di vendere gli oggetti che guadagnavo durante il gioco e trasformare tutto in denaro così avrei potuto pagare il mio finanziamento, il mio account e la mia retta. Comunque, Satisfy non era un mondo così onesto. Era difficile ottenere soldi e riuscivo a malapena ad ottenere l’equipaggiamento per me stesso, figuriamoci quelli che avrei dovuto vendere.


Ma ora era diverso. Un tremito corse attraverso il mio corpo appena rabbrividii.


“È finita… posso dire addio a questa vita da incubo!”


Un oggetto per passare in una classe leggendaria! Se lo avessi registrato come oggetto d’asta nel sito commerciale di oggetti, era chiaro che il prezzo della transazione sarebbe valso dieci milioni di won [1].


No, era un oggetto che concedeva la migliore classe tra due miliardi di utenti, quindi sarebbe valsa solo dieci milioni di won? Ero sicuro che sarebbe valsa almeno centinaia di milioni di won. Avrei potuto mettere le mani su una cifra astronomica che non avrei mai potuto immaginare!


“Puhahahahat! Mamma! Papà! Il parassita ce l’ha fatta finalmente! Ora è tempo di lasciare il gioco e dimenticare di trovare lavoro! I miei genitori possono smettere di vergognarsi per il figlio di fronte ai vicini! Sehee! Oppa [2] ce l’ha fatta alla fine! Ora non proverai più imbarazzo ogni volta che mi incontri per strada! Quando i miei amici vogliono venire a casa a giocare non devo più rifiutare e cercare tutte quelle scuse! E i miei amici! Gli ex allievi! Non possono più ignorarmi come un ridicolo fallito dei videogiochi! Farò successo con un gioco! Sono alcuni passi avanti a voi, ragazzi in società! Puhahahat!”


Avevo pagato 10 milioni di won per comprare una capsula, e l’interesse del mio prestito era salito di centinaia di migliaia di won ogni mese.


“Ahyoung è sempre carina …”


Immaginai di andare all’incontro di ex alunni del liceo per la prima volta in due anni in una macchina straniera. I compagni di successo non sarebbero stati più in grado di ignorarmi. E arrossii poiché mi venne in mente il volto del mio primo amore, Ahyoung.


“Okay, vai e vendilo!”


La missione? Non m’importava al momento. Ovviamente, nonostante il premio fosse un’arma che appartenente alla classificazione epica, non era niente in confronto al prezzo di quel libro. La mia affinità con il Conte Ashur sarebbe scesa e molto probabilmente mi sarei ritrovato a non poter più ricevere missioni da lui. Ma non c’era ragione di essere spaventato di fronte a centinaia di milioni di won.


“Disconnetti!”


Esclamai con sicurezza. Ma una finestra di notifica si illuminò di fronte ai miei occhi.


[Non puoi uscire dal gioco a questo punto.]


[Il Conte Ashur è apparso.]


“…?”


Dozzine di cavalieri si lanciarono nella caverna mentre io faticavo a comprendere. Il ben noto Conte Ashur apparve. Andai nel panico appena mi trovò e la sua faccia si distorse.


“Stupido viaggiatore, avete tutti la stessa brama.”


[La missione ‘Richiesta Segreta del Conte Ashur’ (S) è cambiata in ‘Rabbia del Conte Ashur’(SS).]


[Rabbia del Conte Ashur.]


Livello di difficoltà: SS


Il Conte Ashur ti ha scelto per le tue abilità mediocri, la tua stupidità e perché sei facile da sfruttare. Ti ha affidato il compito di trovare il raro libro di Pagma che non era neanche sicuro che esistesse.


Ha messo un osservatore su di te ed è arrivato urgentemente appena ha udito che eri entrato nelle ‘Caverne ai Confini del Nord. Il Conte Ashur ha visto che sei diventato cieco per la bramosia sul libro raro di Pagma e non ha intenzione di perdonarti. Ha invece intenzione di ucciderti e portare via il raro libro di Pagma.


* Affinità con il Corte Ashur diminuita di 100.


* Per colpa delle tue azioni, la fama che ti sei costruito a Patrian è scomparsa e sei diventato malfamato. L’affinità con gli abitanti di Patrian è diminuita di 40. Ti vedranno e ti chiameranno ladro.


Condizioni di completamento missione: Le morti del Conte Ashur e dei suoi cavalieri della scorta.


Premio di completamento: Ottieni il titolo ‘Killer di Nobili’.


* Killer di Nobili: Intelligenza -50.


Tutti i nobili del regno ti disprezzeranno e ti opprimeranno. I tuoi lavori saranno limitati. L’affinità con alcuni popolani e nobili si alzerà.


Fallimento della missione: -2.


Non sarai più in grado di entrare a Patrian.


Qualunque soldato di Patrian ti ucciderà a vista.]


Patrian era la città iniziale dove avevo creato il mio personaggio. Avevo costruito una buona reputazione mentre completavo le missioni a Patrian dal livello 1 fino a quel momento e la mia affinità con gli abitanti era al massimo.


Tutti i mercanti mi facevano il 20% di sconto quando compravo merci, e quelle che vendevo erano vendute al 15% in più del loro valore. C’erano abitanti che mi davano missioni segrete quando parlavo con loro. Ma tutti questi obiettivi erano spariti automaticamente nel momento in cui la missione si era aggiornata.


“…Ah, io. Merda.”


Mi sfuggì un’imprecazione.


“Conte Ashur… no, bastardo! Questo dannato bastardo mi ha costretto a fare una missione in cui non ero neanche sicuro se avrei trovato o meno l’oggetto!  Se il libro raro di Pagma non fosse esistito, avrei combattuto per mesi invano! Tu sei l’unico che ha mentito dal primo momento, e vuoi ancora rendermi malfamato a Patrian? Stronzo disonesto!”


Appena imprecai contro il loro padrone, gli impetuosi cavalieri tirarono fuori le loro spade immediatamente. Il Conte Ashur li contenne e mi parlò freddamente. “Avevi già deciso di tradirmi prima di sapere di essere stato ingannato. Anche così, ti comporti così fieramente.”


“È da avidi desiderare un premio ragionevole dopo la difficoltà del mio viaggio? Il mio tradimento non era sicuro!”


Lui sogghignò alle mie parole.


“Non ti avevo già promesso di darti un premio in cambio? Abbiamo stipulato un contratto e tu hai abusato della mia fiducia con l’avidità.”


Non era qualcuno che potevo gestire con le parole. Rimasi muto, l’impeto del Conte Ashur aumentò, e continuò a parlare,


“Sei davvero un pover’uomo. Più guardavo, più potevo sentirlo. Ma ci sono delle volte in cui devi fare cose singolari, onestamente non mi aspettavo che avresti trovato questa caverna sparita dalla storia. Ti punirò per la tua ignoranza, ma come premio per la tua pazienza, ti ucciderò il meno dolorosamente possibile.”


[1] Moneta ufficiale della Corea del Sud: 1 Euro = 1279,179 Won circa.
[2] Nella cultura coreana, appellativo usato da una ragazza verso un ragazzo più grande d’età. Può essere usato per il fratello maggiore (come nel caso del protagonista che immagina di essere chiamato così da sua sorella), un vecchio amico o in situazioni di flirt.
