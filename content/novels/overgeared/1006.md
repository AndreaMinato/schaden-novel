---
weight: 1006
title: Capitolo 1006
pubDate: 2025-03-20T11:48:41.638Z
tags:
    - overgeared
---


Reidan, che si trovava di fronte all’Impero, poteva essere definita la porta d’accesso al Regno di Overgeared. Il Regno di Overgeared non aveva mai permesso all’Impero di avanzare dentro Reidan in quanto le forze d’élite equipaggiate con i set di Grid prodotti in serie e i top ranker bloccavano ogni accesso.


Ecco perché l’esercito imperiale era rimasto bloccato nel deserto per un mese. Era esausto a furia di combattere ogni giorno nel deserto caldo e desolato, ed era talmente stanco da pensare che le guglie del Castello di Reidan in lontananza fossero in realtà un miraggio.


Accadde un giorno in cui il morale dell’esercito imperiale era basso.


“Il nemico di fronte si è ritirato!”


“Ah!”


Era giunta una buona notizia. Il deserto era un terreno poco familiare ai soldati imperiali. Era la notizia secondo cui le truppe del Regno di Overgeared che combattevano lì si fossero ritirate.


“Ora possiamo attraversare il deserto senza interferenze!”


“Iniziate una rapida marcia verso il Castello di Reidan!”


Nella caserma principale dell’esercito imperiale, i nobili erano entusiasti per la buona notizia, ma il comandante, il marchese Fulbas, ignorò le loro grida. Chiese un parere ai suoi consiglieri,


“I membri di Overgeared hanno molta familiarità con il deserto. Allora perché si sono ritirati? Ci saranno delle trappole?”


“Sicuramente ce ne saranno.”


“C’è un’alta probabilità che ci condurranno su un terreno con molti vermi giganti.”


“Ogni oasi rilascerà del veleno.”


“Dobbiamo anche stare attenti alle imboscate che sfruttano il pendio curvo.”


“Tuttavia, dobbiamo attraversare il deserto. Se non lo facciamo, non potremo raggiungere Reidan.”


“Se marciamo facendo sufficiente attenzione, non subiremo molti danni per via delle trappole.”


Le opinioni dei presenti coincidevano tutte. Sapevano che c’erano delle trappole, eppure non avevano altra scelta che proseguire.


“Dobbiamo avanzare il più velocemente possibile. Sono sicuro che l’esercito di Overgeared si è ritirato perché è stanco.”


“Esatto. Ora è il momento giusto per l’energia rossa.”


Dovevano correre dei rischi per avere una possibilità. Tutti ne erano convinti e il marchese Fulbas annuì. L’armata imperiale era meno stanca perché i rinforzi continuavano ad arrivare, ma l’esercito di Overgeared era diverso. Il loro numero era limitato e non potevano fare a meno di essere stanchi a causa della battaglia in corso. Era arrivato il momento di intravedere la vittoria.


“Inviate l’ordine di marciare a tutta forza.”


“Sì!”


“Capito!”


Dopotutto, avevano un grande esercito di 250.000 uomini. Migliaia di truppe erano state consumate nella lunga guerra, ma le dimensioni dell’esercito imperiale erano cresciute. Di fronte a loro, gli 80.000 uomini di Reidan non erano diversi da una candela di fronte al vento.


“Waaahhhhhhhh!”


I leader si impegnarono nella propaganda attraverso le caserme, e lo slancio dell’Impero salì al cielo. Si addentrarono nel deserto e i loro piedi affondarono nella sabbia rovente. L’esercito di Overgeared, che si era accampato lì il giorno precedente, non c’era più.


L’esercito imperiale marciò senza problemi. Continuò ad avanzare, mantenendo le alte guglie del Castello di Reidan nella loro visuale. Naturalmente, l’avanzata non fu facile. In tutto il deserto spuntarono vermi giganti che distrussero la formazione dell’esercito imperiale, divorando centinaia di soldati. A causa dell’avvelenamento di ogni oasi, non potevano avere una fornitura d’acqua e furono costretti ad aspettare l’unità di rifornimento. Il ritmo di marcia rallentò gradualmente.


“Non sopporto la Chiesa di Rebecca.”


Il marchese Fulbas schioccò la lingua.


Perché l’Impero aveva sponsorizzato e rispettato la Chiesa di Rebecca per centinaia di anni? Provavano un profondo rispetto per la dea suprema Rebecca, ma bramavano anche il potere divino della Chiesa di Rebecca. Il potere divino dei sacerdoti di Rebecca che ‘purificava’ le maledizioni e ‘curava’ le ferite era la più grande forza in tempo di guerra. Le perdite che avevano subito sarebbero diminuite molto se ci fossero stati i sacerdoti.


Tuttavia, la Chiesa di Rebecca aveva negato la richiesta di supporto usando il pretesto della guerra contro la Chiesa di Yatan. Era una cosa naturale per Papa Damian, l’uomo seduto accanto al Re di Overgeared Grid.


<em>‘</em><em>Tutta colpa del fallimento di Pascal…</em><em>’</em>


Era deplorevole. Il peggior errore che l’Impero aveva fatto era non aver preso il controllo della Chiesa di Rebecca. Sua Maestà l’imperatore era troppo comodo. La morte dell’imperatrice Aria e il tradimento di Piaro avevano derubato la forza di volontà dell’Imperatore e indebolito l’Impero.


“C’è qualcosa di strano.”


“…?”


Il marchese Fulbas, che marciava alla testa dell’esercito, si fermò. Le espressioni del suo vice e dei suoi consiglieri non erano fiduciose.


“Si è perso ogni contatto con gli esploratori.”


“…!”


Era giunta la notte. La sabbia calda del deserto si raffreddò. Dovevano velocizzare l’avanzata prima che la notte diventasse più scura. Allora, perché aveva un brutto presentimento in quel momento?


“Date un momento di pausa a tutto l’esercito e inviate nuovi esploratori.”


“Sì!”


Cento cavalieri vennero rapidamente selezionati dal vice e si allontanarono a cavallo. Avevano l’incarico di identificare e segnalare in anticipo i pericoli del percorso principale. Eppure, non tornò indietro alcun rapporto. Anche i cento uomini appena inviati scomparvero come fantasmi.


“Preparatevi per la battaglia!”


Il marchese Fulbas considerava la situazione strana, così i 250.000 soldati si misero in formazione. Durante la fredda notte nel deserto, i muscoli dei soldati si contraevano mentre la loro tensione aumentava. I loro nervi erano affilati mentre impugnavano le loro armi.


Tuttavia, il deserto era calmo. Non fu rilevato alcun nemico in avvicinamento. Non si sentivano nemmeno le grida delle bestie.


“…”


Più il tempo passava e non succedeva nulla, più la tensione dei soldati si allentava. In quel momento ci fu un’esplosione al centro della formazione.


“…?!”


La terra tremò e la sabbia del deserto vibrò. Il marchese Fulbas fu sorpreso e le forze imperiali si girarono verso la fonte. Poi rimasero ammutoliti.


“Un bambino?”


Era un bambino di 13 anni. Il bellissimo bambino si alzò da terra e guardò la folla con occhi arroganti che non si addicevano alla sua età.


“Dopo molto tempo, la preda è arrivata.”


“…!”


Il marchese Fulbas vide i denti che sporgevano dalla bocca del ragazzo sorridente e rimase stupito. Una bellezza trascendente, lunghi denti appuntiti e occhi che guardavano gli umani come se fossero bestiame… Quel ragazzo non era umano.


“Un vampiro!”


I vampiri erano una specie che era stata espulsa dall’Inferno. L’Impero sapeva che abitavano sotto il  deserto di Reidan, ma la specie dei vampiri era stata fortemente maledetta dal Dio Yatan. Era la Maledizione dell’Ozio. Non si svegliavano facilmente dal loro sonno. C’erano pochi casi nella storia di loro che salivano in superficie. Allora, perché c’era un vampiro nel deserto? Come aveva fatto a superare la Maledizione dell’Ozio e a risalire dal sottosuolo?


Il marchese Fulbas venne pervaso da una sensazione minacciosa e i capi di ogni unità diedero  rapidamente ordini i soldati. La fanteria pesante corazzata alzò gli scudi e circondò il vampiro, mentre archi e lance miravano al ragazzo. C’era solo un vampiro. Anche un True Blood era una formica di fronte ai 250.000 uomini delle truppe imperiali.


“Uccidetelo! Punite i demoni che calpestano la terra degli umani!”


I capi rimasero calmi, e il coraggio dei soldati aumentò di cento volte. Non avevano paura mentre sparavano frecce con i loro archi e infilzavano con le loro lance. Centinaia di fanti si precipitarono con le loro armi. Il vampiro era destinato a essere trafitto a morte come carne allo spiedo. Anche così, il ragazzo non provò alcuna paura. Mostrò solo un sorriso che aveva del ridicolo. Anzi, era più vicino a una risata.


“Schifosi maiali.”


Del potere magico esplose dal ragazzo. Era un potere magico sanguinario che ripulì l’oscurità della notte. Estendendosi sul deserto fino a inghiottirlo, il potere magico corrose tutte le frecce e le lance prima di scagliarsi contro l’esercito imperiale.


“Kuaaaaak!”


“H-Hik!”


Le urla dei soldati echeggiarono. L’enorme potere magico sanguinario strappò l’armatura e la carne dei soldati imperiali, assorbì tutto il loro sangue e poi si espanse ulteriormente.


“C-Cosa?!”


I volti dei soldati morenti erano come mummie e i capi impallidirono. Pieni di terrore, i soldati che si erano allenati per molti anni morirono senza far oscillare le loro armi.


Alcuni nobili urlarono,


“Q-Quello non è un True Blood …!”


“…?”


Cosa? Non era un True Blood, ma il guerriero più forte creato direttamente da Shizo Beriache…?


“…!”


I soldati pensarono che non corrispondesse alla descrizione e vennero presi alla sprovvista… Molto tempo prima, Marie Rose era stata descritta come la più grande calamità per gli umani dell’Impero.


“Non dirmi…!”


Grida di shock scoppiarono ovunque.


“C-Chi sei?”


Il marchese Fulbas emise un piccolo ruggito mentre faceva la domanda.


“Io?”


Il vampiro tirò indietro i suoi capelli argentati e rispose,


“Un conte.”


“Un conte!”


C’erano meno di dieci vampiri che potevano essere classificati come tali, ed erano diretti discendenti. Sì, il ragazzo di fronte a loro era della stessa classe di Marie Rose. Una calamità per il genere umano. Come aveva fatto quel mostro a superare la Maledizione dell’Ozio?


… E perché era apparso in quel momento per interrompere la loro marcia? Il corpo del marchese Fulbas tremava mentre la sua mente era occupata da ogni sorte di dubbio, confusione e rabbia.


“Un conte del Regno di Overgeared, Noll.”


“…!”


“…?!”


Il vampiro si presentò. Il marchese Fulbas e l’esercito imperiale non riuscirono a chiudere la bocca. Un conte del Regno di Overgeared…? Difficile da interpretare. L’agitazione cominciò a peggiorare.


“S-Signor marchese!”


Poi, arrivò un rapporto assurdo.


“Il Capitano della Seconda cavalleria Dellua è stato ucciso!”


“Il Primo Capitano Collina è stato ucciso!”


“Tre membri importanti della Seconda armata sono stati uccisi!”


“Un diversivo?”






***






La comparsa del vampiro mandò in subbuglio l’esercito imperiale, e al gruppo di Shay non sfuggì quell’occasione. Si erano appostati tra i soldati imperiali per dieci giorni e alla fine avevano assassinato i più importanti membri presenti. Era un assassinio con una difficoltà tremendamente alta.


Quanto era difficile rimanere inosservati per dieci giorni? Avevano fatto davvero di tutto, soffrendo molte volte. Il gruppo di Shay si sentiva come se stesse per strapparsi i capelli per aver cercato di memorizzare il piano di spiegamento delle truppe. Ogni giorno era pieno di tensione e dolore.


“Comunque, alla fine ce l’abbiamo fatta.”


“Uff, esatto. Era da un po’ che non facevo un assassinio così gratificante.”


“La mia esperienza di abilità è aumentata enormemente.”


“…Sì.”


Il gruppo di Shay era ancora travestito da soldati imperiali. Erano felici di tornare alle loro posizioni originali per poi sentire solo il vuoto. Era colpa di Grid se stavano soffrendo così. Imprecavano contro di lui ogni volta che avevano una crisi, poi disprezzavano le loro azioni perché pensavano che ciò prolungasse la vita di Grid di 20 anni.


“Il visconte Dellua e il conte Collina sono stati assassinati!”


A causa del caos estremo, i leader dell’Impero non potevano gestire adeguatamente i soldati. La notizia che i nobili erano stati assassinati si diffuse come fiamme, agitando i soldati.


“Eh?”


Anche il gruppo di Shay era perplesso, perché non avevano ucciso il visconte Dellua e il conte Collina. In primo luogo, erano obiettivi che il gruppo di Shay non poteva assassinare con le loro abilità.


“… È Faker?”


“Non può essere nessun altro che Faker.”


“Che paura…”


“Ascolta. Il miglior mostro della gilda Overgeared era Faker, non Grid. Se Faker fosse il nemico della gilda Overgeared, Grid non sarebbe stato assassinato più volte?”


“…”


Il gruppo di Shay aveva raggiunto un punto in cui pensava di aver fatto bene ad accettare l’incarico di Grid. Dopotutto, cosa sarebbe successo se avessero rifiutato la sua richiesta e avessero ricevuto l’ordine di uccidere? Avrebbero davvero abbandonato il gioco.


***


Nella fucina di Reinhardt, Grid aveva usato l’abilità Creazione del Fabbro Leggendario dopo molto tempo. Accanto a lui c’erano i fabbri del Continente Orientale e di Panmir. Voleva ricevere i loro consigli per la creazione di un nuovo oggetto.


[Quale oggetto vuoi creare?]


“Un cannone.”


Proprio così. Grid aveva intenzione di creare la più grande arma d’assedio, produrla in massa e poi distribuirla in tutto il regno. Era determinato a vincere incondizionatamente la guerra con l’Impero. L’esperienza di realizzare il Cannone che Punta al campo di battaglia nella Competizione Nazionale fu di grande aiuto.




Traduzione di Deborah Gregoli


Editing di E.C.
                                


                                



