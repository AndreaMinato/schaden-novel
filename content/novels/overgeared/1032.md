---
weight: 10320
title: Capitolo 1032
pubDate: 2025-03-20T11:48:41.644Z
tags:
    - overgeared
---


I ranker di alto grado avevano talento, passione, impegno e perseveranza eccezionali. Erano molto orgogliosi dei loro risultati. Faker provava lo stesso. Se fosse stato il migliore tra due miliardi di giocatori, almeno si sarebbe potuto sentire orgoglioso di non aver fatto vergognare suo nonno.


Solo che tutto ciò era cambiato a causa di una persona. La storia cambiò per Grid.


“Tu avresti dovuto impararla.”


Faker acquisì Volare sull’Erba grazie a Grid e si sentì veramente indignato. L’effetto dell’abilità era di gran lunga migliore del previsto. Faker pensò che sarebbe dovuto essere Grid ad impararla, non lui. Si rimproverava di non aver rifiutato la generosità di Grid. Persino Faker, che aveva la reputazione di ‘non aver perso nei PvP’, era modesto di fronte a Grid.


Grid sospirò.


“No. È fantastico che l’abbia imparata tu.”


Era serio. L’effetto dell’aumento di tutte le velocità del 20% sarebbe stato di grande aiuto a Grid, ma lui usava già i potenziamenti per massimizzare la velocità. Se ricordava ‘il mondo che vedeva attraverso uno sguardo trascendente’, probabilmente quella velocità era il massimo possibile per lui in quel momento… Tuttavia, aveva dei dubbi.


In ogni caso Grid non si era pentito di aver dato a Faker la tecnica segreta e la ragione principale era l’effetto che raddoppiava la velocità di movimento nelle foreste o nelle praterie. A differenza di Grid, Faker doveva raccogliere molte informazioni in tutto il continente. Gli era sempre dispiaciuto per Faker, che sacrificava il suo tempo attraversando il continente più volte al mese. Grid era felice di poter ridurre il peso di Faker. Inoltre, dipendeva da lui molto più di quanto gli altri pensassero.


<em>‘Faker deve continuare a diventare più forte.’</em>


Grid combatteva spesso con i compagni. Si era scontrato più di 500 volte nel corso degli anni e aveva sperimentato decine di volte la crisi che si prova nel perdere la propria immortalità. A causare più problemi a Grid era Faker. In passato, la sua abilità nell’uccidere una singola gilda da solo non aveva rivali nella gilda Overgeared e da allora era cresciuto costantemente. Grid pensò che se ci fosse stato uno dei suoi compagni che un giorno lo avrebbe superato, quello sarebbe stato Faker.


Infatti, il Dio delle Guerra aveva menzionato Faker, dicendo che lui stava solo diventando più forte. A differenza di Grid, che avrebbe dovuto superare i suoi limiti per diventare più forte in futuro, Faker lo sarebbe diventato più velocemente e più facilmente. Grid desiderava che quel giorno arrivasse. Sperava che Faker lo sostituisse durante le sue frequenti assenze.


<em>‘Inoltre, se…’</em>


Se non fosse riuscito a superare i limiti dovuti all’essere il Discendente di Pagma… Se avesse perso il suo posto al vertice a favore di Kraugel e il Regno di Overgeared fosse stato in pericolo…


<em>‘In quel momento, Faker deve diventare il migliore e sostenere tutti.’</em>


Grid affidò quel desiderio a Faker. Ecco perché gli aveva dato Volare sull’Erba nonostante fosse in grado di impararla da solo. Naturalmente, quella fiducia non era limitata a Faker. Tutti i suoi amici lì presenti avevano la fiducia e le aspettative di Grid. Era per il loro bene.


“I soldati imperiali e il Gruppo di Spedizione di Skunk sono arrivati.”


“Ehm, sì.”


Grid era pronto a mettere al sicuro tutte le tecniche segrete del sito storico. Per quanto una persona fosse forte, c’era un limite a ciò che poteva fare da sola. Le persone dovevano essere forti insieme per rispondere alle crisi e alle cose importanti. Grid ascoltò il rapporto di Lauel e guardò i volti dei suoi compagni e dei Duchi che lo aspettavano fuori dalla caserma.


Il Duca Grenhal gli si avvicinò e disse,


“Ho ordinato ai soldati di costruire un nuovo campo qui. Noi sfideremo il prossimo cancello; il Gruppo di Spedizione di Skunk rimarrà qui a studiare i graffiti.”


“Ok. Iniziamo subito.”


Grid prese il comando e i Duchi lo seguirono. I Duchi seguivano Grid con naturalezza ora.


“Hmm…”


Dopo aver superato le 53 cascate arrivarono alla fine della valle e videro un lungo fiume e una montagna in lontananza. Era solo circa 1000 metri sopra il livello del mare e non era molto alta. La cosa insolita era che sulla montagna non c’era un filo d’erba. Era letteralmente una montagna arida circondata da rocce grigie.


Il picco appuntito era coperto da una fitta nebbia, che rendeva impossibile anche per Jishuka vedere cosa ci fosse. Era troppo buio.


“C’è qualcosa di minaccioso…”


Mormorò Hurent con un colorito sempre più scuro. Era chiaro che ci sarebbe stata una prova più grande ad attenderlo. Al momento, l’abilità di Hurent era sufficiente a cacciare un solo Seguace. Onestamente, pensò che non avesse senso per lui unirsi all’avanzata.


Naturalmente cacciare in quelle rovine sarebbe stato impossibile se Hurent fosse stato in spedizione da solo. In quel momento, però, non era solo. Passarono vicino al fiume e iniziarono ad arrampicarsi sulle rocce.


“Cosa sono queste tecniche segrete?”


I Seguaci li sfidavano costantemente.


“Sto uscendo! Loro sono la mia preda!”


I membri di Overgeared si erano abituati ai Seguaci e li avevano cacciati con occhi scintillanti. La collaborazione approfondita aggirò gli attacchi e i contrattacchi dei Seguaci, riducendoli in cenere. Per quanto fossero forti, erano ancora classificati come mostri normali e costretti ad essere indifesi di fronte ai ranker di alto grado. Grazie a ciò, Hurent non sentì molta fatica e fu contento di vedere i suoi danni e la sua esperienza accumularsi.


<em>‘Questo è vero gioco di squadra.’</em>


Hurent aveva poca esperienza nel fare squadra con giocatori di talento. Era difficile che incontrasse qualcuno più forte di lui, così aveva ritenuto il gioco di squadra noioso e che stava meglio da solo. Ora, le cose stavano per cambiare. Sapeva che avrebbe potuto perseguire un metodo di caccia molto più efficiente lavorando insieme invece che da solo, e che in quel modo sarebbe potuto crescere più velocemente. Hurent si sentì eccitato all’idea di collaborare con persone potenti. Il brivido della caccia, che aveva dimenticato dopo molti anni di lavoro nei campi, gli diede un grande piacere.


<em>‘Merda. Non posso tornare ai vecchi tempi.’</em>


Interessante. Il piacere più primordiale che veniva perseguito nei giochi stava dominando la mente e il corpo di Hurent. Hurent lo percepì. Dopo essere stato assorbito da quella sensazione, non avrebbe più potuto lasciare la gilda Overgeared. Infatti, avrebbe voluto continuare con loro in futuro.


C’era un fattore decisivo: la presenza di Grid in prima linea rendeva più facile la caccia ai suoi compagni. Una persona forte rendeva la caccia molto più veloce e sicura. Non poteva fare a meno di essere attratto dal piacere del combattere al fianco di Grid che gli ricordava il lavoro agricolo con Piaro.






[Hai trovato il Tempio del Dio della Guerra!]






Fu difficile da trovare. Il gruppo si arrampicò facilmente sulle rocce e presto arrivò sulla cima della montagna, dove trovò un tempio circondato da una fitta nebbia. Era un tempio vecchio e malandato: quello era il luogo sorvegliato da un Seguace che aveva appreso 10 tecniche segrete?


Il teso Grid, i Duchi e i membri di Overgeared trattennero il respiro per un attimo. Osservarono i dintorni senza avvicinarsi al tempio. Poi, risuonò la voce di qualcuno,


“Mi stavo chiedendo chi altro fosse riuscito a raggiungere questo posto.”


Un passo. Un altro passo. Un altro ancora. Centinaia di passi si avvicinavano. I membri del gruppo guardarono verso l’ingresso del tempio e videro dei volti familiari. Zhang Jian, Liao Wei, Mei Xiao e così via. I ranker cinesi che in passato ebbero un ruolo importante nella Competizione Nazionale. C’erano all’incirca 200 persone in totale e tra loro ce n’era una che aveva un legame profondo con la gilda Overgeared.


“La gilda Overgeared… Non mi stupisce che abbiate raggiunto questo posto così in fretta.”


Era la persona più forte della Cina. Tutti i ranker lì riuniti lo riconobbero. Il primo giocatore a diventare un mezzo draconiano: Hao.


La Cina era un paese in cui i giudizi e gli ordini del Partito Comunista avevano la priorità sui diritti individuali. Quando erano emerse le Rovine del Dio della Guerra, il governo cinese diede ordine a tutti i ranker cinesi, incluso Hao, di partire immediatamente per le Rovine del Dio della Guerra e di assicurarsi il più possibile il suo potere.


La più grande forza della Cina era il suo popolo. C’erano molti giocatori cinesi in ogni campo. Il gruppo di Hao impiegò un po’ di tempo, ma riuscì a trovare il percorso per le Rovine del Dio della Guerra. Quando arrivarono alle rovine, il gruppo di Grid rimase bloccato nella valle per alcuni giorni. Dato che le trappole della giungla erano già state eliminate, il gruppo non ebbe difficoltà a superare la giungla e arrivò al tempio senza passare dalla valle. Riuscirono ad arrivare al tempio prima dei membri di Overgeared.


“Mi dispiace, Grid, ma dovrai fare un passo indietro.”


Dichiarò Hao con espressione cupa.


I ranker cinesi, a parte sua sorella Mei Xiao, avevano già tirato fuori le armi e le stavano puntando contro i membri di Overgeared. Hao sospirò e spiegò la situazione,


“Il capo si è interessato dopo la Competizione Nazionale. Si dice che sia arrabbiato perché la Cina non ha ottenuto il primo posto nella Competizione Nazionale e questo è il risultato. Dobbiamo assicurarci le tecniche segrete e diventare più forti. Dobbiamo ottenere buoni progressi per la Competizione Nazione del prossimo anno. Potrebbe essere un favore spudorato, ma spero che ce lo concederai.”


All’inizio, Hao aveva un cattivo rapporto con loro. Una volta era nemico della gilda Overgeared, ma nel corso di diversi scontri ripetuti Hao riconobbe le abilità di Grid, diventando favorevole a lui e alla gilda. Poi, raggiunse la Corea del Sud per dare a Grid notizie su Kraugel.


Fu doloroso. Hao non voleva bloccare Grid e la gilda Overgeared per motivi ridicoli, ma non poteva tirarsi indietro. Gli stranieri che vivevano in una società moderna non capivano, ma in Cina gli ordini del Partito Comunista erano assoluti.


“Capisco più o meno la situazione…”


Grid fece un’espressione imbarazzata, ma prima che potesse dire qualcosa…


“Osi metterti sulla nostra strada?”


Lo interruppe il Re delle Bestie Morse. Uno dei Sette Duchi dell’Impero saltò in mezzo ai ranker cinesi sulla tigre dai denti a sciabola.


“Chi è quello?”


“È un nuovo subordinato di Grid?”


I ranker cinesi non avevano riconosciuto Morse. I Duchi dell’Impero erano famosi, ma non avrebbero mai immaginato che sarebbero stati con Grid. Era naturale, solo pochi giorni prima si stava verificando una grande guerra tra il Regno di Overgeared e l’Impero. Grid e i Duchi dell’Impero erano diventati compagni? L’uomo con Grid era un Duca dell’Impero…?


Una persona con una mentalità normale non avrebbe avuto quei pensieri. Il potere di Morse fu accompagnato da esplosioni simili a fulmini. Ignorò i contrattacchi dei ranker cinesi e li colpì, facendo sì che decine di loro venissero spazzati via dall’esplosione.


“…?”


“…”


Grid era dispiaciuto per i ranker cinesi che erano stati storditi dall’incredibile potenza distruttiva. Un silenzio imbarazzante riempì l’area. Morse gridò,


“Ostacolare un Duca dell’Impero ed il Re di Overgeared è un grave peccato! Io, Re delle Bestie Morse, vi punirò!”


“Aspetta, cosa? Cos’ha detto quel tizio?”


I ranker cinesi impallidirono mentre dubitavano di quanto sentito.


‘È davvero fantastico.’


Un sorriso di gioia si diffuse sul volto di Hao.






Traduzione di Deborah Gregoli


Editing di E.C.
                                


                                



