---
weight: 1038
title: Capitolo 1038
pubDate: 2025-03-20T11:48:41.645Z
tags:
    - overgeared
---


“Allora cominciamo.”


Il Duca Grenhal fece un passo avanti, facendo scrocchiare il collo. In quel momento non era un nobile. Con espressione provocante e un grande corpo muscoloso, era come un soldato che entrava nell’arena, gettando la maschera e rivelando la sua vera natura. I suoi occhi bramavano la violenza.


“Questo vecchietto giocherà per un po’ con voi.”


PeakSword sussultò mentre fissava lo spirito combattivo e l’intento omicida di Grenhal. Il Duca balzò in avanti. Si gettò sui Seguaci come se non potesse più resistere. La sua spada puntò a tre di loro che reagirono immediatamente, colpendo il mento e i piedi del Duca Grenhal.


Naturalmente il Duca non cadde. Per un guerriero era fondamentale allenare la parte inferiore del proprio corpo. Fece un passo deciso, afferrò la caviglia di un Seguace che mirava al suo volto e la fece oscillare come un martello. Le teste dei Seguaci si colpirono a vicenda. I loro crani subirono una forte concussione quando il Duca li spinse con una spallata e li colpì con la spada avvolta da un’aura rossa.


I 30 Seguaci, che stavano bloccando i membri di Overgeared come una barriera, si divisero come il Mar Rosso. L’aura del Duca ricordava i pianeti che orbitano a causa della forza gravitazionale del sole. L’aura vorticava sotto forma di sfere, danneggiando i corpi dei Seguaci.


Tuttavia, buona parte del sangue rosso sparso nel canyon desolato era del Duca Grenhal. I Seguaci feriti contrattaccarono immediatamente, mettendolo in difficoltà. Avendo abbandonato la sua armatura, il Duca perse velocemente la salute e non riuscì a far fronte alla potenza d’attacco dei Seguaci. In circostanze normali il Duca Grenhal poteva sembrare a rischio, ma lui era un berserker.






«Diventano più forti man mano che vengono feriti.»






Quella era la vera natura di un berserker.


“Ohhhhhh!”


“…!”


I membri di Overgeared spalancarono gli occhi. Uno dei Seguaci fu colpito dal Duca e scoppiò come un’anguria. Quando la salute del Duca scese sotto il 30%, la potenza d’attacco arrivò al limite. Era un potere d’attacco tremendo, spaventoso anche per Grid, sicuro di vantare il miglior potere d’attacco tra i giocatori.


<em>‘Morirei in un colpo solo.’</em>


Naturalmente Grid sarebbe sopravvissuto grazie al potere dell’immortalità, ma non sarebbe stato in grado di sopportare i danni alla sua armatura o a parti del suo corpo. Grenhal era certamente forte. Se il Duca che aveva condotto l’invasione fosse stato Grenhal invece di Rigal…


<em>‘Non avrei protetto nessuno.’</em>


La furia di Grenhal si intensificò. Quando la sua salute scese sotto il 20%, un Seguace moriva ogni volta che emanava l’aura, brandiva la spada o menava qualche pugno.


<em>‘È pericoloso?’ </em>


Grid guardò la battaglia per un po’ e divenne ansioso. La caratteristica del berserker di diventare più forte man mano che veniva ferito era sia una forza che una debolezza. Il berserker, che aveva varie ‘condizioni’ e ‘limiti’, era un lavoro che non poteva essere mai apprezzato. Più minacciavano il nemico, più erano minacciati.


“Fermo! Svegliati!”


La salute del Duca scese sotto il 10%. Di quel passo sarebbe morto. Un berserker era il simbolo di chi si perdeva nei propri pensieri. Era intrappolato nella battaglia e rischiava i suoi stessi arti.


Solo un altro po’… Solo qualche ferita in più poteva renderlo più forte e permettergli di eliminare i nemici che aveva di fronte. Il berserker era facilmente occupato da quei pensieri ed era la classe uccisa più frequentemente in combattimento.


“Merda!”


Grid non voleva che quel forte aiutante che aveva mostrato fiducia in lui e nei suoi colleghi morisse in quel modo. Fece un passo avanti per aiutare Grenhal, ma poi si fermò sul posto. Quella persona sarebbe rimasta ad aiutarlo per sempre? Sarebbe rimasto al fianco di Grid quando l’esplorazione delle rovine fosse finita e fossero tornati alla loro vita quotidiana?


Grid non poteva esserne certo. Grenhal era un Duca dell’Impero. Finché l’Impero considerava il Regno di Overgeared un nemico, la punta della spada di Grenhal avrebbe puntato contro Grid e i suoi compagni. Forse avrebbe dovuto lasciarlo morire…


<em>‘No, non è così!’</em>


Le preoccupazioni per il futuro dovevano aspettare. Per poter esplorare in sicurezza il sito storico, il Duca non poteva morire. Mettendo da parte i calcoli, Grenhal gli piaceva. Era un vero nobile che sapeva rispettare e prendersi cura degli altri nonostante la sua grande potenza. A Grid piaceva il suo stile elegante. Non poteva lasciare che quella persona morisse.


Grid si decise e iniziò a raccogliere la risorsa del Re Eroe: l’energia combattiva. Una lancia brandita da uno dei Seguaci penetrò il petto di Grenhal: la sua salute scese sotto il 10%. In contemporanea, la sua aura divenne più rossa. Grenhal tagliò il Seguace con la lancia e assorbì quasi il 5% della salute.


“Cosa?”


Grid smise di usare Maestria delle 100.000 Armate e i membri di Overgeared, che avevano seguito Grid per aiutare Grenhal, si bloccarono come statue di pietra. Grenhal riacquistava salute ogni volta che attaccava il Seguace. Il potere d’attacco finale era ancora intatto e la sua capacità di succhiare il sangue che ricordava un diretto discendente dei vampiri veniva espressa.


Il corpo del Duca, così lacero che sarebbe stato più facile trovare parti non ferite, fu ripristinato rapidamente. Era uno spettacolo contrario al senso comune. La caratteristica di succhiare il sangue era comune tra i berserker, ma l’effetto era minimo. Nemmeno l’eminente berserker di alto grado Asuka aveva una così grande capacità nel succhiare il sangue. Come chaebol di terza generazione, massimizzava le sue risorse con gli oggetti e veniva assistita da Black Teddy in battaglia. La sua abilità, però, si limitava a ‘recuperare a malapena la salute che bastava per sopravvivere di rado.’


Tuttavia, la capacità di succhiare il sangue del Duca Grenhal apparteneva a un’altra dimensione. Era un berserker, ma diverso. La sua capacità andava ben oltre il livello della caratteristica di classe.


Il colpo finale uccise gli altri quattro Seguaci. Mentre le ossa dei Seguaci venivano frantumate e la materia cerebrale si riversava dalle loro teste, Grenhal sembrava intatto come lo era in origine. Le nuove ferite ottenute in battaglia scomparvero senza lasciare traccia e rimasero solo quelle vecchie. Sembrava che il tempo stesse tornando indietro.


“…”


“…”


Il silenzio continuò. Grid e i membri di Overgeared, più spaventati che intimoriti da Grenhal, rimasero a bocca aperta. Un uomo ruppe il silenzio.


“… Cough.”


Era Grenhal che sanguinava. Gemeva mentre le ferite che erano state rimosse erano di nuovo impresse sul suo corpo duro.


<em>‘Duca Grenhal…?’</em>


Perché così all’improvviso? Grid fece un’espressione preoccupata mentre tornava tardivamente in sé. Morse, che fece a pezzi i nuovi Seguaci arrivati mentre Grenhal stava combattendo, spiegò,


“Il Duca Grenhal non usa le sue abilità per gli effetti collaterali ad esse collegate.”


Da quando aveva visto il potere di Grid e Braham, Morse fu profondamente rispettoso e cortese con Grid. Eppure, parlava un po’ rozzamente in quel momento. Forse a causa del suo stato selvaggio dopo la trasformazione in bestia. Tuttavia, Grid non si soffermò sul tono di Morse. Pensò a lui come a un cucciolo che si grattava le orecchie.


“Grenhal si riprende dai danni ricevuti durante la battaglia, ma li subirà di nuovo alla fine della battaglia. Inoltre, quelle ferite non guariranno mai. Non si possono guarire con alcun mezzo.”


“Le cicatrici sul suo corpo…”


“Sono i segni degli effetti collaterali. Beh, il Duca Grenhal combatte per la nazione e il suo popolo. Per lui, le cicatrici sono come decorazioni. Deve sentirsi come se avesse ricevuto una nuova medaglia oggi.”


Grenhal ha combattuto per Grid e i suoi colleghi. Dopo quelle parole, Morse terminò la sua trasformazione in bestia. Si tolse la pelliccia e tornò alla forma umana, comportandosi ancora una volta educatamente con Grid.


“Penso che il Duca Grenhal abbia bisogno di tempo per riposare.”


“Ti aiuterò.”


Grid precedette Morse e si avvicinò al Grenhal caduto. Prestò la spalla a Grenhal che ancora sanguinava. Guardando meglio, sul suo petto c’era un taglio profondo che prima non c’era. Era il segno della penetrazione della lancia.


Grid aprì la bocca,


“… Hai lavorato duramente, amico mio.”


Forse un giorno sarebbero stati di nuovo nemici. Grenhal non poteva avere un ruolo nelle questioni politiche finché esistevano l’Imperatore e il Gran Maestro, ed era un fatto che sia Grid che Grenhal sapevano. Tuttavia, Grid accettò Grenhal come amico. Come altro poteva chiamare una persona che combatteva per loro correndo il rischio di rivelare la sua debolezza? Era il modo in cui Grid ripagava la stessa benevolenza, amicizia, fiducia e favore.


“… Vostra Maestà.”


Il Duca Grenhal era entusiasta. Coloro che fino a quel momento avevano assistito alla sua follia e alla sua violenza lo avevano evitato o temuto, eppure Grid era diverso. I suoi interessi non oscuravano la sua essenza. Non dimenticò la ragione della follia e della violenza di Grenhal e accettò completamente i suoi sentimenti. Il Duca Grenhal ne era felice e grato.


Inoltre, il favore di Grid non finì con queste parole.


“Lo sai?”


“… Cosa?”


“Mia sorella è una Santa.”


“…”


“La mia cara sorellina.”


“…!”


Lo sguardo di Grid era concentrato sulla spalla sinistra del Duca mentre si vantava della sorellina. Era una ferita insolitamente profonda, al punto da provocare un’invalidità permanente. Nemmeno il Duca Grenhal poteva considerarla una medaglia. Provava risentimento verso la cicatrice ogni volta che il suo braccio destro si muoveva meglio del sinistro. Grid pensò che fosse il motivo per cui il livello del Duca era inferiore a quello della Santa della Lancia Rachel e del Duca della Spada Limit.


“Puoi farti vedere da mia sorella in ogni momento. Il suo potere curativo può esserti di grande aiuto.”


“Grazie… Grazie, Vostra Maestà.”


Il corpo di Grenhal tremò. Si raddrizzò usando la spalla di Grid ed espresse profonda gratitudine. In quel momento…


“Griiiid!”


Un odore terribile veniva da qualche parte.


“Finalmente ti ho trovato!”


Insieme a una tempesta, apparve il Duca Ubriaco Diworth.


“Eh?”


Diworth osservò la scena e sorrise assai. Notò che Grenhal di fronte a Grid si era tolto l’armatura.


“È appena prima della morte.”


Grenhal era temporaneamente invincibile quando attivava il potere del berserker. Il solito Grenhal poteva essere diverso, ma persino Rachel e Limit non osavano dire di poter sconfiggere ‘il Re Immortale Grenhal’. Diworth immaginò che Grid sarebbe morto a causa della violenza di Grenhal. A proposito, perché i progressi erano così lenti?


<em>‘Cosa? Non dirmelo…’</em>


Diworth intuì che qualcosa era andato storto e fissò Grid e gli altri Duchi.


“Essere malvagio! Hai venduto il nome di Piaro!”


“Piaro?”


Perché era venuto fuori quel nome? Grenhal, Morse e Basara dubitarono di quanto udito. Domande importanti vorticavano nelle loro menti, ma prima di risolverle c’era un problema da affrontare.


“Duca Diworth, allontanate il vostro sguardo.”


“Uh? Duca Grenhal? Ho sentito bene?”


“Non guardare il Re di Overgeared con quello sguardo pieno di rabbia.”


“… ???”


Come detto prima, Diworth era quello con l’autorità più debole tra i Sette Duchi. D’altra parte, Grenhal era un uomo potente tra i Sette Duchi. Il confuso Diworth abbassò lo sguardo.






Traduzione di Deborah Gregoli


Editing di E.C.
                                


                                



