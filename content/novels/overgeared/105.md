---
weight: 105
title: Capitolo 105
pubDate: 2025-03-10T08:59:29.215Z
tags:
    - overgeared
---


Non tanto tempo fa, ero una persona povera e con un debito. Poi nella scorsa settimana, sono diventato ricco. Il profitto ottenuto dal raid per Malacus è stato di oltre 40 milioni di won in contanti. Poi ho ricevuto 960 milioni di won da Pon per la Lancia della Burrasca.


In più, i soldi ottenuti per aver valutato e riparato gli oggetti dei membri della gilda sono stati di circa 10 milioni di won. In questo modo, ho guadagnato più di un miliardo di won e c’è stata un’ulteriore entrata inaspettata.


[Hai ottenuto 300.000 monete d’oro.]


“Uh?”


Era un borsello di monete ricevute da Jishuka l’altro giorno. Avevo aperto il borsello che si trovava in un angolo dell’inventario senza pensarci e quando li ho convertiti in contanti, sono usciti fuori 360 milioni di won.


“Wow… Questi per cosa sono?”


Quando ricevetti il borsello da Jishuka, ero rimasto scioccato dall’episodio con Ahyoung. Non avevo la forza di controllare l’ammontare dei soldi all’interno del borsello, che semplicemente misi nel mio inventario. In quel momento, non avrei mai immaginato che questo piccolo borsello contenesse una tale quantità di soldi.


“Il globo valeva 600.000 monete d’oro?”


Il globo ottenuto da Malacus era soltanto unico e la prestazione non era così buona come quella degli oggetti unici creati da me.


Era strano dato che avevo venduto la leggendaria Spada della Trascendenza per 220.000 monete d’oro, mentre la Lancia della Burrasca di classificazione unica l’avevo venduta per 800.000 monete d’oro ed il globo di Malacus per 600.000. Sembrava che gli utenti di Satisfy possedessero un mucchio di soldi.


“È così! Pon non è uno facile! Il mondo lo è! Ho venduto allegramente una spada leggendaria per 220.000 monete d’oro ma ci sono delle facili prede che comprerebbero oggetti unici per 600.000 e 800.000 monete d’oro. Ahahahah… Sì! Sob!”


Fu troppo. Persi forza nelle gambe e caddi. Il mio cuore sembrava fermarsi da un momento all’altro. Il mio spirito non poteva sopportarlo. Iniziarono a scendermi le lacrime e a colarmi il naso.


“Uhuhuh!”


Anche se ero spaventato, non potevo ignorare la verità. Ora era tempo di ammetterlo. Ero stato un idiota imbecille a vendere la Spada della Trascendenza a Valdi per soli 220.000 monete d’oro!


“La preda facile sono stato io…! Ho venduto un oggetto leggendario ad un PNG per un prezzo di merda! Dannazione! Dannazione! Che schifo! Uwaaaah!”


Considerando il prezzo degli oggetti unici, la spada leggendaria era stimata almeno ad 1 milione e mezzo di monete d’oro. No, non serviva immaginarli. Solo mettendola all’asta, sarebbe stata venduta ad un prezzo esagerato. Non sarebbe stato strano se fosse stata comprata per due o tre milioni di monete d’oro. Ma io non ne sapevo nulla e sono stato un pollo a venderla ad un PNG ad un prezzo basso come 220.000 monete d’oro.


Ero davvero un pollo. Il re dei polli.


“…Voglio morire.”


Ad ogni modo, gli 1,4 miliardi di won guadagnati questa volta erano significativi. Non era esagerato dire che un ex debitore come me, che aveva guadagnato 1,4 miliardi di won e ripagato il debito, aveva fatto il botto, ma non potevo fare a meno di sentirmi perso.


“Sigh.”


Presi respiri profondi e schiarii la mente. Poi cercai di pensare nel modo più positivo possibile.


Per aver venduto la Spada della Trascendenza all’amministratore, ero diventato una Persona Importante di Winston e fui esonerato dalle tasse. Inoltre, avevo guadagnato un metodo di produzione per realizzare lo Scudo Divino. Poi questo era stato rubato e io sconfissi Malacus e soccorsi Irene, aumentando l’affinità con lei al massimo. Le connessioni significavano che mi ero unito alla Gilda Tzedakah, perciò il risultato ottenuto dalla vendita della Spada della Trascendenza fu buono.


“Sì! Finora non è andata male! Anzi, piuttosto bene! Sì, bene! Non blocchiamoci nel passato. Non avrei mai avuto queste occasioni se non fosse stato per l’amministratore. Ok! Sta andando tutto bene!”


Mi ipnotizai e la mia mente devastata gradualmente riacquistò la stabilità.


‘Innanzitutto, non posso permettermi di rimanere legato al passato.’


Ero occupato perché dovevo completare l’oggetto di Ibellin.


Due giorni prima.


Ibellin aveva salvato solo il materiale necessario per creare un singolo Spina. Il Diaframma di Nab, uno degli oggetti necessari alla creazione di Spina, era così raro che solo uno di loro era riuscito ad ottenerlo grazie all’abilità di Ibellin.


Creare Spina fu la cosa più difficile tra tutti gli oggetti che avevo realizzato fino a quel momento. Ero nervoso dato che avevo una sola possibilità per crearlo, perciò mi concentrai più del solito. Poi venni disturbato dalla Gilda Giant.


Un grumo di ferro sanguinante improvvisamente volò mentre stavo forgiando e temperando il Diaframma di Nab. Anche il tempismo fu insopportabile dato che accadde proprio quando il mio martello stava scendendo. Il momento in cui stavo per colpirlo! Il sanguinante grumo di ferro si mischiò con il metallo.


Persi il controllo e inseguii la Gilda Giant, perciò il materiale lasciato non poteva più essere utilizzato. Lo buttai in un angolo della fucina.


‘Non ho tempo da perdere per finire un oggetto con una sostanza contaminata, dato che ne uscirebbe solo una classificazione schifosa.’


Poi il momento promesso giunse quando Ibellin arrivò alla fucina.


“Finalmente l’ho ottenuto!”


Ibellin mi consegnò il nuovo materiale per Thorn con un’espressione luminosa sul volto. Certo, era incluso anche il Diaframma di Nab. Ibellin aveva cercato di ottenere il diaframma per due giorni.


“Bene… Creerò qualcosa di classificazione più alta dell’epica. Lo terminerò domani mattina e ti contatterò subito dopo.”


“Sì!”


Ibellin mi guardava con ammirazione da due giorni. Apparii troppo forte quando distrussi la Gilda Giant.


‘Questo ragazzo ha buon occhio. Pensavo che i giovani non avessero un buon cuore, ma lui è un’eccezione.’


Ma sfortunatamente, le reazioni delle persone furono diverse da quelle di Ibellin.


Anche io guardai i video della mia battaglia contro la Gilda Giant in Tv e su internet. Fu bello vedere quanto sembrassi figo mentre spazzavo i nemici con l’Arte della Spada di Pagma. Il mio cuore batteva forte per quella battaglia brillante ed eccitante. Tuttavia, stranamente, le reazioni delle altre persone furono fredde.


Fui così crudele che sembrai il cattivo di un film dell’orrore. In televisione c’erano programmi da dibattito che mi denunciavano come uno psicopatico. Poteva essere perché le battaglie tra gilde erano comuni o forse non erano interessati a quello fin dal principio.


Non erano interessanti alla causa della battaglia, solo al materiale provocante. In altre parole, erano solo concentrati su di me. Alla fine, mi diedero nomignoli come ‘Il Macellaio’, ‘Assassino Mascherato’ o ‘Brutale Psicopatico’.


‘Sono sembrato crudele solo perché ho usato la grande spada come arma e ho annientato i nemici? No, più che per la mia spada, il problema sembra essere l’Elmo del Capo Orco di Ghiaccio Lucente. L’elmo è davvero brutto…’


Alla fine divenni famoso, solo che accadde con un’immagine negativa. Dovevo diventare famoso facendo buona impressione se volevo apparire in televisione e ricevere un compenso per l’esibizione.


‘Quando avrò tempo, dovrò realizzare un elmo che rimpiazzi l’Elmo del Capo Orco di Ghiaccio Lucente. Sì, se creassi uno splendido elmo adatto ad un eroe, allora le persone mi apprezzerebbero invece di essere spaventate da me. Uhuh… Non potrò essere bello, ma potrei diventare una star se apparissi come un macho man, come il protagonista di un film d’azione. Uhuhuhuh!’


“Quello… Grid? Ti fa male da qualche parte?”


Un giorno, sarei diventato famoso e sarei apparso in TV. Come gli altri classificati, sarei diventato più famoso di qualunque intrattenitore, avrei guadagnato un mucchio di soldi e sarei diventato molto popolare tra le donne. Però, Ibellin mi stava guardando con occhi ansiosi.


‘Di nuovo questa reazione.’


Perché le persone reagivano in modo spiacevole ogni volta che sorridevo? Colsi l’occasione per chiederlo seriamente.


“Ibellin, tu mi ammiri, giusto? Allora sii onesto. Il mio sorriso assomiglia a quello di qualcosa che prova dolore? Non sembro figo?”


La faccia di Iballin impallidì. “Sì…? Stavi sorridendo poco fa? Pensavo stessi soffrendo di mal di stomaco…”


“Zitto! Sparisci, ora!”


“G- Grid?”


“Sparisci!”


“…”


Non mi era piaciuta la risposta di Ibellin e lo cacciai via. Lasciai andare il mio egoismo e mi concentrai sulla produzione.


“Lavorare sodo…”


Mi accertai che Ibellin avesse lasciato la fucina. Alla fine presi il martello per la produzione.


“Ho solo una possibilità…”


Un Ibellin senza speranze aveva ottenuto solo il materiale sufficiente per la creazione di un Thorn. Dovevo completare almeno un Thorn di classificazione epica per ricevere più di 100.000 monete d’oro. Poi avrei potuto usare 700 milioni di won per pagare il debito di mio padre e usare 800 milioni di won per comprare una macchina.


La nuova berlina serie 13, taglia media della Compagnia B! Era una berlina a vista, popolare tra i giovani e i ricchi. Fin da bambino avevo sognato di guidare una macchina della Compagnia B se avessi avuto successo e ora ero sul punto di ottenerla.


‘Se comprassi la macchina e la guidassi per andare alla riunione, tutti si sconvolgerebbero…’


Chi mi aveva ignorato non si sarebbe più preso gioco di me. Piuttosto, si sarebbe ingelosito. Poi avrei fatto pentire Ahyoung per non avermi abbracciato. La vita era diversa da Satisfy: il potere degli oggetti deteneva l’importanza principale. Ero determinato a dimostrare il potere degli oggetti con la mia macchina.


“Ohhh!”


<i>Ttang! Ttang~!</i>


Lavorai duramente. La mia concentrazione era al massimo ed io ero un tutt’uno con il mio martello. Il risultato del lavoro di una notte!






[Thorn]






Classificazione: Rara


Resistenza: 151/151  Potere d’Attacco: 231


Potere di Penetrazione dell’Armatura: +30%


* Causa sanguinamento incondizionato quando un attacco ha successo.


* C’è una riduzione del 30% nell’abilità di cura del bersaglio attaccato.


Una flamberga con piccole spine sulla lama, come una rosa nera. Ricorda lo stemma di una rosa.


Il bersaglio subirà una profonda ferita se toccato da quest’arma.


Limitazioni di utilizzo: Livello 210 o superiore. Più di 700 di forza. Più di 300 di agilità. Maestria della Spada Avanzata di livello 2 o superiore.


Peso: 300






[È stato creato un oggetto di classificazione rara, perciò tutte le statistiche si alzano permanentemente di +2 e la reputazione in tutto il continente aumenta di +30.]






“…Ah, dannazione. Questo schifo… è ricominciato.”


Di recente, avevo creato solo oggetti di classificazione alta. Nonostante fossi un fabbro leggendario, se creassi 100 oggetti, la maggior parte avrebbe una classificazione normale o rara. Ma in un momento importante come questo, avevo completato solo un oggetto raro. Era la cosa peggiore. 


“Ah…”


Avevo 100.000 monete d’oro. Avevo bisogno di almeno 80.000 monete d’oro. Di più sarebbe stato meglio, ma 80.000 monete d’oro erano sufficienti per comprare la mia agognata macchina. Tuttavia, era impossibile vendere oggetti rari per 80.000 monete d’oro.


‘La macchina vale 800 milioni, ma se ci fosse uno sconto… Dovrei pagare a rate? No. Non voglio riviverla questa cosa.’


Iniziai a sentirmi accaldato.


“Ah, davvero! Perché un oggetto raro in un momento simile? Ahh! Se solo non fossi stato ingannato dall’amministratore! Un vero schifo!”


Come avrei ottenuto 80.000 monete d’oro? Avrei dovuto chiedere alla gilda di prestarmeli? No, se avessi chiesto loro i soldi ora, avrei perso il profitto sugli oggetti dopo.


‘Dovrei chiedere a Regas? No… È occupato a cercare il mio scudo in questi giorni… Sarei un peso se chiedessi a Regas i soldi finché non lo trova.’


Sì, avevo un’ultima speranza.


- Ehi, Ibellin. Penso di fare un po’ tardi. Vienimi a trovare tra 20 ore, non ora.


Dopo aver inviato un bisbiglio a Ibellin, raccolsi un pezzo di metallo arrotolato posto in un angolo della fucina. Era la Thorn non terminata, mischiata con materiale estraneo.


“Se lo sciogliessi di nuovo dall’inizio, potrebbe esserci solo un goccio di sangue mischiato. Ok, farò un tentativo.”


<i>Ttang! Ttang! Ttang!</i>


Speravo nervosamente che il nuovo oggetto uscisse almeno di classificazione epica, ed il risultato fu incredibile.






[Spina del Profondo Rancore]






Classificazione: Leggendario


Resistenza: 269/269  Potere d’Attacco: 409


Potere di Penetrazione dell’Armatura: +60%


* Causa sanguinamento incondizionato quando un attacco ha successo.


* C’è una riduzione del 50% nell’abilità di cura del bersaglio attaccato.


* È stata generata l’abilità ‘Lacerazione’.


* È stata generata l’abilità ‘Stirpe Maledetta’.


Un oggetto creato da un artigiano con grandi capacità e potenzialità, ma la sua esperienza e la reputazione sono in qualche modo carenti.


Durante la produzione, questa flamberga è stata abbandonata dal creatore quando si è mischiato del sangue ed è stato lasciato un prodotto non terminato, quindi è piena di una rabbia indescrivibile e di risentimento. È particolarmente ostile al suo creatore e c’è un’ottima chimica con il proprietario del sangue.


Limitazioni di Utilizzo: Livello 210 o superiore. Più di 700 di forza. Più di 300 di agilità. Possessore del sangue. Maestria della Spada Avanzata di livello 2 o superiore.


* Se qualcuno, oltre al proprietario del sangue, equipaggia quest’arma, c’è il 100% di probabilità di venire maledetti.


Peso: 300






[È stato creato un oggetto di classificazione leggendaria, perciò tutte le statistiche si alzano permanentemente +25 e la reputazione in tutto il continente aumenta +1.000.]






“… Questo è incredibile.”






Traduzione di Blakliss


Editing di Cecilia Orlando
                                


                                



