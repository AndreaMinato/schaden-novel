---
weight: 1053
title: Capitolo 1053
pubDate: 2025-03-20T11:48:41.648Z
tags:
    - overgeared
---


Una battaglia si vinceva con la velocità. Non si otteneva niente di buono nel trascinarla per troppo tempo. Quello era un pensiero comune per i membri del gruppo raid.


L'ambiente infernale che impediva le rigenerazioni naturali era un grosso ostacolo sia per i giocatori che per i PNG. Pertanto, il gruppo raid, guidato da Piaro e Rachel, strinse i denti e combatté duramente. Si precipitarono attraverso il canyon per accelerare la morte di Berith e, rafforzando le abilità l'uno dell'altro collegandole insieme, misero in atto un bombardamento senza interruzioni.


L'effetto dell'attacco a tenaglia fu fantastico. La difesa e la salute di Berith erano state potenziate una volta che tutte le sue statistiche erano aumentate, ma era difficile resistere ai talenti che rappresentavano l'umanità. Il problema più grande era che non riusciva a trovare un attimo per contrattaccare.


Berith era un Grande Demone. Era intrinsecamente forte e calpestava gli altri con un potere innato. Non aveva imparato o affinato alcuna abilità di combattimento, né possedeva il potere di ribaltare la situazione avversa.


“Vigliacchi...!”


Fu così che accadde. Per la prima volta dalla sua nascita, Berith emise un grido pieno di paura. Poi un nuovo potere magico esplose da un lato del canyon. Il potere magico era così intenso da catturare l’attenzione di Berith, Piaro, Kirinus e dei Duchi. Il potere magico speciale divenne una luce brillante che cadde a terra.


“Uh...! "


"Questo potere...?!"


Kraugel e Faker furono gravemente feriti ed i Duchi gemettero. Solo tre persone...  Solo Piaro, Kirinus e Rachel riuscirono a difendersi da quella luce color arcobaleno.


“È un potere fortissimo...”


Confermò Piaro con le punte delle dita che tremavano e volse lo sguardo verso la parete rocciosa. Vide un uomo con i capelli verdi. L'uomo si fermò sull'orlo del dirupo. Sembrava quasi che il soffiare del vento lo stesse spingendo verso la morte.


"Agnus..."


Mormorò Kraugel quando confermò l'identità dell'uomo. Agnus era il Contraente del Primo Grande Demone Baal. Il suo ruolo originale era quello di nemico dell'umanità. Aveva una giustificazione per aiutare il Grande Demone che era disceso. Era suo dovere mettere in pericolo l'umanità. Tuttavia, fino a quel momento era rimasto in silenzio e Kraugel indovinava vagamente il motivo. Il fatto che sarebbe diventato ostile a tutti sarebbe stato un grande fardello e generato una grande pressione...


Eppure, in quel momento Agnus si era mostrato in aiuto di Berith.


<em>‘Significa che ha abbandonato la sua esitazione.’</em>


Kraugel pensava di conoscerne il motivo. Cosa aveva fatto il pubblico quando Berith aveva iniziato a impazzire? Avevano chiesto un sacrificio unilaterale da parte di Agnus. Una volta che Agnus si era rifiutato di soddisfare le loro richieste, avevano rivolto critiche e minacce nei suoi confronti. Era già un dominio di violenza. Era un comportamento vergognoso dal punto di vista di una terza parte. Kraugel immaginava la rabbia e la solitudine che doveva aver provato Agnus.


"... Mi sarei comportato come Agnus se fossi stato al suo posto."


Improvvisamente, risuonò la voce di Faker. Si teneva la ferita che non si stava riprendendo a causa degli effetti dell'Inferno e fissò Agnus con occhi compassionevoli invece che un'espressione riluttante.


“Non sarebbe facile tollerare l’essere molestato da tutti per giorni.”


“…”


Anche Kraugel fu d'accordo. Se Berith fosse stato abbattuto, il pubblico sarebbe stato completamente liberato dal dolore e dall'ansia che aveva sofferto. Sarebbero stati impegnati a tifare allegramente e non avrebbero nemmeno pensato al dolore che avevano causato ad Agnus. Dal punto di vista di Agnus, la rabbia gli avrebbe dovuto dare alla testa.


Sì, Kraugel e Faker capivano Agnus, ma ciò non significava che intendessero difenderlo. Indipendentemente dalle circostanze di Agnus, la punta della sua spada non avrebbe dovuta essere puntata verso di loro. Grid sembrava pensarla allo stesso modo.


“Agnus!”


La voce di Grid era molto più chiara di prima. L'emozione nel suo grido era stata trasmessa a tutti.


"Che bastardo!"


“...”


La rabbia era così intensa che non poteva non essere trasmessa agli altri.


"... Agisci con buon senso e vattene da qui!"


C’erano molte cose che aveva omesso nel suo grido. Già, perché anche Grid sapeva cosa avesse passato Agnus. Conosceva la situazione di Agnus meglio di chiunque altro perché aveva vissuto esperienze simili. Capiva perfettamente ed era comprensivo del motivo per cui Agnus avrebbe voluto che il raid a Berith fosse fallito.


"Ci penserò io a te se non te ne andrai ora."


Ecco perché Grid non sguainò la spada. Aveva già confermato il danno che Agnus aveva inflitto a Kraugel e Faker ma lo ignorò.


“…”


Il viso di Agnus si irrigidì. Delle crepe iniziarono a formarsi nel suo petto congelato. Poi del calore iniziò ad uscire dalle fessure.


"... Non simpatizzare con me."


Il viso di Agnus si distorse incredibilmente.


“Kuhahahahat! Molto bene! Il Contraente di Baal! Non sei inutile, a differenza dell'ex Contraente!”


Berith era eccitato. Grazie al breve lasso di tempo che Agnus gli aveva fatto guadagnare, Berith era riuscito a preparare il terreno per la distorsione della realtà.


“Gli esseri umani sono una specie selvaggia. Non possono maneggiare strumenti.”






[Un milione di bugie hanno distorto la verità.]






Berith non denigrò più Piaro, Kirinus e i Duchi. Non negò il potere che avevano costruito, ma utilizzò la distorsione come un modo per negare la razza umana. L'effetto fu molto efficace.


“...!”


A tutti i membri del gruppo raid caddero le armi dalle mani. Le lance, le spade e vari attrezzi agricoli caddero a terra. Non era più possibile utilizzare le armi. Era l'effetto della distorsione di Berith. Coloro che erano stati disarmati vennero attaccati dalle creature dell'Inferno.


“Agnus!!”


Urlò ansioso Grid mentre il canyon cadeva nel caos. Voleva che Agnus si ritirasse. Avrebbero dovuto resistere per 20 minuti fino all'arrivo dell'Esercito Overgeared. Agnus era cresciuto in modo significativo negli ultimi anni e il suo intervento era troppo pericoloso. Inoltre...


<em>‘Non posso lasciare che Braham si svegli.’</em>


La missione nascosta "Braham e Mumud" aveva un impatto devastante su Braham. Ogni volta che la missione veniva attivata, dei frammenti dell'anima di Braham venivano consumati e Braham ne risentiva notevolmente. Braham aveva già perso troppo potere ed era in letargo. Avrebbero potuto esserci delle conseguenze irreversibili se si fosse svegliato percependo l’anima di Mumud.


“...”


Agnus dalla cima del canyon fissava Grid a terra. C'era una sensazione familiare negli occhi di Grid. Agnus aveva fatto quell'espressione quando aveva allungato la mano verso 'lei' attraverso la finestra.


“ ...Kikik.”


Il tranquillo Agnus scosse improvvisamente le spalle e rise. La situazione si era capovolta e Berith rispose con una risata allegra.


“Ahahah!!"


Il gruppo raid era in crisi e Grid era frustrato.


“Kihahahahat!!”


“Kuhahahat!”


La follia di un essere umano e di un Grande Demone si mescolavano ed echeggiavano nel canyon. Gli spettatori provarono un brivido inorridito lungo la schiena e il nervosismo di Grid crebbe. Poi accadde.


“...Ah.”


Agnus smise di ridere. Guardò lentamente le telecamere delle emittenti che lo stavano riprendendo.


"Quando il prossimo Grande Demone verrà su questa terra, vi schiaccerò tutti."


<em>'Comunque, non adesso...' </em>


Agnus ingoiò quelle ultime parole e si voltò per lasciare il canyon.


“Agnus...”


Grid guardò la schiena sempre più distante di Agnus con un'espressione complicata. I due uomini furono presi dall’emozione mentre spezzavano le catene del debito reciproco. La prossima volta che si sarebbero incontrati, si sarebbero puntati le spade l'uno contro l'altro.






***






“Semina! Raccolta!"


Tra le persone che avevano perso le armi ed erano in crisi, solo Piaro e Kraugel stavano ancora lottando. Persino la distorsione della realtà di Berith non poteva togliere la spada di mano ad un Santo della Spada, e Piaro respingeva le bestie coltivando senza alcun attrezzo. Tuttavia, il campo di battaglia non era in una buona situazione. Kirinus, Faker e i Duchi avevano perso le armi e non potevano attaccare. Furono rapidamente isolati perché non potevano uccidere le creature che sciamavano velocemente.


"Morite! Ahahahah!”


Berith era ancora eccitato. Aveva guadagnato un po' di tempo e aveva ricominciato a mostrare la sua arroganza.


<em>'Non può continuare in questo modo.'</em>


Non avrebbero potuto resistere in quello stato. Sarebbero stati spazzati via prima dell'arrivo dell'esercito. L'intervento di Agnus avvenne solo per un attimo, ma le ripercussioni furono troppo grandi. Il campo di battaglia era stato completamente capovolto. Serviva un cambio di direzione. Eppure chi li avrebbe aiutati?


Grid si stava mordendo le labbra quando un gigante bianco apparve nel suo campo visivo. Era Raiders. La macchina magica di Zibal si alzò dalla fortezza e si precipitò verso Berith.


“Zombie bastardo! Adesso morirai!”


Il grido di Zibal echeggiò attraverso il campo di battaglia. Un'enorme lancia trafisse il corpo di Berith.


“Coff...!”


Alla fine, Berith smise di ridere. Perse del sangue bianco e la sua barra della salute diminuì notevolmente.


“Un essere umano non può gestire correttamente questo artefatto...”


Tuttavia, Berith riacquistò rapidamente la calma. Sapeva già...


Le macchine magiche erano una reliquia dei giganti. Non erano cose che potevano essere gestite dalla semplice razza umana. Era esattamente come si aspettava. Raiders fece oscillare la lancia più volte con una forza enorme a cui Berith non poteva reagire. Berith tremò e presto cadde in ginocchio. Questo durò per i 21 secondi durante i quali Zibal poté controllare Raiders.


“Un trucco molto carino.”


Una volta confermato che Raiders si fosse spento, Berith sorrise e i suoi occhi si curvarono a forma di mezzaluna. Era felice nonostante il suo corpo fosse stato martoriato da Raiders. Ormai tutti i rischi erano spariti.


"Questa è la fine di questo noioso spettacolo."


Decine di migliaia di lame iniziarono a formarsi intorno a Berith. Stava per farla finita. Berith aveva pianificato di uccidere tutti gli umani che avevano osato affrontarlo in quel luogo e poi di riposarsi dopo aver occupato la fortezza. Zibal uscì da Raiders e lo derise.


"Hai ragione. Ti metterai anche a piangere?"


"Che sciocchezza è questa?"


“Non ho ragione? Grid."


“....?”


Lo sguardo di Zibal era diretto dietro la schiena di Berith. Berith seguì il suo sguardo e ne fu terrorizzato.


“Non dirmelo? Quegli occhi?!"


<em>‘Ahhh, questi sono gli occhi di Baal.’</em>


... Se fosse stato Lauel, avrebbe risposto così. Il sorridente Grid aveva attivato un'abilità sacrificando un oggetto che non usava più.


"Gli occhi di Pagma."






[Controllo delle statistiche, delle opzioni e del metodo di produzione dell'oggetto bersaglio.]






[L'abilità Replica Oggetto è stata attivata!]






[L’oggetto classificato leggendario 'Martello del Fabbro Leggendario' sarà usato come materiale per l'oggetto classificato artefatto 'Macchina Magica: Raiders'.]






[La durata della replica è di un giorno! Al termine di questo periodo, l'oggetto replicato sarà definitivamente distrutto!]






Un'ombra venne proiettata sul viso di Berith. Davanti a lui, un nuovo gigante armato di guanti d'acciaio si alzò come una montagna, e qualcosa di enorme accartocciò la testa di Berith. Il canyon tremava perché non poteva sopportare il grande peso. I corpi delle creature che attaccavano i Duchi si dispersero in tutte le direzioni e le decine di migliaia di lame nell'aria si ruppero come vetro.


“K...Kuock... ”


Berith gemette. La sua barra della salute era ora al 20%.


"Spetta a noi decidere quando terminare il combattimento.”


Dichiarò Grid. I suoi sensi trascendenti percepivano qualcosa di familiare. Poi lo spazio si distorse come se fosse stato inghiottito da un buco nero. La donna che era apparsa sul palco è riuscita ad arrivare al 22° Inferno. Era Yura, l’Ammazza Demoni.


"Regolazione dell’Inferno."






[L’Ammazza Demoni ha esercitato influenza sul 22° Inferno.]






[I debuff del 22° Inferno sono temporaneamente disattivati!]






[Il potere del 22° Grande Demone Berith è drasticamente diminuito!]






L'abitudine di trasferire la responsabilità del fallimento sugli altri e maledirli non era unica degli esseri umani.


“B-Baal, figlio di puttana...”


Berith imprecò e si risentì del pazzo Baal che aveva dato potere a due umani.


"Luce della distruzione."


L'arma definitiva dell'Ammazza Demoni, che vantava oltre il 2000% di danni fisici, il 4000% di danni magici e l'effetto di "sbarazzarsi della magia del bersaglio", colpì la testa di Berith. Berith era notevolmente indebolito e l'effetto della distorsione della realtà terminò. Kirinus, Faker e i Duchi ripresero possesso delle loro armi e respinsero violentemente Berith insieme al gigante nero.


“U... Uhhh...”


"Ancora una volta... Ancora una volta, dammi un'altra possibilità..."


Pregò Berith con fervore. Voleva che qualcuno venisse a salvarlo, proprio quando all'improvviso si presentò il Contraente di Baal.


"Non siamo troppo in ritardo vero?"


Come per esaudire il suo desiderio, nuove persone apparvero da ogni parte. Berith controllò i loro volti e si disperò. In particolare, fissò lo sguardo sulla Santa Ruby e si rese conto che la sua prima sconfitta non avrebbe significato solo la perdita del suo corpo. In quel giorno avrebbe cessato completamente di esistere.


"Chi...! Chi diavolo sei? Il discendente di Pagma! Re Eroe! Grande mago! Il Contraente di Baal! Perché diavolo stai monopolizzando così tanto potere?!”


Quella domanda faceva trasparire anche le sue emozioni di un violento intento omicida e risentimento.


"Io?"


Grid si fermò sulle spalle di Raiders e rispose con calma.


“Grid. Io... io sono Grid."


Dopodiché, Berith resistette con le ultime forze, ma era impotente di fronte all'oppressione dell’Ammazza Demoni Yura e della Santa Ruby. Il gruppo raid potenziato da Papa Damiano fece pressione su Berith con una potenza di fuoco senza precedenti e i membri di Overgeared li assistettero dando il massimo. Ogni volta che il Cannone Overgeared sparava, l’avanzata dei mostri si fermava e la Gilda dei Serpenti riuscì ad aiutare Zibal.


“Waaaaaaaaah!”


I soldati di Fort Taleren confermarono la caduta di Berith e applaudirono. Le creature dell'Inferno si affrettarono a scappare mentre l'Inferno gradualmente scompariva. Dopo una lunga lotta...


[Avete raidato con successo il 22° Grande Demone Berith, che ha terrorizzato il continente!]


[L'anima del 22° Grande Demone Berith è stata distrutta e non potrà reincarnarsi!]


[La posizione di 22° monarca è diventata temporaneamente vacante.]


[Tra i giocatori nel raid di Berith, solo quelli che si sono esibiti ad un certo livello riceveranno il titolo di "Salvatore del Mondo".]


[I giocatori che detengono già questo titolo riceveranno un potenziamento del suo effetto.]


[Tutti i giocatori che hanno partecipato al raid di Berith riceveranno un compenso diverso in base alle loro prestazioni!]


[Il primo posto nel raid...]


Gli sguardi di Kraugel, Zibal e dei membri di Overgeared si diressero in un unico punto. Anche le telecamere di tutto il mondo erano focalizzate su un solo posto. Tutti loro conoscevano l'identità della persona che si era guadagnata il primo posto.


[... va al giocatore Grid!]


“Waaaaahhhhh!”


Gli spettatori di tutto il mondo esultarono con entusiasmo. La nazionalità e il sesso erano irrilevanti. Tutti esultarono per Grid.




Traduzione di Giacomo Bonesso


Editing di E.C.
                                


                                



