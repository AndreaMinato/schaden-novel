---
weight: 1056
title: Capitolo 1056
pubDate: 2025-03-20T11:48:41.649Z
tags:
    - overgeared
---


La più grande città portuale dell’Impero, Galest, era stata invasa dal clan dell’acqua durante la guerra. Grazie al rapido sostegno dei Duchi ci furono meno vittime, ma era chiaro che Galest aveva subito perdite economiche significative. L’Imperatore Juander si recò personalmente a Galest per confortare la sua gente.


“Evviva Sua Maestà l’Imperatore!”


“Evviva Sua Maestà l’Imperatore!”


“L’Impero sarà eterno!”


Il popolo di Galest era entusiasta della visita dell’Imperatore e applaudiva mentre le lacrime rigavano i loro volti. La fiducia del popolo nell’Imperatore di Saharan era assoluta quanto la fede. L’Imperatore veniva accolto come un dio, e Juander lo dava per scontato.


Un dio… Quello fu uno dei motivi decisivi per cui gli Imperatore del passato riuscirono a controllare il continente.


Nel Castello di Galest, l’Imperatore ordinò al suo signore di dimettersi e chiese sospirando,


“Perché hai voluto incontrarmi in questo posto?”


In piedi, al fianco dell’Imperatore, Bain fissava un’ombra che stava dietro a un pilastro, e qualcosa emerse da quell’ombra: era il terzo principe imperiale Benoit. Era nato con il talento più grande tra i suoi fratelli, ma fin dall’infanzia si era interessato a cose inutili, facendo sì che l’Imperatore avesse una pessima opinione di lui. Dopo la morte della madre, Benoit non fece altro che vagabondare e l’Imperatore si era ormai arreso con lui. Eppure, Benoit aveva chiesto un incontro, affermando che aveva qualcosa da dire.


“Rendo omaggio al grande Imperatore, legittimo signore di Saharan, padrone del continente e colui che merita la benedizione della vita eterna.”


Benoit salutò educatamente l’Imperatore, che aveva un’espressione contrariata. Quello era l’inchino di un servo, ben diverso dall’atteggiamento di un figlio che si riunisce con il padre dopo anni.


“Il palazzo imperiale ha molti occhi e orecchie. Ho infranto l’etichetta per incontrarti qui.”


Galest era il palcoscenico di una battaglia. Nessuno dubiterebbe delle intenzioni dietro la visita dell’Imperatore, rendendolo quindi un buon luogo d’incontro. Benoit alzò le spalle quando vide quanto l’Imperatore fosse dispiaciuto nel sentire la sua risposta.


“Beh, non è un bene anche per voi riuscire a conquistare il cuore e la mente del popolo? La storia di Vostra Maestà venuta personalmente a confortare il popolo si diffonderà e ogni abitante dell’Impero vi loderà.”


“Non essere sarcastico e arriva al punto. Perché dovremmo incontrarci di nascosto? Volevi che fermassi il Grande Demone che hai evocato prima che causasse ulteriori disgrazie sul continente?”


“Posso già sentire che Berith è stato battuto.”


Il sacrificio fondamentale richiesto per evocare un Grande Demone era l’anima dell’evocatore. Il Principe Benoit aveva ceduto la sua anima al Grande Demone che aveva evocato. Poi, non molto tempo prima, la sua anima venne liberata. La stessa cosa era successa quando aveva evocato Belial. Era la prova che Berith era stato sconfitto.


“Non importa se il Grande Demone è stato ucciso. Se si sapesse che sei stato tu a evocarlo, il mondo ti incolperebbe e ti odierebbe. Sarà difficile per te da gestire.”


“Non si tratta solo di me, ma dell’intera famiglia imperiale. Il mondo intero dubiterà di Vostra Maestà, così come dell’Impero.”


“La Chiesa di Yatan sa che hai evocato il Grande Demone?”


“Certo. Vostra Maestà ne è al corrente.”


“Questo… Se intendi minacciarmi cospirando con la Chiesa di Yatan, sappi che è inutile. La Chiesa di Yatan ha la bocca completamente sigillata. Hai un altro problema? Allora me ne vado. Non riesco a controllare la mia rabbia ribollente quando ti guardo.”


“A proposito…”


“…?”


Il signore di Galest aveva preparato in fretta un trono dopo aver saputo della visita dell’Imperatore. L’Imperatore si stava alzando da quella splendida sedia che non si adattava agli interni pragmatici del Castello di Galest quando si fermò all’improvviso. Vide un terribile risentimento e rabbia negli occhi del Principe Benoit che lo guardavano. Il volto del principe si contorse e ringhiò,


“..Forse non conoscete la verità sulla morte di mia madre?”


“…?”


Non c’era nulla al mondo che l’Imperatore non sapesse. La volontà dell’Imperatore veniva realizzata anche in sua assenza. Nessuno oserebbe ingannare l’Imperatore…


Era un fatto ben noto al mondo. Anche Benoit ci aveva creduto. Eppure, qual era la verità? L’Imperatore non si era accorto di quello che era successo proprio accanto a lui. Non avrebbe mai immaginato che ci fosse Marie dietro la morte dell’Imperatrice Aria, e aveva persino occupato il posto vuoto di Aria con Marie. L’amore che avrebbe dovuto essere diretto alla madre di Benoit era diretto all’essere malvagio che aveva ucciso sua madre.


“Voi…”


“…”


“Voi! Voi!!”


Una volta appresa la verità, Benoit giurò di scatenare tutto il linguaggio offensivo del mondo nei confronti dell’Imperatore. Tuttavia, non poteva parlare perché l’Imperatore era suo padre. L’unico uomo al mondo che sua madre amava era quello di fronte a lui. Perlomeno, non avrebbe dovuto far sentire triste sua madre sottoterra da sola.


Quelli erano i pensieri di Benoit. Quella era l’unica pietà filiale che poteva offrire. Pertanto…


“Vostra Maestà ha il diritto di sapere la verità dietro la morte dell’Imperatrice Aria.”


Disse con calma Benoit, reprimendo il risentimento e la rabbia che provava nei confronti dell’Imperatore.


“…!”


Il corpo dell’Imperatore tremava mentre Benoit proseguiva la sua storia.


“Io…”


Benoit raccontò all’Imperatore scioccato e stordito come si sentiva veramente.


“Provo un terribile risentimento nei confronti di Vostra Maestà. Volevo farvi provare il dolore e la rabbia che mia madre aveva sofferto. Tuttavia, penso che non sia possibile se ripenso ai sentimenti di mia madre. Io… preferirei andarmene. Guarderò Vostra Maestà da lontano mentre uccide l’Imperatrice Marie e dirò addio a questo paese malato.”


Un paese dove la discriminazione era considerata normale…


Un paese pieno di arroganza e ipocrisia…


Un paese dove cospirazione e pericolo non potevano essere rimossi. Anche se non fosse stato per l’Imperatrice Marie, sua madre sarebbe stata minacciata per il resto della vita. La morte di sua madre era stata causata da questa nazione maledetta. Benoit non voleva più essere coinvolto in una nazione del genere. In ogni caso, doveva anche pagare il prezzo per aver evocato il Grande Demone.


“Allora vado.”


Il Terzo Principe Imperiale Benoit teneva in mano il braccio sinistro, che aveva iniziato a marcire in cambio dell’apertura delle porte dell’inferno, e se ne andò silenziosamente. L’Imperatore non poteva fermarlo.






***


Alla periferia di Titan, l’enorme villa del Duca Grenhal, scavata interamente dal fianco di una piccola montagna, era diventata un campo di battaglia. Decine di edifici crollarono a causa dei forti venti, i maneggi scomparvero senza lasciare traccia e la piattaforma di osservazione che offriva una vista panoramica di Titan crollò. Al centro c’era un uomo che stava in piedi da solo.


“Cough! Cough, cough!”


C’erano molte ferite sul suo corpo muscoloso e tossiva sangue ogni volta che respirava. Quei segni erano una medaglia di quando aveva protetto l’Impero e il suo popolo, ma attualmente erano oggetto di scherno.


“Per quanto pensi di resistere con un corpo così distrutto? Avresti dovuto fare un passo indietro non appena mi hai visto. Perché scavarti la fossa da solo? Tsk tsk.”


Era il Quarto Principe Imperiale Edan. Era riuscito a portare alla luce sei macchine magiche, ma solo cinque erano effettivamente funzionanti. Il motivo era che era estremamente raro che un cavaliere riuscisse a controllare una macchina magica. Un essere umano non poteva ancora controllare completamente le reliquie dei giganti.


Tuttavia, non c’era nulla di sbagliato. Edan non aveva motivo di affrettarsi per ottenere il controllo completo. Anche se le macchine magiche potevano essere azionate solo per una media di 30 secondi, erano in grado di battere le persone più forti dell’Impero. Trauka non era operativo al momento, Nevartan somigliava a un essere umano e Raiders era azionato da Zibal.


Edan si appoggiò a un gigante nero e fece la sua domanda con tono ridicolo,


“Cosa avevi intenzione di dire a Sua Maestà l’Imperatore quando lo hai incontrato?”


“Volevo rivelare i peccati di Marie.”


Rispose Grenhal onestamente. Gli artigli affilati delle macchine magiche a forma di leone e leopardo puntavano al suo collo, ma i suoi occhi non tremavano. Era un atteggiamento fiero che metteva a disagio Edan.


“Vuoi abbassare lo sguardo? Altrimenti, se dici qualcosa di sbagliato, ti caverò gli occhi.”


“Preferirei che mi uccidessi. Finché sono vivo, i peccati di tua madre saranno rivelati al mondo intero.”


“Non posso ucciderti.”


La cosa peggiore che sarebbe successa ad Edan se i peccati di sua madre fossero stati rivelati sarebbe stato l’indebolimento della sua posizione. Tuttavia, avrebbe dovuto preoccuparsi maggiormente se avesse ucciso Grenhal. Sarebbe diventato un criminale come sua madre e avrebbe perso il diritto alla successione. Quindi, doveva calmare la sua agitazione. Edan fece un respiro profondo e mormorò,


“Calmati. Sii paziente, anche se vuoi agire secondo la tua personalità. Sarà sufficiente che inizio ad agire dopo che sarò diventato Imperatore. In quel momento potrò godermelo…”


“Pffft! Puhahah!”


Grenhal scoppiò a ridere dopo aver sentito le parole di Edan. Onestamente lo trovava divertente.


“Sei il Quarto Principe Imperiale e credi di poter diventare Imperatore?”


“E chi potrebbe?”


Chiese Edan seriamente.


“Il Primo Principe Roland è troppo sottomesso e il Secondo Principe Dulandal è incompetente a causa della sua impazienza. Anche la sua energia rossa non è all’altezza. C’è bisogno di menzionare il Terzo Principe? Forse una principessa? Basara? Può sedersi sul trono di Imperatore?”


“Non è una questione di genere.”


“C’è sicuramente una limitazione di genere. Guarda mia madre adesso. Era stupida e non lo ha fatto correttamente, lasciandosi dietro una traccia. Ecco perché lo sto facendo proprio adesso. Non avrei mai immaginato che Piaro fosse ancora vivo. Tsk, le donne sono davvero incompetenti.”


“… La tua personalità è a pezzi.”


“La personalità fa parte dei requisiti per diventare Imperatore? Kukuk.”


“Principe Imperiale!”


“Hmm?”


Un cavaliere corse verso Edan e gli sussurrò qualcosa. Un sorriso apparve sul volto di Edan.


“Il Duca della Spada ha messo al sicuro Morse e Basara. Ora devo inseguire Rachel. Terminiamo qui la nostra conversazione.”


Edan fece un gesto e i cavalieri iniziarono a circondare Grenhal. Grenhal riuscì a riconoscere il breve tempo di funzionamento delle macchine a causa della passata dimostrazione di Zibal e si concentrò sulla fuga durante la battaglia, ma era completamente esausto. A Edan piaceva guardare Grenhal mentre veniva legato, e le sue narici si dilatarono.


“Cercare di usare un corpo umano per scacciare una macchina magica… Raiders dev’essere sembrato ridicolo. Beh, è stato facile catturarti grazie a questo. Dovrei almeno premiare il disertore?”


“Perché pensi di poterci trattenere? Se Sua Maestà ritorna, darà l’ordine di rilasciarci. Allora la verità sarà rivelata. Che senso ha tutto questo per te?”


“Tutti hanno un piano. Non preoccuparti. Mi prenderò cura di voi e vi userò bene. Oh, ma prima…”


“…?!”


L’oscurità giunse accompagnata da un dolore acuto. Edan divorò le urla di Grenhal mentre perdeva entrambi gli occhi a causa di una spada. Il Principe Edan sorrideva,


“Ti avevo detto di abbassare lo sguardo.”






Traduzione di Ilaria Santucci


Editing di E.C.
                                


                                



