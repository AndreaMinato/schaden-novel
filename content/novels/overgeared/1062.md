---
weight: 10620
title: Capitolo 1062
pubDate: 2025-03-20T11:48:41.650Z
tags:
    - overgeared
---


"Che stronzi!"


Tra il livello 398 e 399, avrebbe anche potuto esserci un solo livello di differenza, ma l'esperienza richiesta per salire di livello era almeno il doppio del normale. Almeno, così aveva ipotizzato Grid. Tuttavia, si era sbagliato perché non era il doppio, ma dieci volte tanto. Erano trascorsi quindici giorni da quando era rimasto bloccato nelle Rovine del Dio della Guerra. A parte quando aveva visitato Reidan per la Trasformazione Finale, Grid aveva cacciato continuamente, ma aveva guadagnato solo lo 0,09% dell’esperienza necessaria. Dal momento che le Rovine del Dio della Guerra era attualmente il terreno di caccia più difficile, non era una cosa normale.


<em>‘È proprio per questo che non sono riuscito a salire di livello durante il raid di Berith. Non dovrei essere salito di livello a questo punto?’</em>


Grid era ben consapevole della propria forza. Sapeva di essere molto più forte rispetto ad un normale ranker del suo stesso livello. Sarebbe stato possibile per altre persone soddisfare gli impegnativi requisiti di esperienza quando non avevano abilità di caccia schiaccianti? Grid pensava che fosse difficile.


<em>‘Tra un anno o giù di lì, potrebbe esserci la percezione che il livello 399 sia un livello di intervallo.’</em>


Ci sarebbe stato un periodo in cui la maggior parte degli utenti sarebbe rimasta bloccata al livello 399.  Pensandoci, Grid si rese conto di quanto fosse preziosa una missione che dava livelli. In quel momento, gli pesava aver perso dei livelli quando era diventato il Discendente di Pagma.


"È difficile, è difficile..."


Grid fu improvvisamente sopraffatto. Pensava che gli operatori stessero ridacchiando mentre lo guardavano soffrire ingurgitando pollo fritto.


<em>'...No, anche loro non sono abbastanza perversi da guardarmi mentre mangiano pollo fritto.'</em>


Mentre Grid era in dubbio, gli giunse un sussurro. Il capriccio del Dio della Guerra era ancora in funzione, quindi le Rovine non limitavano la comunicazione o il trasporto tramite magia.


- Grid, Grid! Ho ricevuto una richiesta per una missione che sembra buona!


- Oh, davvero? Congratulazioni.


- Posso farla con Grid!


- Con me? È una missione cooperativa?


Grid fu incuriosito dal sussurro di Coke. Non era curioso del contenuto della missione ma delle ricompense. Se fosse stato una missione per ottenere esperienza, allora avrebbe voluto partecipare in qualsiasi modo.


- Quali sono le ricompense della missione?


- Un libro per un’abilità classificata unica!


Urlò Coke con sicurezza.


Era un'occasione per ottenere un'abilità valutata unica! Per Coke, era un sogno che si avverava e pensava che Grid ne sarebbe stato felice. Tuttavia, Grid non gli diede una risposta molto entusiasta.


- Tutto qui?


- Ah, no! Dà anche un titolo! Possiamo ottenere un'affinità con qualcuno!


-...


Durante il periodo in cui aveva indagato sulla Gilda Overgeared, i giocatori di alto rango avevano una media di 12 titoli. D'altra parte, Grid aveva superato tutti i tipi di prove e aveva più di 30 titoli. Inoltre, la maggior parte dei suoi titoli erano superbi. Non aveva molte aspettative per un nuovo titolo. La cosa che lo interessava era l'affinità con qualcuno.


- Affinità con chi?


- Vorrei saperlo anch'io.


- Adesso ti va di scherzare…


- Fornisce anche un aumento di livello!!


- Quando cominciamo?






***






Nella capitale del Regno Overgeared, Reinhardt...


“È sospetto in molti modi. Chi condividerebbe una missione nascosta con qualcuno di cui non conosce nemmeno la faccia? Penso che ci sia più del 99% di possibilità che sia una trappola o uno scherzo.”


Rispose Lauel in modo incerto.


“Rash Guard è un membro anziano che è attivo sul sito di Chivalry da oltre 15 anni e di solito si comporta molto bene. Non credo che la sua credibilità sia bassa.”


“Guarda, Coke. Pensi che Internet sia un posto sicuro? Inoltre, quanto può essere affidabile un sito web chiamato Chivalry nel quale 15 anni di attività possono essere un indicatore di fiducia?


“Chivalry è una community in cui gli appassionati di cavalleria si riuniscono per discutere di cavalieri. C'è una tradizione di 20 anni...”


“È solo un posto dove vi ritrovate. La metà dei cavalieri medievali erano ruffiani che depredavano la gente per vivere o si vantavano ogni volta che aprivano bocca.”


“Primo Ministro Lauel!! Queste parole sono eccessive!”


“No, non sto parlando dei giocatori di cavalieri di Satisfy, ma dei cavalieri medievali.”


“Stai prendendo in giro i cavalieri in questo momento!”


“Ehi, non litigate. Calmatevi.”


Grid, che stava ascoltando in silenzio, calmò la situazione. Aveva un'idea leggermente diversa da Lauel, che non si fidava dell'informatore non identificato.


“Lauel, stai parlando in modo brusco perché so che sei preoccupato per noi. Tuttavia, il tuo sospetto potrebbe essere sbagliato. C'è qualcuno al mondo che condividerebbe una missione nascosta con una persona di cui non conoscono il volto? È possibile se non ha amici.”


“...”


Era un ragionamento semplice e che aveva senso. Grid una volta non aveva amici e comprese appieno la posizione di Rash Guard.


“C'è una missione che richiede altre due persone da completare, ma non hai amici. Cosa fai allora? Devi trovare persone su Internet.”


“... È una possibilità.”


“Facciamo in fretta. È meglio incontrarsi prima per scoprire se la missione sia vera o meno.”


“In ogni caso, potrebbe essere una trappola, quindi fate attenzione.”


“Lo bloccherò se sento che la situazione puzza.”


“Capisco. Manda una richiesta di amicizia a quel tipo e imposta il tuo livello e la tua affiliazione in modalità aperta. Penso che sia meglio incoraggiarli naturalmente a rivelare il loro livello e la loro affiliazione.”


Era un metodo per determinare se fosse una persona affidabile. Il convinto Grid annuì e inviò una richiesta di amicizia a ‘Resh##3’.


Il ‘##3’ stava ad indicare che era stato il terzo ad aver usato quel nome utente. Su due miliardi di giocatori, ci sarebbero stati migliaia o decine di migliaia di Resh. Per essere il terzo significava che fosse uno dei primi giocatori. Era come previsto.






[Nome: Resh


Livello: 363


Affiliazione: nessuna]






"Il ranker di alto livello Resh!"


Coke rimase sbalordito quando vide le informazioni di Resh sulla sua lista degli amici. Lauel osservò la situazione  e ne fu alquanto sorpreso. Solo Grid era sconcertato.


"Perché? Chi è?"


“È stato nella top 1.000 della classifica per cinque anni. Non è mai apparso in pubblico e non ha svolto attività di gilda. Così, tutto è nascosto, ma il suo nome è uno dei migliori.


"Cinque anni?"


Tutti avevano alti e bassi. A meno che non si fosse un genio come Kraugel o uno dei membri di Overgeared, anche la persona più eccezionale avrebbe subito un calo nelle classifiche. Era fantastico mantenere una posizione stabile ai vertici per cinque anni nonostante tutti i concorrenti.


"Wow, Resh è coreano."


Coke era leggermente eccitato. Sembrava che fosse interessato a Resh da un po'.


L'atteggiamento dubbioso e diffidente di Lauel si addolcì ulteriormente.


“Penso che possiate mettervi in contatto. È qualcuno che ha molto da perdere ed è meno probabile che tenda una trappola a Vostra Maestà.”






***






Grid e Coke incontrarono Resh nella capitale dell'Impero del Sahara, Titan, e rimasero sbalorditi. Non si sarebbero mai sognati che Resh fosse un cavaliere del Secondo Principe Imperiale. Un giocatore dovrebbe ottenere molti risultati per poter essere promosso ad una posizione direttamente sotto ad un principe imperiale.


"In realtà ero un po' titubante... Poi mi sono ricordato che Grid ha uno stretto rapporto con i Duchi, e questo mi ha dato coraggio.”


Disse del tutto onestamente Resh.


Quella missione era all'interno dell'Impero. Era molto preoccupato riguardo al collaborare con il Re Overgeared, il re di un regno con il quale erano in guerra. Tuttavia, le sue preoccupazioni ebbero vita breve. Durante l'incursione di Berith, Grid aveva dimostrato di essere amico dei Duchi dell’Impero.


"Quindi... La situazione è grave."


Grid si sentì a disagio dopo aver ricevuto le informazioni sulla missione e aver capito l'intera storia. I Duchi che pensava avrebbero potuto migliorare le relazioni tra l'Impero e il Regno Overgeared erano attualmente in crisi. Nel peggiore dei casi, l'Imperatore avrebbe potuto perseguitare i Duchi senza voler migliorare i rapporti con il Regno Overgeared.


Resh lo confortò,


“Pochi giorni prima dell'arrivo dei Duchi, l'Imperatore aveva già lasciato la capitale. È estremamente improbabile che dietro ci sia l'Imperatore. C'è solo un sospettato, il Quarto Principe Imperiale Edan.”


“Mmm... ”


Edan era il figlio dell'Imperatrice Marie, che aveva fatto il lavaggio del cervello ad Asmophel e aveva fatto passare Piaro per un traditore. Grid strinse i denti.


<em>‘Sono tutti  in difficoltà a causa mia.’</em>


Sembrava essere dovuto al ritorno di Piaro. Edan doveva essersi sentito in crisi e si era occupato dei Duchi in assenza dell'Imperatore.


<em>‘Penso che sarebbe una cosa seria se ci fosse presenza di Essenza di Yatan.’</em>


Uno degli oggetti più fraudolenti in Satisfy era l'Essenza di Yatan. L'Essenza di Yatan aveva mostrato la capacità di distruggere la personalità usando il potere del dio malvagio. Grid aveva già visto il suo potere attraverso gli episodi di Asmophel e degli elfi.


<em>'L'imperatrice Marie è in combutta con la Chiesa Yatan. Non sarebbe strano se anche il Principe Edan possedesse l'Essenza di Yatan.'</em>


Aveva bisogno di sbrigarsi. Se i Duchi avessero subito il lavaggio del cervello da parte dell'Essenza  di Yatan come Asmophel in passato, la situazione si sarebbe ribaltata.


“Entriamo subito nell'Abisso."
Ora a Grid non importava delle ricompense della missione. In qualità di re del Regno di Overgeared e amico dei Duchi, sentiva un senso di obbligo.


"Dobbiamo salvare i Duchi prima che sia troppo tardi."


"La nostra missione non è salvare i Duchi, ma ottenere una lista dei prigionieri."


"Se salviamo i Duchi, avremo la lista."


“…”


Resh sembrava scosso. Era risaputo che il più grande potenziale di Grid fosse la sua ‘rete umana’, ma Resh aveva pensato che ci fossero molte esagerazioni. La maggior parte delle celebrità erano deludenti rispetto ai ritratti che ne davano i media e pensava che per Grid sarebbe stato lo stesso.


Tuttavia, quello non era il caso. Grid stava aiutando i PNG per amicizia personale. Si stava mettendo in pericolo per dei nobili nemici. Per Grid, il valore dell'amicizia era il bellissimo concetto che si vedeva nei film.


<em>‘C'è una ragione per cui quei talenti si fidano di lui e lo seguono senza dubitare.’</em>


Resh aveva visto Coke, il giovane ranker che stava servendo rispettosamente Grid, e la sua passione dimenticata si riaccese.


"Capisco. Anche il mio signore sarebbe felice se i Duchi venissero salvati. Collaborerò volentieri con voi."






***






Il peggior dungeon dell'Impero, l'Abisso, era così profondo ed enorme che non poteva essere misurato. Il motivo per cui il continente era diviso in due era che un enorme meteorite era caduto laggiù. Quel tunnel oscuro provocava un’intensa ed innata paura negli uomini. Forse era per quel motivo che non c'erano segni di vita intorno ad esso.


“Non ci sono guardie esterne perché nessuno si preoccupa di visitare questo posto.”


“C'è un motivo per cui nessuno viene qui. Rabbrividisco solo avvicinandomi.”


Coke tremò. Non stava scherzando. Era davvero spaventato.


Grid gli diede una pacca sulla schiena.


“Riprenditi. Non è un posto dove abbassare la guardia.”


In effetti, il suo stato trascendente si stava facendo conoscere.






[Il tuo intuito percepisce del pericolo.]






[È necessario agire con cautela.]






Non sarebbe stato meglio convocare dei compagni in quel momento? Era una finestra di notifica che lo preoccupava. Tuttavia, Grid non agì in modo avventato. La missione era limitata a tre persone. Avrebbero potuto esserci vincoli di sistema in caso di superamento del numero di persone.


“C'è una leggenda secondo la quale il fondo dell'Abisso ci sia un altro mondo. È un luogo che è in contatto con l'Inferno ed è infestato dall'energia demoniaca. Ho sentito che esistenze non umane stanno a guardia dell'interno e c'è un'alta possibilità di dover affrontare una battaglia difficile. Vi auguro buona fortuna e prenderò l’iniziativa.”


Resh non indugiò ulteriormente. Non aveva dimenticato che era stato lui a ricevere la missione e fu il primo ad entrare. Il gruppo fu inghiottito dall'oscurità.






***






La sera, il Palazzo Celeste, realizzato in legno e pietre misteriosi, iniziava ad emettere colori brillanti. Brillava abbastanza da confondere la notte con il giorno. Era il palazzo del Gran Maestro, ed era magnifico.


"È un'opportunità per dare un'occhiata alla risposta?"


C'era un sottile interesse negli occhi del Gran Maestro Zikfrector mentre osservava la sfera incantata. Nella sfera di cristallo, l'immagine del Re Overgeared Grid nell'Abisso si muoveva come fosse un video.






Traduzione di Giacomo Bonesso


Editing di E.C.
                                


                                



