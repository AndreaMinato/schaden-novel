---
weight: 107
title: Capitolo 107
pubDate: 2025-03-10T08:59:29.216Z
tags:
    - overgeared
---


La Serie 13, rilasciata dalla Compagnia B nella seconda metà di quest'anno, era la migliore berlina di taglia media della serie. Le sue linee erano sinuose, eleganti ed equilibrate, con un paraurti che ne enfatizzava la semplicità. Era da apprezzare il modo in cui fondeva sportività e forza allo stesso tempo. La parte inferiore contrastava con quella superiore. La marmitta argentata era una delle sue parti più accattivanti.


L’auto da 800 milioni di won, largamente elogiata per il suo design su una rivista famosa, era mia, ora.


“Kuoh... Davvero fantastica.”


Di fronte a casa mia. Fui colpito quando la macchina arrivò. Il nero opaco le dava un aspetto di ancor più alta qualità. Volevo guidarla immediatamente su strada. Era ovvio che tutti avrebbero focalizzato la loro attenzione su quest'auto di ultimo modello.


Volevo gettare un urlo a qualche bella donna.


'Ehi, salta su!'. Era questo che avrei voluto gridarle.


La Serie 13 era un'auto su cui qualunque donna avrebbe avuto voglia di salire, per cui ero fiducioso che avrei avuto facilmente successo nella mia caccia.


“Ma la caccia la rimandiamo a più tardi. Prima...”


Accesi la macchina. Il ruggito forte e potente del motore mi fece battere il cuore.


Difatti, il motore della Serie 13 era considerevolmente più ridotto rispetto a quello della Serie 12.8. Era inevitabile, dato che la Serie 13 era orientata più verso il design che la potenza, al contrario della Serie 12.8, che era una super berlina.


Nonostante tutto, aveva una prestazione mostruosa di 580 cavalli, una coppia motrice massima di 72 Kgm (1) e riusciva ad andare da 0 a 100 Km/h (2) in 3,8 secondi. Anche la Serie 13 poteva chiamarsi una super berlina.


“Andiamo!”


Mi preparai a partire con 23, il nome dell'auto.


<i>Buwaaaang!</i>


Un'immensa potenza e una velocità che raggiungevano i 100 chilometri in meno di 4 secondi dopo l'accensione! Non ero un granché alla guida ma in questo caso mi sentivo perfettamente a mio agio.


“Oh! Straordinario! 23, sei davvero fantastica! Puahahah!”


Mi sembrava di essere in un sogno, quindi riuscii solo a ridere di gioia. Pochi mesi fa ero in debito, e adesso ero il proprietario di un'automobile da 800 milioni di won! Ero davvero un esempio perfetto di come si cambia la propria vita!


Scoppiavo di gioia. Il mio desiderio si era realizzato. Era tutto dovuto a Satisfy! Satisfy era un gioco fantastico, che meritava davvero il nome che portava. Apprezzavo il fatto che un gioco di realtà virtuale, che in passato nessuno avrebbe mai immaginato, fosse stato lanciato in quest'epoca e mi avesse permesso di ottenere un tale successo.




<p style="text-align: center">***</p>




La Scuola Superiore per Giovani Signorine era una scuola per sole ragazze e una tre le dieci migliori della nazione. Era stata fondata meno di 50 anni fa, quindi la sua storia era breve ma molte ragazze che vi si erano diplomate avevano conseguito grandi obiettivi in ogni genere di ambiti.


E in quell'anno la fama della Scuola Superiore per Giovani Signorine era al suo picco. Ciò era dovuto a due studentesse, Shin Sehee e Park Yerim. Entrambe erano tra i primi cinque posti nella classifica nazionale delle simulazioni d'esame e la loro bellezza era superiore a quella di qualunque celebrità.


Per prima, Park Yerim.


Lei sorrideva sempre. Le sue ciglia erano così lunghe da lasciare in ombra gli occhi e la loro acquosità li rendeva offuscati, dandole un'aura decadente.


Aveva un neo sotto l'occhio sinistro e il labbro inferiore era pieno. Il suo aspetto complessivo combinato con la sua pelle soffice e pallida era abbastanza da eccitare le fantasie di tutti. Era una tipica ragazza da ritratto. Aveva un sex appeal che rendeva difficile credere che fosse solo una studentessa delle superiori.


Per di più, portava la gonna dell'uniforme molto corta e lasciava la camicia un po' sbottonata per mettere in evidenza il seno, per cui molti dei suoi compagni passavano notti insonni pensando a lei. C'erano adulti che si preoccupavano seriamente di essere dei pedofili a causa sua, arrivando persino a consultare uno psichiatra.


Al contrario, Sehee era una ragazza molto ordinata. Appariva sempre calma e composta. I suoi occhi erano grandi e tondi e si avvertiva una distinta testardaggine nelle sue labbra serrate. Era semplicemente bellissima. Aveva lineamenti molto armoniosi e lunghi capelli lisci. Aveva l'aspetto ideale di un primo amore.


Se Satisfy aveva Yura e Jishuka, le scuole superiori sudcoreane avevano Shin Sehee e Park Yerim. La presenza delle due ragazze era unica. A causa loro, le strade di fronte alla Scuola Superiore per Giovani Signorine erano costantemente affollate.


“È uscita! Sehee!”


“Oh! Anche Yerim!”


Entrata principale della Scuola Superiore per Giovani Signorine. Era davvero una scuola per sole ragazze? Era naturale chiederselo perché molti studenti maschi vi si radunavano davanti ogni giorno. I ragazzi erano interessati solo a due ragazze, Sehee e Yerim.


Si accalcavano per riuscire a vedere i loro volti. Era uno spettacolo giornaliero. Le studentesse della Scuola per Giovani Signorine non erano infastidite dal fatto che i ragazzi di altre scuole si affollassero lì. L'unica che ne soffriva era Sehee.


“Rivoltante.”


Sehee ne era onestamente spaventata. Era una fortuna che la scuola impiegasse molte guardie di sicurezza, così da impedire ai ragazzi di trasformarsi in una mandria. Lei voleva solo andare a scuola normalmente e la faceva infuriare il fatto di dover subire una situazione del genere quando non era una celebrità.


Ma Yerim era diversa. Le piaceva quella situazione, a differenza di Sehee.


“Non sono carini questi oppa...?”, disse Yerim a Sehee, mentre si guardava attorno, verso tutti i ragazzi scalpitanti.


“Cerca di contenerti. Non è stancante avere tutta questa gente che viene qui ogni giorno?”


Yerim non si sentiva a disagio per le lamentele di Sehee. Piuttosto, si mise a ridere e abbracciò Sehee all'altezza della vita. “Ma non è divertente? Guardali. Non ti sembra che assomiglino a delle scimmie? È come allo zoo.”


“...A me sembra che siamo noi le scimmie.”


Due ragazze totalmente diverse, eccetto che per i loro voti! Ma erano state amiche fin dalle scuole medie. Le loro personalità e i loro gusti erano così diversi, che riuscivano ad andare d'accordo senza alcun conflitto.


Sehee sapeva molte cose di Yerim. Ad esempio, conosceva i suoi gusti e la storia della sua famiglia. E persino dettagli intimi dei suoi segreti più intimi. Sehee non sapeva quelle cose perché voleva. Yerim voleva sentirsi più vicina a Sehee e così aveva cominciato a confidarle di tutto.


Al contrario, Yerim sapeva poco di Sehee. Lei non parlava spesso di sé. Inoltre, sembrava non avesse altri interessi oltre allo studio. Ce n'era uno solo. Il suo oppa.


'Sembra una persona completamente diversa quando parla del suo oppa.'


Sehee era indifferente al sesso opposto. Non conosceva il nome di nessun idolo, a differenza dei suoi coetanei. Che tipo di persona era l'oppa di Sehee? Yerim cominciò ad assillarla, come suo solito.


“Sehee... Vengo a trovarti a casa oggi. Uh? Ok?”


Strinse gli occhi e dondolò il petto. Era abbastanza da trascendere persino il sesso e incantare chiunque si trovasse davanti. Ma Sehee non mostrò nessuna reazione.


“Non voglio.”


“Hing... Perchè?”


“Non mi piace, quindi non voglio.”


“Voglio andare a trovare la mia amica! Accontentami, ti prego!”


Cominciò a lamentarsi e a piagnucolare. Ma non aveva alcun effetto.


“Non voglio.”


“...”


D'improvviso soffiò un vento freddo. Sehee continuò a camminare, mentre Yerim la seguiva un po' arretrata. Accadde mentre le due ragazze attraversavano l'entrata principale.


“Sehee...”


Stava emergendo dalle centinaia di studenti appostati davanti alla Scuola Superiore per Giovani Signorine...


“Eh? Cosa, quel tipo?”


Il viso sempre sorridente di Yerim si irrigidì. L'uomo che si ritrovò davanti era troppo sgradevole.


“Il peggiore...”


Quelli che avevano un aspetto leggermente inferiore alla media di solito potevano rimediare alle loro mancanze con un po' di stile. Ma quel tipo sembrava del tutto indifferente alla moda.


Indossava una felpa marrone, dei pantaloni sportivi verdi, calzini bianchi e delle pantofole marroni. Portava la riga al centro che non donava affatto alla sua faccia spigolosa, creando il peggior look che Yerim avesse mai visto.


“M-Mi viene da vomitare.”


“Come gli viene in mente di uscire di casa conciato a quel modo?”


Le studentesse impallidirono e girarono alla larga da quel tipo.


“Per favore, mandate la sicurezza all'entrata principale. C'è un tipo molto sospetto.”


Era forse un paziente scappato da un ospedale psichiatrico? Le guardie si affrettarono a chiedere rinforzi via radio. Poi gli studenti maschi cominciarono a gridare infuriati.


“Come si permette quel rifiuto umano a bloccare la strada a Sehee?”


“Che state facendo? Toglietelo subito di mezzo! Non fate respirare a Sehee gli stessi germi di quel bastardo!”


Le dieci guardie di sicurezza non potevano ignorare la rabbia di un centinaio di studenti. I ragazzi buttarono giù la barricata e si precipitarono addosso all'uomo. Sembrava che volessero ucciderlo!


“C-Cosa? Che c'è?”


Proprio nel momento in cui sembrava che la fine di quel tizio fosse segnata, le parole di Sehee lasciarono tutti sbalorditi.


“Che ci fa Oppa alla mia scuola?”


“Eh? O-Oppa?” Yerim fraintese e abbracciò forte Sehee. “No Sehee! Quello straccione è il tuo ragazzo? Non posso accettarlo!”


“I-Il mio ragazzo?”


Una bella ragazza come Sehee usciva con un tipo come quello? Erano tutti confusi. Poi Sehee arrossì mentre urlava contro Yerim, “M-Ma che intendi con ragazzo? È il mio oppa. Mio fratello.”


“Eh...”


Anche questo era scioccante. Perché l'oppa di Sehee era così brutto? Non sarebbe stato più normale che somigliasse a Sehee? La persona più sconvolta era Yerim.


“Q-Quello è il tuo oppa?”


Sehee aveva sempre un grazioso sorriso sul volto quando parlava del suo oppa. Per cui Yerim lo immaginava come una brava persona. Da tempo voleva incontrarlo. Dato che Sehee non glielo permetteva mai, la sua curiosità si era amplificata. Dopo di che, la sua fantasia era cresciuta fino a che l'oppa di Sehee era diventato un principe su un cavallo bianco.


Ma questo cos'era? Sembrava un senzatetto di Seoul, non un principe azzurro!


“...”


Yerim era incredibilmente delusa. Poi le ragazze gelose di Sehee cominciarono a spettegolare tra loro.


“Hai sentito? Quel tipo è il suo oppa.”


“Non si somigliano per niente. Forse Sehee si è fatta la plastica. È così bella che in effetti mi era venuto in mente.”


“È ovvio che sia chirurgia plastica. Credi che una persona possa essere di una bellezza perfetta senza alcun aiuto? È lo stesso anche per Yerim e per la famosa Yura...”


L'uomo che era al centro di tutta quella confusione! L'oppa di Sehee e il miglior fabbro di Satisfy, Shin Youngwoo, spinse il tasto del telecomando che teneva in mano. E poi...


<i>Buaaaaaang!</i>


La Serie 13 era equipaggiata con un sistema operativo automatico che poteva percepire il telecomando e si fermò proprio davanti a Shin Youngwoo.


“W-Wow!”


La Serie 13 era sulla bocca di tutti fin dal suo lancio, per cui anche lo studente più ignorante conosceva quell'auto. Era anche il modello dell'edizione limitata 199! Mentre gli studenti e le guardie la ammiravano, Shin Youngwoo aprì la portiera dalla parte del guidatore e disse a Sehee:


“Salta su.”


Poi Yerim agitò la mano, “Sì... Oppa!”


I suoi occhi brillavano.


'È il Principe Azzurro su un cavallo nero, non bianco!”


Sehee sospirò.


<i>'Sono stanca.'</i>


Quel giorno Sehee, nota per la sua bellezza e la sua bravura nello studio, rivelò di avere un oppa che rese tutte le ragazze invidiose. Divenne come un muro che le altre non poterono più oltrepassare, e questo le assicurò una vita scolastica tranquilla.


E Youngwoo guidò per la città con Sehee e Yerim.


“Kiyoooooh!”


“Kiyaaaaaak!”


Fu una guida spericolata. Le altre macchine si spostavano ogni volta che vedevano arrivare la Serie 13, dunque i tre in macchina si sentirono come Mosè. Youngwoo e Yerim continuavano a gridare e Sehee decise finalmente di godersi il momento.


Dopo il giro in macchina.


Youngwoo chiese alle due ragazze di fargli un look che gli donasse. Gli tagliarono i capelli, in modo da mettere in risalto i lineamenti spigolosi del suo viso e facendolo apparire più virile. La lunga frangia lo rendeva più carino. Non faceva molta attività fisica, quindi un cappotto lungo gli coprì il corpo. Il risultato finale non era male.


“Oppa è alto quanto Sehee, quindi il cappotto lungo fa sembrare più belle le tue braccia e le tue gambe. La tua pelle è abbastanza scura, quindi questo colore...”


Youngwoo sorrise con soddisfazione mentre guardava Yerim. “Sono contento che Sehee abbia un'amica buona e carina come te. Sono sollevato. Spero che ti prenderai cura di Sehee in futuro.”


“Uh? Ah, sì...”


La sua prima impressione di lui era stata terribile, ma adesso sembrava totalmente diverso da come era apparso all'inizio. Questa era la prima volta che Yerim incontrava un “uomo adulto di successo”, perciò non poté fare a meno di arrossire.


Il colorito di Sehee divenne persino peggiore.


'Ecco perché non volevo farla venire a casa.'


La notte avanzava mentre Youngwoo faceva shopping e andava a cena con due bellissime ragazze, davanti all'invidia di tutti gli uomini che li vedevano.


Il giorno dopo.


Grid rimase collegato a Satisfy tutto il giorno per creare oggetti. Poi indossò gli abiti che Sehee e Yerim avevano comprato per lui il giorno prima e prese la 23. Passarono 30 minuti prima che l'incontro cominciasse.


Il suo primo ritrovo dopo due anni. Youngwoo era nervoso, ma anche emozionato.


“Sono cambiato.”


Non era più l'essere patetico del suo passato. Shin Youngwoo aveva fiducia in se stesso ora, grazie a tutti gli eventi più recenti.






(1): Kgm: Chilogrammetro, è un'unità di misura tecnica dell'energia; è pari ad un chilogrammo forza per un metro. Con coppia si definisce la capacità di far ruotare un albero a opera di una forza; quella erogata da un motore (coppia motrice o volgarmente “spinta del motore”) non è costante, ma è il risultato della forza esercitata dalla pressione dei gas sulla superficie superiore del pistone durante la combustione.


(2): Nel testo è usata la dicitura 0-60, che indica il tempo necessario per accelerare da 0 a 60 miglia orarie; è una misura di performance comunemente utilizzata per l'accelerazione automobilistica negli Stati Uniti e nel Regno Unito. Nel resto del mondo si usa la misura da 0 a 100 chilometri orari.




Traduzione di Martina Procida


Editing Di Cecilia Orlando





