---
weight: 108
title: Capitolo 108
pubDate: 2025-03-10T08:59:29.216Z
tags:
    - overgeared
---




Youngwoo andava di fretta. Non vedeva l'ora di incontrare i suoi ex-compagni, ora che non era più in debito. ‘Guardate 23. Sono una persona di successo ora. Non potete più ignorarmi o maltrattarmi.' 'Ecco cosa avrebbe voluto dire. Voleva vendetta per come lo avevano deriso e ignorato durante gli anni.


<i>Buaaaaang!</i>


23 sfrecciava sulle strade, tenendosi a malapena nel limite di velocità. Con quel passo, avrebbe potuto raggiungere il luogo dell'incontro in 10 minuti. Per Youngwoo era anche troppo, con la voglia che aveva di mostrare a tutti quanto era cambiato.


'Ma... Perché il luogo di ritrovo è fuori città? Non è raggiungibile con il trasporto pubblico, quindi è difficile per chiunque non abbia una macchina. Lo hanno fatto per me?'


Sarebbe stato molto complicato per Youngwoo raggiungere il luogo dell'incontro se non avesse pagato i suoi debiti o se non avesse comprato un'auto. Non aveva amici da cui prendere in prestito una macchina, né poteva usare il trasporto pubblico. Per cui, avrebbe avuto bisogno di un taxi.


'Non è esagerato decidere di incontrarsi in un posto del genere?'


Youngwoo era convinto di essere proprio lui la vittima a cui puntavano, dato che lo avevano deriso per così tanto tempo. Mentre era concentrato sulla guida, notò qualcosa e rallentò. Davanti a lui, una donna stava aprendo il cofano della sua macchina e mandava segnali di aiuto.


Il solito Youngwoo non avrebbe aiutato nessuno, senza la certezza di poterne trarre un qualche vantaggio. Ma questa era un'eccezione. Era curioso perchè la donna che chiedeva aiuto era ovviamente una bellezza, anche da lontano.


“Guarda che stile... E che proporzioni, non è uno scherzo.”


La donna indossava dei jeans, una maglietta bianca e sopra una giacca nera. Era un look senza pretese. Portava anche dei grossi occhiali da sole, quindi era difficile coglierne davvero l'aspetto da lontano. Ma era convinto che fosse una bellezza, con quelle proporzioni perfette e quella pelle bianca. Voleva vedere da vicino quanto fosse carina. Era un istinto che non poteva sopprimere.


'Ho cominciato ad avercela con le donne a causa di Ahyoung, ma... Da essere umano, non posso ignorare una donna in difficoltà in mezzo alla strada.'


Youngwoo parcheggiò la macchina accanto alla donna che chiedeva aiuto. Poi rimase sorpreso.


Non ci aveva fatto caso prima, a causa della tipa, ma la sua auto era un modello S della Compagnia C, che era ben quattro volte più costosa dell'auto di Youngwoo. Il modello rilasciato dalla Compagnia C per il loro 120° anniversario era molto diverso dalla Serie 13, perché era indirizzata alle aziende.


'Una giovane donna con un'auto come questa... È forse l'erede di seconda generazione di un conglomerato di aziende, come in un dramma?'


Youngwoo si schiarì la gola e allentò la tensione. Poi scese dalla macchina e chiese alla donna.


“Posso aiutarla?”


Probabilmente aveva già contattato la sua compagnia di assicurazioni. Non era un'auto normale, quindi se ne sarebbe preoccupata, ovviamente. Youngwoo voleva andarsene. Ma la donna chiedeva aiuto e lui non poteva lasciarla.


Poi lei si tolse gli occhiali da sole: “Spero che mi porterai con te.”


“Eh?”


Youngwoo rimase sorpreso quando vide il volto della donna. Era così sbalordito, che credeva che il suo cuore si fosse fermato. 


“Y-Yura?”


I ranker di Satisfy famosi a livello mondiale. Grazie alla loro frequente esposizione nei media, c'erano pochissime persone, tra quelli che giocavano a Satisfy, che non conoscessero i nomi e le facce dei ranker. Forse non sapevano il nome del Presidente degli Stati Uniti, ma di certo sapevano i nomi dei ranker di Satisfy. Era una battuta molto comune tra gli utenti.






Tra tutti, Yura era speciale.


Era l'unica donna nella top 10 della classifica globale. Tutti guardavano a lei come l'ultima speranza per i coreani, che erano sempre stati grandi videogiocatori fino a mezzo secolo prima. Era anche considerata una delle donne più belle dell'Est e dell'Ovest. Dominava non solo negli spot locali, ma anche in quelli internazionali, e deteneva il terzo posto nella lista delle 100 persone più influenti al mondo.


Come aveva fatto a incrociare una donna del genere proprio lì? Youngwoo era molto confuso.


'Non ha alcun senso! Non importa che la Corea del Sud sia piccola, come può verificarsi una coincidenza del genere?'


In effetti, c'era un legame tra Youngwoo e Yura. No, era più un brutto rapporto.


Dopo essere diventato il Discendente di Pagma, si era scontrato con Yura durante la missione di Doran. Aveva fallito a causa dell'interferenza di Yura e poi aveva scritto dei brutti commenti su di lei su Internet, per togliersi il dente avvelenato.


'Forse...' Youngwoo pensò al peggio. 'Ha ingaggiato un servizio di informatica forense per trovarmi e vendicarsi?'


Era possibile, considerando la ricchezza e l'autorità di Yura.


'No, non può essere. Qui non siamo in un manhwa<b>1</b>... È una semplice coincidenza.'


Yura mise il dito nella piaga, mentre Youngwoo cercava di calmarsi. “È bello vederti, Grid.”


“Cough...”


Conosceva la sua identità? Non poteva proprio essere una coincidenza il fatto che fosse apparsa proprio davanti a Youngwoo! 


'Vendetta! È venuta a prendersi la sua vendetta!'


La confusione e l'ansia di Youngwoo raggiunsero il picco. Aveva già sperimentato la crudeltà della Strega Sanguinaria Yura. Non sapeva cosa aspettarsi.


'D-Dovrei andarmene?'


Youngwoo tremava quando Yura si accomodò, senza permesso, al posto del passeggero nella sua auto.


“Puoi portarmi con te dove devi andare. Per favore fammi venire con te in macchina. Ho una cosa da dirti.”


“...Sì.”


Youngwoo non potè rifiutare






***






“Perchè Shin Youngwoo è così in ritardo?”


Durante la scuola superiore, Lee Junho aveva sempre insultato e aggredito i suoi compagni. Era una persona terribile. Non c'era mai stata una persona che non avesse pagato qualcosa a Lee Junho. Era difficile persino per gli studenti più grandi e per gli insegnanti mettersi contro di lui. Era violento anche con i suoi pochi amici, Sim Kiwan e Choi Chansung.


Le sue abitudini violente non migliorarono neanche dopo essersi diplomato, dopo essere entrato nell'esercito e all'università. Prima che se ne rendesse conto, aveva 27 anni e ancora non si era integrato nella società, cambiando costantemente lavoro. 


Lee Junho aveva lavorato in una sala informatica, in un convenience store, in una pompa di benzina e così via, finchè un giorno, improvvisamente, se ne era reso conto.


'Non sono niente.'


Quando era uno studente, tutto andava bene finchè si azzuffava. Indipendentemente dal sesso, tutti erano ai suoi piedi. Poteva fare quello che voleva. 


Ma la situazione fu diversa quando fece il suo ingresso nella società.


Quelli che si erano impegnati alle superiori riuscirono a trovare un lavoro adeguato, ma nessuna compagnia avrebbe accettato Lee Junho, che non sapeva fare altro se non lottare. Ogni volta che faceva a botte, veniva trascinato alla stazione di polizia e costretto a pagare per un accordo.


E poi venne fuori che non era neanche il migliore nella lotta. Andava in palestra per imparare le arti marziali, ma lì c'erano tantissime persone presenti. 


Lee Junho cominciò a diventare ansioso. 


Non riusciva a trovare un lavoro né a fare niente di buono, quindi forse sarebbe riuscito a sposarsi? Non poteva neanche permettersi di preoccuparsi dei fondi per un eventuale matrimonio, dato che nel giro di qualche anno probabilmente sarebbe morto di fame. Se fosse riuscito a sopravvivere, avrebbe dovuto sforzarsi di fare i conti con un'esistenza fatta di vecchiaia e di solitudine.


Lee Junho continuava a bere mentre immaginava le peggiori situazioni possibili. Non riusciva a dormire senza alcol. 


Poi, due anni prima.


Era riuscito a scuotersi di dosso tutte le sue preoccupazioni quando aveva incontrato Shin Youngwoo al ritrovo. Per la prima volta da tanto tempo, vedeva qualcuno che stava più in basso di lui. Almeno Lee Junho non aveva debiti. Ma Shin Youngwoo aveva un grosso debito ed era ossessionato dai videogiochi.


Junho si sentiva rassicurato quando guardava Youngwoo.






'Almeno sono meglio di lui, no?' 


Era davvero come una magia. Da quando aveva incontrato Youngwoo, Junho riusciva a dormire senza ubriacarsi. Non importava quanto fosse tremenda la sua vita, poteva sopportarla pensando a Youngwoo che se la passava peggio.


E ora.


Junho conduceva una vita quasi del tutto identica a quella di due anni prima. Passava ancora da un lavoro all'altro. Era già alla fine dei suoi vent'anni. Presto ne avrebbe compiuti 30. Invece di mettere da parte un po' di soldi, non era ancora riuscito a trovare un vero lavoro.


Non riusciva ad evitare di insultare o aggredire i clienti quando lavorava al convenience store o al bancone di una sala computer. E di conseguenza doveva pagare gli accordi. Il suo orgoglio ne risentiva gravemente quando lavorava in un distributore di benzina. Era coperto d'olio, al contrario dei suoi compagni. Per di più, si irritava ogni volta che vedeva dei giovani con delle macchine straniere. La fatica era la cosa peggiore. Quelli che svolgevano lavori faticosi erano perdenti di mezza età che non si aspettavano molto dalla vita.


Dato che le cose stavano così, Junho stava cercando di cambiare la situazione. Tuttavia, era consapevole che sarebbe stato difficile, quindi si fece prendere di nuovo dall'ansia e cominciò di nuovo ad affidarsi all'alcol. Aveva bisogno di qualche rimedio. Doveva incontrare Youngwoo. Si sarebbe fatto due risate alle spese di Youngwoo con i suoi ex-compagni di classe e avrebbe dimenticato tutte le sue preoccupazioni. 


Gli altri ex-studenti erano in una situazione simile. Junho forse era in quella peggiore, ma tutti erano preoccupati per il loro futuro. Volevano incontrare Youngwoo.


Luogo dell'incontro della 45° classe diplomata alla Scuola Superiore Heroes. Lee Junho, il segretario dell'Associazione degli Ex-Studenti, si innervosì quando Youngwoo non si presentò in orario.


“Ehi, Kim Ahyoung. Sei sicura che Youngwoo verrà?”


Ahyoung lo prese in giro, “Non ne sono sicura. Non so se riuscirà a venire visto che hai deciso di incontrarci qui.”


Era un ristorante con giardino fuori città. Una persona senza la propria macchina avrebbe dovuto prendere un taxi per arrivarci. Era improbabile che Youngwoo, sommerso dai debiti com'era, potesse permettersi la tariffa di un taxi.


Lee Junho, che aveva scelto quel luogo d'incontro apposta, cominciò a pentirsene, un po' in ritardo.


“Quel tipo patetico... Non può neanche permettersi un taxi?”


In quel momento...


“Wow! Guardate là!”


Gli ex-studenti cominciarono a fare baccano mentre guardavano fuori dalla finestra. Anche Lee Junho e Kim Ahyoung si affacciarono. Videro una macchina nera entrare nel parcheggio.


“La Serie 13...!”


Un'auto di edizione limitata da 800 milioni di won! Lee Junho aveva visto molte macchine straniere quando lavorava nella pompa di benzina, ma non ne aveva mai vista una di quel livello.


'Merda! Ci sono bastardi del genere dovunque vado!'


Lee Junho scosse il capo al pensiero che la Serie 13 fosse una macchina aziendale di seconda generazione, mentre Kim Ahyoung aveva gli occhi a cuoricino.


'La mia vita sarebbe sistemata se sposassi un uomo con una macchina come quella. Quand'è che potrò uscire con uno così?'


Poi l'auto si fermò ad un lato del parcheggio. Tutti erano scioccati. La persona che scese dal posto del guidatore era Shin Youngwoo!


“C-Cosa?”


Lee Junho si alzò in piedi e gridò. Come faceva Shin Youngwoo, un perdente sommerso dai debiti a causa di un videogioco, ad arrivare in un'auto di lusso?


“Non è possibile!”






Era chiaro che l'aveva rubata. Lee Juhno e tutti gli altri ex-studenti lo pensavano.






Ma Ahyoung la pensava diversamente. 'Ha ripagato il suo debito e ha trovato un lavoro... Non era una bugia? Ma quanto dev'essere buono questo lavoro per potersi permettere una macchina come quella?'


Il cervello di Ahyoung andava a tutta velocità.


'Comunque, è una buona cosa. A Youngwoo piaccio... Non ha nessuna esperienza con le ragazze, per cui sarà facile accalappiarselo, e poi la mia vita sarà sistemata. Ok, sarà lui il mio uomo.'


In quel momento, una donna scese dal posto del passeggero. Ahyoung si disperò nel momento stesso un cui si accorse della bellezza della donna. Dall'altro lato, Juhno e gli altri ex-studenti quasi si strozzarono con l'acqua.


“Pftt!!!”


“M-Ma come è possibile?”


Perché erano così scioccati? Era a causa dell'identità della donna sul sedile del passeggero. Era Yura. La sua bellezza era riconoscibile persino da lontano. C'era come un'aura attorno a lei. Quella era la descrizione più adeguata per descriverla. 


“C-Come è successo?”


Nessuno riusciva a capire. Mentre tutti erano confusi, Yura si sporse verso Youngwoo e lo baciò. Dopo un po', arrivò una grossa limousine e la portò via.


“Q-Questa scena...?”


Agli occhi degli altri, sembrava che Yura se ne fosse andata dopo essersi goduta un appuntamento con Youngwoo. L'immaginazione dei suoi ex-compagni correva a ruota libera.


'Youngwoo è riuscito a sedurre Yura? Forse Yura ha pagato il suo debito e gli ha comprato quella macchina?<i>'</i>


'Come ha fatto a entrare in contatto con una donna come Yura? I mondi in cui vivono sono completamente diversi, non c'è un luogo dove possano essersi incontrati. No, forse... Forse in realtà Youngwoo è il giovane padrone di una tenuta? Forse ha fatto solo finta di essere un normale studente delle superiori e dell'università sommerso dai debiti?'


'Forse... Youngwoo è riuscito a creare una relazione con Yura grazie a Satisfy...'






'Sì, il tempo che Youngwoo ha passato a giocare a Satisfy non è stato inutile. Ha incontrato Yura in Satisfy, sono diventati amanti e il tutto si è spostato anche nella realtà...'


'Dannazione! Se giocassi costantemente a Satisfy invece di lavorare, potrei essere come Youngwoo?'


Youngwoo finalmente entrò. Già sapeva che i suoi ex-compagni nel ristorante avevano assistito alla scena fuori, quindi li salutò tranquillamente.


“Come va? State tutti bene?”


“...”


Questo era Youngwoo? Si comportava in maniera del tutto diversa da prima. Nessuno fu in grado di rispondere a Youngwoo, che si sedette da un lato. Riuscivano solo a fissarlo. Poi Youngwoo, tenendo un calice di vino in mano, ne tese uno a Lee Juhno.


“Ne è passato di tempo, vero? Prendi un calice.”


“Eh? S-Sì. Sì...”


Lee Juhno era esterrefatto. Shin Youngwoo era sempre indietreggiato di fronte a lui, sin dai tempi della scuola, e adesso gli stava chiedendo di bere insieme!


'Non volevo vederlo per questo...'


La rabbia ribollì nel cuore di Juhno. Youngwoo vuotò il bicchiere e disse: “Andiamo, fatti un bicchiere. Ma come va ultimamente? Non ti sei ancora tolto il vizio di mangiucchiarti le unghie? Cominci a invecchiare, dovresti smetterla. Non sei d'accordo?”


Lee Juhno scattò e si alzò dal suo posto. Poi afferrò Youngwoo e ringhiò.






“Bastardo! Non so cosa sia successo, ma non fare finta di essere uno d'alta classe! Ti uccido!”


In passato, Youngwoo sarebbe stato arrabbiato e spaventato. Ma ora era diverso. Era un uomo. In particolare, per un uomo adulto, le vere abilità erano il potere e la fiducia in se stessi. Quelli che possedevano queste abilità non si sarebbero tirati indietro facilmente davanti a nessuna situazione.


“Perchè sei così arrabbiato? Ripensa a tutte le parole e a tutte le azioni che hai rivolto contro di me. Hai idea di quanto fossi infuriato?”


“...!”


In quel momento, Juhno arretrò istintivamente davanti allo sguardo negli occhi di Youngwoo. Era perché gli era lampeggiata nella mente l'immagine di un uomo. Lo psicopatico con l'elmo a forma di teschio che lo aveva picchiato a Kesan Canyon! Lo sguardo negli occhi di Youngwoo era come quello dello psicopatico che recentemente aveva distrutto la Gilda Giant a Winston.


'È possibile? Quel bastardo era lui?'


Juhno riconobbe l'identità di Youngwoo e indietreggiò. Juhno, lo scriteriato che nessuno poteva controllare, si ritirava come un cane. Era difficile da credere. Agli ex-studenti, Youngwoo sembrò una persona diversa da com'era prima. 


Poi Youngwoo cominciò a ridere.


“Questo vino è buono. Che stai facendo? Non bevi?”


Youngwoo aveva vissuto molte difficoltà negli anni. Il ricordo di come era stato maltrattato dai suoi compagni era il suo trauma più grande. Ma quel giorno, fu in grado di superarlo, emergendone come una persona più matura e più stabile psicologicamente.


Questa crescita gli sarebbe stata di grande aiuto per Satisfy in futuro.






***






'Questo l'ha aiutato?'


Poco prima, Yura era scesa dalla macchina e aveva accorciato la distanza tra sé e Youngwoo per togliergli un po' di polvere dai capelli. L'angolazione dal ristorante l'aveva fatto sembrare un bacio.


Yura sorrise, ricordando l'aiuto che aveva ricevuto da Shin Youngwoo al Tempio di Yatan in passato. 


'Ho pagato il mio debito.'


Yura era riuscita a realizzare diverse imprese solo col suo potere. Adesso voleva sbarazzarsi del debole ricordo dell'aver ricevuto aiuto da qualcun altro. Perciò, aveva continuato a prestare attenzione a Grid e dopo una recente indagine, aveva deciso che avrebbe ripagato il suo debito in quel modo.




<ol>
         <li style="font-weight: 400">Manhwa: è il termine che indica genericamente, nella lingua coreana, i fumetti e i cartoni animati. Al di fuori della Corea il termine indica i fumetti realizzati nella Corea del Sud.</li>
</ol>




Traduzione di Martina Procida


Editing di Libusemumei
                                


                                



