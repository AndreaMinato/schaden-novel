---
weight: 1088
title: Capitolo 1088
pubDate: 2025-03-20T11:48:41.655Z
tags:
    - overgeared
---


[Adamantio che ha Perso la sua Luce]


[Detriti di un meteorite precipitato.


Ha la durezza e la forza dell’adamantio, ma ha perso il suo potere divino.


Peso: 10]


Nella fucina di Reinhardt…


“Hmm…”


L’adamantio era un ‘minerale’ che cresceva naturalmente nel regno degli dèi. Eppure, il meteorite era chiamato adamantio. Perché?


Rifletté Grid, mentre teneva il minerale in mano. Poi gli si avvicinò il nano Ke.


“Si dice che la Dea Rebecca abbia spaccato le alte vette dei cieli lontani e che con i frammenti abbia formato il sole, la luna e le stelle.”


Spiegò il collegamento tra l’adamantio e il meteorite usando contenuti mitologici.


“Il frammento di quella montagna gigante è il primo adamantio.”


“Capisco.”


Quello fu il momento in cui venne rivelato il ruolo fondamentale dei PNG e delle missioni. Grid annuì alla risposta.


Ke gli fece una nuova domanda,


“Allora, cosa pensi che sia la Pietra del Sangue?”


“…?”


“L’esperienza che usano i nostri fabbri per creare nuovi oggetti sulla base dei minerali sono gli insegnamenti della Dea della Luce. Conosciamo il ruolo dei minerali nella creazione perché il materiale che la Dea della Luce usava per creare tutte le cose era l’adamantio.”


“…”


Il fatto che il nano Ke fosse spesso distratto era dovuto all’essere rimasto intrappolato per centinaia di anni nell’Abisso? A volte era più seccante di un bambino, ma ora era diverso. Stava parlando perfettamente. Si poteva percepire la dignità di un artigiano. Era ‘l’immagine del nano’ che Grid aveva sognato.


“Significa che all’Inferno non ci devono essere minerali. I miti non descrivono Yatan solo come un malvagio dio distruttore? Non è sempre attivo, certo, ma pensa sempre a distruggere il mondo. Allora che dire dell’esistenza del minerale, strumento di creazione, nel suo mondo chiamato Inferno? È una scoreggia?”


“…”


Il Ke dal tono e aspetto serio stava ponendo domande profonde. La sua conoscenza dei miti era talmente grande che pose una domanda difficile da capire per chiunque se non per un numero ristretto di giocatori. Tuttavia, la sua ultima parola ‘scoreggia’ distrusse quell’immagine.


Mentre Grid ascoltava seriamente, la sua concentrazione si ruppe in un istante. Gli altri si sentivano così quando parlavano con lui? Il nuovo Grid consapevole di sé fece un voto.


<em>‘In futuro dovrò leggere molti libri veri.’</em>


In retrospettiva, le persone che leggevano molti libri si distinguevano fin dalla più tenera età. In particolare, le persone che leggevano molti libri avevano un’attrattiva intellettuale e buone relazioni interpersonali. In molti casi avevano incontrato una moglie meravigliosa e capace o un marito bello e bravo e si erano sposati subito.


Nel momento in cui la coscienza di Grid vagò per una strada secondaria…


“Sento che c’è un enorme colpo di scena.”


Disse Ke facendo un’osservazione sorprendente.


“…!!”


Aveva notato che c’erano molte distorsioni nella mitologia solo in base al concetto di minerale? Se così fosse, Ke sarebbe stato speciale tra i nani. Grid stava provando ammirazione, quando all’improvviso spuntò un vecchio ricordo.


“Alla fine, i demoni non hanno bisogno di un ambiente vitale? Ho visitato l’Inferno e ho visto dei recinti, un villaggio, case e castelli. Naturalmente c’era un fabbro. Forse all’Inferno non è insolito che ci siano minerali perché le risorse sono necessarie per vivere. In primo luogo, Yatan è un dio della distruzione periodica. Gli interesserebbe ciò che la vita crea prima che arrivi il suo momento di attività?”


“È una risposta di buon senso. Tuttavia, non è strano? Yatan si oppone alla Dea della Luce e l’Inferno è un mondo in conflitto con quello degli dèi. Allora, perché un concetto creato dalla Dea della Luce ha permeato l’Inferno? Non mi convince.”


“…”


Grid lo percepì: Ke stava cercando di sollevare questioni inaccettabili in quel mondo. In realtà, Rebecca e Yatan sarebbero potuti non essere in conflitto tra di loro… Beh, era una domanda ovvia.


<em>‘Non dirmi che…?’</em>


“Oof! Oof oof!!”


Grid bloccò la bocca di Ke quando il nano cercò di continuare la conversazione. Gli venne in mente l’esistenza degli ‘dèi’ che apparivano ogni volta che si avvicinava ai Sette Santi Maligni. Nell’istante in cui Ke sollevò la questione, Grid sentì che avrebbe potuto non essere perdonato dagli dèi e lo bloccò di riflesso.


“Maledizione!”


Ke scacciò la mano di Grid e si arrabbiò.


“Sei sempre lo stesso! Mi stai dicendo di smettere di dire sciocchezze e di tacere? Mi stai trattando come un vecchio sciocco! Non è così?”


“…”


Ke sembrava aver subito molte esperienze ingiuste. Aveva lasciato Talima e Lubana per l’Impero perché aveva perso il suo posto? Che fosse dovuto alla maledizione delle divinità?


<em>‘Quindi, come conseguenza, è rimasto intrappolato nell’Abisso? No, questo è troppo.’</em>


In ogni caso, quelle erano divinità inferiori. Potevano essere definite onnipotenti e generose quando sorvegliavano sempre la terra?


Grid aveva sbirciato la verità del mondo attraverso i Sette Santi Maligni e l’inferiorità delle divinità attraverso Hexetia. A quel punto era curioso di conoscere gli ‘dèi espulsi’. Erano stati menzionati per la prima volta dal Gran Maestro. Li considerava veri dèi che erano stati espulsi da quelli attuali?


<em>‘Magari avessimo potuto conversare un po’ di più.’</em>


Un’incarnazione dei Sette Santi Maligni…


Il Gran Maestro era più importante dell’Imperatore Juander ed una conversazione con lui avrebbe dato a Grid molte informazioni, ma la situazione non gli permise di concentrarsi sulla conversazione. Per Grid fu un peccato.


<em>‘Un giorno ne avrò di nuovo l’occasione.’</em>


Non era troppo preoccupato. Grid era convinto che il Gran Maestro fosse vivo e sapeva che prima o poi si sarebbero incontrati di nuovo. Solo che non sapeva se sarebbe stata un bene per lui.


“Ti sei calmato?”


Grid tolse la mano che bloccava la bocca di Ke. L’agitato Ke si sentì subito esausto e si calmò.


Grid cercò di tranquillizzare il nano che si comportava come un bambino.


“Non ho intenzione di ignorarti o negarti nulla. Ti ho solo trattenuto perché le parole avresti pronunciato avrebbero potuto metterti nei guai.”


Ke era sorpreso. Le sue parole lo avrebbero messo in pericolo? C’era un fondo di verità.


“È vero… La sfortuna mi colpiva ogni volta che raccontavo questa storia. Forse è la maledizione degli dèi?”


Per i nani la ‘maledizione di un’esistenza trascendente’ non era un concetto strano. Erano i nani ad essere stati tormenti dal drago Trauka per centinaia di anni. Ke rabbrividì e si guardò intorno. Gli corse un brivido lungo la schiena al pensiero che qualcuno lo stesse osservando da qualche parte.


Grid lo rassicurò,


“Non hai motivo di essere ansioso. Sei al sicuro finché sei al mio fianco.”


“…”


Le statistiche di dignità e fascino di Grid erano molto alte. Eccelleva anche nell’uso delle statistiche attraverso gli oggetti. Grid, che aveva aumentato notevolmente dignità e fascino con la spada e la corona del re, affermò a Ke di essere al sicuro, e Ke provò un profondo senso di fiducia e sollievo.






[L’affinità con il nano ‘Ke’ è aumentata di 3.]






“… Ora ti lascio. Il castello verrà riparato e ampliato come ho promesso l’altro giorno. Riposati e concentrati sulla creazione del nuovo minerale.”


Il tono di Ke divenne un po’ più cortese.


Per Grid era molto incoraggiante essere riuscito ad aumentare leggermente la sua affinità con Ke, che aveva vissuto per centinaia di anni ed era stato testimone delle leggende del passato. Grid pensò per un po’, ma ritenne che fosse troppo presto per tirare fuori il progetto del Palazzo Imperiale. In primo luogo, aveva in mente il progetto di Eat Spicy Jokbal.


Eat Spicy Jokbal non si era unito alla gilda Overgeared, ma inconsapevolmente aveva aiutato molto la gilda. I dungeon che aveva costruito intorno a Reinhardt attiravano i mostri e proteggevano i piccoli villaggi, fornendo al contempo terreni di caccia ai giocatori principianti, intermedi e di alto livello.


<em>‘Non sono uno sciocco. Non costruirò mai un dungeon per la gilda Overgeared.’</em>


Continuava a ripetere nonostante diversi anni di azioni dimostrassero il contrario.


Usava la scusa di aiutare sua nipote Elizabeth, ma i membri della gilda Overgeared sapevano bene che non era così. Eat Spicy Jokbal aveva cucinato con il Maestro dei veleni Edan e forniva i pasti ai membri di Overgeared, quindi era ormai ben voluto. C’era solo un ostacolo a frenare la sua decisione. Eat Spicy Jokbal voleva unirsi alla gilda Overgeared, ma per qualche ragione esitava.


Grid non sapeva il motivo esatto. All’inizio, sembrava che fosse perché era stato privato dell’uovo di drago, ma ora sembra non essere più così.


<em>‘Ogni persona ha le proprie motivazioni…’</em>


Eat Spicy Jokbal era la figura profonda che aveva fondato e gestito l’organizzazione oscura chiamata Carnevale di Sangue. Ci sarebbe voluto del tempo per aprire la sua mente e conoscere la sua storia.


Grid soppresse i suoi pensieri e iniziò a usare il mantice. La temperatura della fornace raggiunse rapidamente il livello che Grid voleva. Il processo di fusione doveva essere eseguito separatamente perché l’adamantio, il ferro del Drago Pazzo, il mithril nero e lo Zoccolo di Berith avevano punti di fusione diversi. Era un compito che non poteva essere svolto in breve tempo.


<em>‘Concentrazione.’</em>


Il metallo si fuse tra le fiamme. Tutti e quattro i minerali avevano forme e colori diversi, ma tutti brillavano di rosso dopo la fusione. Il calore aumentò velocemente, facendo sì che il corpo di Grid si inzuppasse di sudore. Se Grid non fosse stato un fabbro o una leggenda, avrebbe dovuto allontanarsi o cadere a terra in preda al dolore per il calore. Ma Grid era calmo come una persona in una sauna. Naturalmente non si è rilassato. Per fondere e mischiare cinque minerali, pavranio compreso, era necessario non perdere la concentrazione nemmeno per 0,1 secondi.


“Incontriamoci di nuovo con un altro aspetto.”


Una lama dorata…


Il pavranio che fluttuava intorno a Grid si gettò nella fornace. Questo fu il momento in cui la Lama che Mira agli Dèi, che aveva la caratteristica di evocare le ‘nuvole d’oro’ e le ‘Mani di Dio’ con una bassa probabilità dopo essere stata attaccata, ma che non era in grado di svolgere un ruolo importante a causa della sfortuna di Grid, scomparve dal mondo. Il pavranio appena rinato sarebbe stato più attivo di quello dell’era delle Mani di Dio.


Grid riuscì a fondere il pavranio e infine provò a mischiarlo.






[Il pavranio, creato con le abilità e la conoscenza delle leggende, è rinato per tua mano.]






[È stata rilevata una destrezza molto elevata.]






[Le tecniche del fabbro leggendario hanno portato alla creazione di un nuovo minerale.]






[È stata rilevata una conoscenza potenziale.]






[Le caratteristiche del Duca della Saggezza aiutano i progressi nella creazione del minerale.]






[Sono state rilevate diverse epopee.]






[Le storie di cui siete fatti si stanno impregnando nei nuovi minerali.]






Una luce intensa riempì la fucina e pervase anche l’esterno. Poteva essere scadente rispetto all’energia rossa di Saharan che copriva tutta la capitale imperiale, ma il bagliore dorato al centro di Reinhardt era uno spettacolo magnifico che catturò l’attenzione di tutti.






[Congratulazioni! Sei riuscito a creare un nuovo minerale!]






[Si prega di nominare il nuovo minerale!]






Una sostanza mai esistita era nata sulla punta delle dita di Grid. Era un ‘oggetto esclusivo di Grid’ che andava oltre il concetto di ‘oggetto specifico di una classe’ posseduto dalle classi nascoste.


“Ah…”


Quante avversità e difficoltà aveva superato per arrivare a quel momento? Il sentimentale Grid aprì la bocca,


“Il nome del nuovo minerale è…”






Traduzione di Deborah Gregoli


Editing di E.C.
                                


                                



