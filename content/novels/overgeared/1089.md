---
weight: 10890
title: Capitolo 1089
pubDate: 2025-03-20T11:48:41.655Z
tags:
    - overgeared
---


“Il nome del nuovo minerale è…”


Ovviamente doveva essere Pietra di Overgeared.


<em>‘… Non credo proprio.’</em>


Allora Overgearanio?


<em>‘Che sciocchezze.’</em>


La crescita non si poteva limitare a una sola cosa. Se il lato A si sviluppava, l’effetto sinergico del lato B che si sviluppava insieme era la crescita umana. Grid si rese conto che il suo senso nel dare i nomi era pessimo grazie al miglioramento delle sue capacità intellettuali ed esitò.


<em>‘Entrambi sono orribili.’</em>


Ora capiva la reazione di Lauel quando aveva nominato la gilda Overgeared e il regno Overgeared. Lauel si era adattato, ma sicuramente non si sarà addormentato troppo facilmente quando aveva sentito per la prima volta i nomi ‘gilda Overgeared’ e ‘Regno di Overgeared’. Naturalmente la sensazione sarebbe potuta essere un po’ diversa se Grid fosse stato osservato dalla prospettiva di una terza persona.


Grid si grattò la guancia e il mento. Ogni oggetto da lui creato non si poteva chiamare Overgeared qualcosa, era troppo monotono e per niente divertente. Aveva anche provato a dare alla Spada della Tigre Bianca il nome Spada di Pietra. No, aveva provato a chiamare la Spada di Pietra come la Spada della Tigre Bianca…? In ogni caso, da quel momento Grid si era seriamente preoccupato sulla questione del dare i nomi e si trovò in difficoltà.


<em>‘Non posso usare Grivanio.’</em>


Grid aveva già promesso a Braham che il nome del nuovo minerale creato con Braham sarebbe stato Grivanio. Sì, quella era una storia per quando l’avrebbe creata insieme a Braham. L’origine di quel minerale nero e dorato era il pavranio. Anche se il Duca della Saggezza aveva contribuito alla creazione, Braham non sarebbe stato contento se avesse avuto il suo nome. Non c’era Braham nel processo creativo e nemmeno la sua volontà.


“Ok, niente Grivanio per ora. Non preoccuparti e dormi bene.”


Mormorò Grid a Braham mentre ripuliva l’inventario.


Aveva l’abitudine di parlare da solo. Recuperò il mithril dalla luce bianca, il Corno di Astaroth, il Respiro del Drago Blu Rafforzato e il guscio del Grillo delle Caverne che si era decomposto durante la fusione della Lama che Punta alle Divinità. La resistenza del mithril dalla luce bianca era gravemente danneggiata, ma il resto dei materiali era quasi intatto.


<em>‘… Ok, ho deciso.’</em>


Grid finì di ordinare l’inventario e guardò la finestra di notifica che fluttuava nel suo campo visivo.






[Si prega di nominare il nuovo minerale.]






La risposta…


“Avidità.”


Il nuovo minerale aveva un desiderio infinito. Non si sarebbe mai consumato, moltiplicandosi in modo costante. Era il nome giusto, perché ricordava il creatore che non era soddisfatto della vetta su cui era salito e puntava a una montagna molto più grande.


Era anche un espediente per aumentare la sua consapevolezza. Grid sapeva anche che troppa avidità sarebbe stata velenosa. Dopotutto, non conosceva i problemi che la proliferazione di Avidità avrebbe causato in futuro.


Braham era l’unico che poteva risolverlo. Un essere che possedeva una saggezza ‘soddisfacente’ e la conoscenza per realizzarla…


Il giorno del ritorno di Braham, Grid sarebbe stato completo. Ne era convinto mentre stringeva in mano il minerale nero e dorato grande quanto un melone. Voleva controllare rapidamente i dettagli del minerale.






[Hai completato la denominazione.]






[Le informazioni sul nuovo minerale verranno aggiornate.]






[Avidità]






[Resistenza: infinita


Frutto della collaborazione tra il leggendario fabbro Pagma e il leggendario grande mago Braham, il pavranio è rinato per mano di Grid usando le sue abilità e le sue epopee.


Rispetto al minerale originario, sono state aggiunte molte caratteristiche.


Ha acquisito capacità curative grazie alla benedizione della Dea Rebecca. Aumenta il tasso di recupero della salute del proprietario del 300%.


Ha acquisito un’abilità di potenziamento dell’attacco grazie alla benedizione del Dio Dominion. Il potere d’attacco del proprietario aumenta del 15%.


Ha acquisito un’abilità di potenziamento della difesa grazie alla benedizione del Dio Judar. La difesa del proprietario aumenta del 15%.


Ragiona e si muove da solo, eseguendo gli ordini del suo proprietario come priorità assoluta. Ogni movimento non richiede energia.


Durezza, forza e fragilità non possono essere modificate. Tuttavia, c’è un limite.


Assorbe completamente tutte le proprietà. Tuttavia, bisogna fare attenzione a non concedere proprietà contrastanti allo stesso tempo.


La proliferazione raddoppia volume e peso ogni 10 giorni. Tuttavia, questo effetto si applica solo quando è nella sua ‘vera forma’.


C’è un’alta probabilità di attivare gli effetti ‘schiacciamento’ e ‘ricostruzione’ quando si colpisce.


L’abilità passiva ‘Sempre Insieme’ viene applicata.


I titoli ‘Leggenda del Canyon’ e ‘Protagonista di Due Epoche’ sono condivisi anche da Avidità.]






“Pazzesco…”


Le caratteristiche uniche del pavranio, il minerale definitivo, dell’adamantio che aveva perso il suo potere sacro e del mithril nero donato dall’Imperatrice Basara…


Una pietra a cui è stato tolto il potere demoniaco, le caratteristiche uniche dello Zoccolo di Berith che Grid aveva potenziato con la Trasformazione Finale e il titolo acquisito dalle sue epopee…


Erano tutti dentro Avidità. Un risultato che andava ben oltre le aspettative e l’immaginazione di Grid. Avrebbe potuto immaginare che le sue epopee avrebbero influenzato la creazione di un nuovo minerale? Inoltre, l’effetto di proliferazione era troppo ideale. Era davvero calibrato correttamente.


La correzione era un vantaggio di cui godevano tutti i giocatori di Satisfy. Ad esempio, il sistema lo correggeva ogni volta che creava un oggetto o un progetto. Grazie alla correzione del sistema, Grid poteva creare un progetto perfetto e svolgere attività in ogni campo pur non avendo le conoscenze necessarie.


Esatto. Era la correzione del sistema che implementava soluzioni per i problemi che non potevano essere risolti con il livello di conoscenza del giocatore in base alla ‘probabilità’ dell’abilità. Ciò era quanto successo con la creazione di minerali.


In effetti Grid era preoccupato. La proliferazione del ferro del Drago Pazzo non era per aumentare da uno a due, bensì di un volume. Ad esempio, quanto sarebbe stato doloroso se la spada ricavata da Avidità fosse diventata sempre più grande e pesante ogni 10 giorni a causa dell’effetto di proliferazione?


Una volta cresciuta a un livello inaccettabile, sarebbe stato necessario smontarla e creare una nuova spada. Altrimenti, avrebbe dovuto risolvere il problema usando il Martello del Drago Folle per eliminare quella caratteristica. Tuttavia, la quantità di minerali creati sarebbe aumentata, quindi era un problema che poteva permettersi.


Ora tutti i suoi problemi erano stati risolti. Avidità si sarebbe moltiplicata solo nella sua vera forma.


<em>‘Quando si sarà moltiplicata a sufficienza, potrò toglierne un po’ e creare un oggetto.’</em>


L’oggetto avrebbe mantenuto una forma perfetta per il resto della vita…


Quando ci pensava, il cuore di Grid batteva forte. Si sentì pervadere da una grande gioia, difficile da esprimere a parole.


“Ok… Rimaniamo in questo stato per un po’.”


Il misterioso minerale rotondo era nero e dorato. Grid accarezzò l’elementale della luce sulla sua spalla e iniziò a dedicarsi al lavoro di fabbro. Aveva intenzione di fare esperimenti con i restanti 101 pezzi di mithril nero. Qual era l’effetto dell’energia combattiva del Re Eroe su di esso? Poteva concedere quella caratteristica ad altri minerali od oggetti? Poteva trasferire la potenza dei suoi compagni animali e delle sue evocazioni? Aveva molte domande.


La natura curiosa di Grid era eccitata. Era sicuro di poter sperimentare dato che la sua Abilità Autentica del Fabbro Leggendario (Che Lotta contro gli Dei) gli consentiva di fare oggetti di livello almeno epico e il Martello del Fabbro che va contro gli Dei amplificava la sua abilità di fabbro.


Ttang! Ttang! Ttang!


Il chiaro suono del metallo, che non si sentiva da tempo, iniziò a risuonare nell’area della fucina. Centinaia e migliaia di fabbri accorsero perosservare il lavoro di Grid e le fucine di Overgeared si riempirono di nuovo di energia. Per almeno un mese, Grid aveva intenzione di concentrarsi sugli esperimenti finché Avidità non avesse proliferato tre volte.


<em>‘Poi creerò due nuovi oggetti con l’Avidità moltiplicata.’</em>


C’era una sensazione di appagamento che si poteva provare solo lavorando come fabbro. Il sorriso sul volto di Grid non scomparve.


***






Il tempo passò rapidamente. A breve divenne argomento di discussione la prossima Competizione Nazionale. Tutti i media del mondo erano ansiosi di analizzare chi fosse stato scelto come ‘demone’ per la prossima Competizione Nazionale. Tuttavia, la maggior parte dell’attenzione dei ranker era rivolta al Regno di Overgeared piuttosto che alla Competizione Nazionale.


“Non pensate che il ritmo di crescita economica del Regno di Overgeared sia pazzesco in questi giorni?”


“Hanno formato un’alleanza totale con l’Impero, quindi possono crescere senza alcun timore.”


“Non è al livello di un’alleanza. È come se l’Impero volesse conquistare il Regno di Overgeared.”


“Si dice che l’Imperatore sia completamente ossessionato da Grid.”


“Assurdo. Anche se ora c’è l’Imperatrice…”


“Perché è stato Grid a rendere Basara Imperatrice.”


“Questo è troppo. Come ha potuto farla diventare Imperatrice, anche se si tratta di Grid?”


“Non credo che si tratti di una diceria, se si analizzail contenuto dell’epopea.”


“Può essere interpretata in molti modi. È solo una coincidenza, una coincidenza.”


“Allora, alla fine è fortuna? Che stronzata. Se la fortuna continua allora non si tratta di fortuna, ma di abilità. Non è forse vero che Grid intendeva fare di Basara l’Imperatrice?”


“Allora, cosa farai?”


“Mi trasferirò nel Regno di Overgeared.”


“Cosa? Anche tu?”


“Sì. Allo stato attuale non vedo un futuro in questo paese. Quando il Regno di Overgeared sarà pieno di ambizioni, il nostro sarà il primo paese a perire. Prima di allora, andrò nel Regno di Overgeared.”


“Hmm…”


Le forze si stavano dividendo. L’Impero sicuro e protetto o il Regno di Overgeared con un futuro pieno di aspettative? L’Impero era cresciuto costantemente da quando l’Imperatrice Basara aveva attuato politiche di unità, ma la possibilità di espansione territoriale era quasi perduta. Intanto, il Regno di Overgeared stava diventando saturo e probabilmente avrebbe divorato i regni vicini.


A parte quelle due nazioni, il resto del mondo sembrava avere poche speranze, quindi i giocatori dovevano prendere una decisione. Era meglio cambiare barca in anticipo e le ragioni erano tre.


In primo luogo, c’era la possibilità che il Regno di Overgeared espandesse il suo potere. Secondo, l’importanza del potere nazionale era stata rivelata dall’incidente del Grande Demone Berith. Terzo, c’era la variabile del Continente Orientale.


Man mano che le informazioni sul Continente Orientale si diffondevano tra i giocatori, la gente iniziava a temere il Regno di Hwan e gli yangban. Una forza feroce che dominava il Continente Orientale…


Se i trascendenti del Continente Orientale, che in passato avevano un grande senso civico rispetto all’Impero di Saharan, si fossero diretti verso l’Occidente, i paesi deboli sarebbe stati distrutti da un giorno all’altro e i giocatori dei paesi distrutti avrebbero ricevuto troppi danni.


Gli unici paesi che potevano proteggersi erano l’Impero e il Regno di Overgeared. Proprio così: il Regno di Overgeared era il protagonista della nuova era, una nuova epoca accompagnata da molti cambiamenti.


“Grruk. Kurruk.”


Gli orchi…


“…”


“Ahahah!”


I semi-draconiani e così via…


Le molte specie che si erano nascoste in varie parti del continente per sfuggire alla tirannia dell’Impero iniziarono ad emergere.






[Nota dell’editor: in coreano, il nome del protagonista è 그리드 che si pronuncia Geu-ri-d che fonicamente può esser reso sia con Grid che Greed (termine inglese che in italiano significa avidità). Sin dall’inizio il traduttore dal coreano all’inglese ha scelto Grid perché pensava che fosse un nome migliore e perché questo non è il termine coreano comunemente usato per il concetto di avidità. Solo dopo qualche centinaio di capitoli, quando l’autore ha scritto il nome in inglese, ha scoperto che si trattava effettivamente di ‘Greed' come avidità. Quindi le versioni inglese e italiana ormai manterranno il nome Grid anche se l’essenza del suo nome significa ‘avidità’.]






Traduzione di Deborah Gregoli


Editing di E.C.
                                


                                



