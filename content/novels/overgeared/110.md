---
weight: 1100
title: Capitolo 110
pubDate: 2025-03-10T08:59:29.217Z
tags:
    - overgeared
---


Satisfy aveva implementato un sistema di totale libertà. Aveva più di due miliardi di utenti, che potevano selezionare liberamente o creare più di 10000 classi, e c'erano 10000 classi comuni.


Ogni classe comune aveva una classifica dei 10 migliori utenti. Sembrava ci fossero ogni volta gli stessi ID. Ciò significava che i migliori dieci di ogni classe stavano allargando il distacco con quelli  classificati dall'undicesimo posto in giù, e diventava virtualmente impossibile per nuove figure entrare nella classifica dei migliori dieci.


Ma approssimativamente sei mesi prima, c'era stato un grande stravolgimento nelle classifiche di ben 16 classi di rilievo. La Gilda Tzedakah si era spostata dal L.T.S. a Satisfy ed era entrata nella top 10 di ogni classifica in soli quattro mesi. Lo spettacolare debutto della Gilda Tzedakah in Satisfy aveva avuto un grosso impatto sugli utenti, guadagnandosi anche l'attenzione dei media.


Ma dopo di che...


Le classifiche rimasero immutate per un po'. Dopo l'apparizione della Gilda Tzedakah, i top rankers rimasero gli stessi per più di metà anno. 


Fu all'incirca un mese fa. Così come quando, in passato, era apparsa la Gilda Tzedakah, anche questa volta ci furono cambiamenti radicali nelle classifiche. Dieci nuove figure apparvero come comete nelle classifiche di dieci classi principali. Quei nuovi dieci vennero chiamati “le Dieci Reclute” e su di loro si riversarono gli elogi e le aspettative delle persone.


“Stirpe Maledetta!”






[Il sangue impresso nella Spina del Profondo Lamento risponde al tuo sangue e ti permette di scatenarti.]






[L'abilità di danno è aumentata del 150%. La velocità di movimento è aumentata dell'80%.]






[La Salute viene consumata continuamente mentre l'abilità è attivata.]






“Ohhhh!”






[Hai inflitto 34,030 punti di danno.]






[Hai inflitto 25,111 punti di danno.]






[Hai inflitto 29,600 punti di danno.]






La flamberga, che assomigliava allo stelo spinoso di una rosa, squarciò i mostri seguendo la sua traiettoria . Il sanguinamento non si fermò, mentre Ibelin sfrecciava tra i mostri. Poi afferrò il collo di uno di loro e usò un'abilità.


“Lacerazione!”






[Hai inflitto 505,900 punti di danno.]






“Kieeeek!”


Ibeliin stava avendo successo sin da quando aveva ricevuto la Spina del Profondo Lamento da Grid. Era riuscito a completare dungeon difficili che lo avevano frustrato più di una volta e si era guadagnato un gran numero di ricompense, cacciando mostri più forti di almeno 30 livelli rispetto al suo.






[Il tuo livello si è alzato.]






“Bene!”


Dopo essere entrato nella zona di livello 200, Ibeliin era riuscito ad innalzare il suo livello solo una volta ogni cinque giorni. Ma adesso riusciva a guadagnare un livello in un solo giorno.


Era un'impresa che riusciva a realizzare cambiando territorio di caccia. Ed era in grado di farlo grazie alla Spina del Profondo Lamento, dunque il potere degli oggetti era davvero qualcosa di fantastico.


'È valsa la pena spendere 2,5 milioni in oro. Questo è tutto un altro mondo!'


Il primo posto nella classifica dei migliori spadaccini era ben custodito da Zirkan. Zirkan era una presenza ingombrante, quindi era difficile arrivare a prendere il primo posto, ma Ibeliin sarebbe stato presto in grado di conquistare il secondo posto, se avesse continuato a crescere così.


“Aspetta e vedrai, Lauel!”


Ibeliin aveva iniziato a giocare a Satisfy due mesi più tardi rispetto agli altri membri della sua gilda, dato che aveva dovuto terminare i suoi studi. Perciò lui non faceva parte della Gilda Tzedakah quando questa aveva fatto il suo debutto, e invece era diventato uno delle Dieci Reclute.


Fino ad allora, Ibeliin era convinto di essere il migliore tra le Dieci Reclute. Non ne aveva mai dubitato, come membro della Gilda Tzedakah. Ma questo cos'era?


Lauel aveva debuttato nella top 10 della classifica dei migliori maestri di Qi Gong<b>1</b> quando Ibeliin era al nono posto tra i migliori spadaccini. Adesso Lauel era al primo posto tra i migliori maestri di Qi Gong e 178° nella classifica globale. Dall'altro lato, Ibeliin era il terzo tra i migliori spadaccini e 199° nella classifica globale.


Ibeliin aveva visto Lauel in un'intervista in TV e si era reso conto che avevano la stessa età. Era stato un evento scioccante per Ibeliin, che era quello con l'autostima più alta tra i suoi compagni.


Da allora, Ibeliin aveva riconosciuto in Lauel il suo rivale e si era sforzato di superarlo. Ma non era un'impresa facile. Se riusciva ad avvicinarsi di un passo, il suo avversario avanzava di due. Perciò, Ibeliin cominciò a riconoscere i suoi limiti. Non poteva negare che Lauel gli era superiore.


Tuttavia, ora aveva messo le mani sulla Spina del Profondo Lamento.


'Gli oggetti sono parte delle nostre abilità...! Lauel, questa volta sarò più avanti di te!'




<p style="text-align: center">***</p>




[Grid! Sei venuto -^0^-]






[Mi sei mancato tanto!]






[Mezza giornata senza di te è come aspettare 10 anni... Aspettavo disperatamente che arrivassi!]






La chat della gilda impazzì non appena Grid si collegò al gioco.


I membri della gilda diedero il benvenuto a Grid come se avessero ritrovato un amore perduto, dopo tanto tempo.


Era tutto per un'unica ragione.






[Fai i miei oggetti, presto!]






[Mi gira la testa perché voglio un oggetto con classificazione leggendaria ㅠㅠ]






[Prima a me! Grid, se fai un oggetto leggendario per me, schizzerò immediatamente nella top 20!]






'Per favore, fai i miei oggetti!'


Ecco che cosa desideravano davvero i membri della gilda. Al momento, Grid era una figura molto importante e insostituibile.


“Uhuhuh... Sono schiavi dei miei oggetti.”


Mentre Grid rideva tra sé, compiaciuto, Ibeliin apparve nella chat della gilda.


[Fratelli, Sorelle. Credete sia facile per Grid creare un oggetto leggendario? ^^ Lasciatelo in pace. ^^]






[Cosa? Ibeliin, sei di nuovo salito di livello? Non è passato solo un giorno?]






[Sì! ^^ Ho cambiato territorio di caccia. ^^ La mia esperienza sta crescendo rapidamente ^^ Prima mi impegnavo al massimo e riuscivo a guadagnare solo 1 livello ogni 5 giorni ^^ Questo è il vero potere degli oggetti ^^ E tutto grazie a Grid. ^^]






[Ehi... Non importa quanto tu sia emozionato, smettila di usare ^^ ← … Porta sfortuna.]






[Sono proprio invidioso – – Ero invidioso quando Pon ha avuto un oggetto unico, ma a Ibeliin va persino meglio. Prima o poi, non raggiungerai il secondo posto?]






[Un oggetto leggendario è davvero... Anch'io voglio averne uno.]






Dopo essersi unito alla Gilda, Grid aveva realizzato solo la lancia di Pon e la Spina di Ibeliin. Quei due erano finiti con con un oggetto unico e uno leggendario, quindi le aspettative degli altri membri della gilda erano altissime.


Grid non poteva creare oggetti unici o leggendari incondizionatamente, ma i membri della gilda speravano almeno in qualche oggetto unico. Grid era preoccupato di riuscire a produrre solo oggetti con classificazione normale o rara, perciò li aveva avvertiti in anticipo.






[Non penso di poter creare oggetti unici o leggendari troppo spesso. Difatti, due delle tre Lance della Burrasca avevano classificazione epica e una delle Spine di Ibeliin aveva classificazione rara. Spesso mi capita di creare oggetti normali o rari. Per cui tenete a mente che i vostri oggetti potrebbero finire per avere una classificazione rara o epica.]






[Sì, esatto. Calmiamoci. Non abbiamo detto di volere oggetti epici da Grid fin dall'inizio? Non perdiamo di vista le cose. Inoltre, gli oggetti creati da Grid sono comunque migliori di altri oggetti dello stesso livello, indipendentemente dalla classificazione. È abbastanza, anche con una classificazione rara.]






[Sì... Se siamo fortunati, un giorno riceveremo un oggetto unico o leggendario.]






Quando l'eccitazione dei membri della gilda si placò, Jishuka decise per chi sarebbe stato realizzato il prossimo oggetto.






[Grid, questa volta voglio che tu faccia un'armatura per Vantner.]






Vantner bocciò l'idea.






[Un'armatura? Perchè? Ferma! Non ho bisogno di un'armatura! Voglio un'arma! Fammi un'arma! Un'arma mi permetterà di cacciare più velocemente e farmi alzare di livello!]






[Sta' zitto, Vantner. La tua arma attuale non è abbastanza buona grazie a Grid? È una buona arma, anche se non può essere paragonata a quella di Pon o a quella di Ibeliin. E tu sei un tanker. Al momento, sei inutile negli assalti. ^^]






[ㅠㅠ Capo...]






[Cosa? Hai qualcosa da dire?]






[No... Io...]






Non solo Vantner, ma tutti i membri, indipendentemente dall'età e dal sesso, si sottomettevano a Jishuka. Normalmente si comportavano come una famiglia o come semplici amici, ma una volta che veniva dato un ordine, lo seguivano incondizionatamente. Era la dimostrazione di quanto i membri della gilda si fidassero di Jishuka.






[Ho già un metodo di produzione per un'armatura. Ma non ho ancora ottenuto tutti i materiali necessari. Mi ci vorrà al massimo mezza giornata. Fino ad allora, fate quello che volete.]






“Mezza giornata...”


Era abbastanza ambiguo creare un oggetto in mezza giornata.


“Dovrei mettermi a cacciare per la prima volta dopo un bel po' di tempo? Quel posto che volevo vedere...”




<p style="text-align: center">***</p>
C'erano terreni di caccia di diversi livelli a Winston, che andavano da quelli per principianti a quelli per i ranker.


Il territorio di caccia più popolare tra gli utenti di livello superiore a 150 era il Labirinto del Golem. I golem nel labirinto erano stati concepiti da un mago per proteggere i suoi tesori nascosti, quindi il luogo era adatto per fare soldi, grazie a tutte le pietre magiche e ai minerali che si potevano ottenere. Valeva la pena anche per l'esperienza che si poteva guadagnare.


Ma c'era un problema fondamentale. I golem avevano una difesa elevata ed erano quasi immuni agli attacchi fisici. Quindi il Labirinto del Golem non era altro che un terreno di caccia privato per maghi. 


La maggior parte delle squadre che vi si recavano erano composte o da maghi e guaritori o da un paladino, un mago e un guaritore. Non vi si trovava nessun tipo di attaccante fisico. In questo luogo, c'era una sola persona che cacciava sola e, per di più, con uno spadone.


La gente gli rideva dietro.


“Ehi Mister, sei venuto qui per cacciare?”


“Sì.”


“Ah? Davvero? Senza una squadra?”


“Mi piace giocare da solo...”


“Pfft!”


“Kilkil! Un principiante!”


La gente cominciò a ridere del tipo che brandiva lo spadone. Un guerriero che veniva da solo a cacciare golem sembrava dotato di molto poco buonsenso. Da un lato, all'uomo con lo spadone non importava delle persone che lo deridevano.


Dozzine di utenti lo guardarono mentre si avvicinava al golem con passi pesanti. Poi lo pugnalò con lo spadone, senza esitazione.


“Arte della Spada di Pagma, Assassinio!”


<i>Peeeeong!</i>


“...!”


Era uno spettacolo incredibile. Il gigantesco golem di ferro, che non poteva essere danneggiato nemmeno da una dozzina di spade, era stato scaraventato contro il muro con un solo colpo dello spadone? La folla era sbalordita. Qualcuno gridò:


“A-Aspetta un momento...! Quell'elmo e quello spadone nero...! Non è quel macellaio umano che ha spazzato via la Gilda Giant da solo, diventando famoso all'istante?” 


“È vero! Lo riconosco ora! Il Macellaio Crudele!”


“Kyaaaaak! Fa persino più paura!”


“Wow... L'ha fatta davvero sporca... Ha davvero distrutto la Gilda Giant da solo.”


Nel frattempo, Grid, coperto dall'elmo, era rimasto confuso, mentre reggeva ancora lo spadone.


'La sua salute è diminuita solo di metà, anche se ho usato Assassinio? Questa è davvero dura.”


Assassinio era un colpo mortale. Inoltre, Dainsleif infliggeva maggiori danni se la difesa dell'avversario era alta. Per questo Grid aveva pensato di poter facilmente cacciare i golem. Ma si sbagliava. I golem del labirinto erano molto più tosti di quanto si aspettasse.


'Tuttavia, ho un metodo.'


Grid mise via Dainsleif e tirò fuori una piccozza dal suo inventario. Era la migliore piccozza, realizzata direttamente da lui. Aveva una comprensione dell'oggetto del 100%, perciò dei puntini rossi cominciarono ad apparire su tutto il corpo del golem.


Grid mirò con la piccozza ai punti rossi. Poi…


<i>Kaaaang! Kaaaaang!</i>






[Hai ottenuto un minerale di ferro.]






[Hai ottenuto un minerale di ferro deluxe.][Hai ottenuto tre oricalchi danneggiati.]






Eccetto che per le pietre magiche che svolgevano il ruolo di fonte di energia, il golem era composto solo di minerali! Lui era un fabbro leggendario e aveva una comprensione del 100% della piccozza, per cui i golem erano come una miniera di fronte a Grid, che era un minatore eccellente.


“...Che diavolo è questo?”


Ogni volta che il golem veniva colpito dalla piccozza, dei minerali cadevano a terra, lasciando tutti gli utenti a bocca aperta. Loro riuscivano a malapena a cacciare i golem con enormi sprechi di magia, perciò vedere Grid che li cacciava con una piccozza era uno spettacolo assurdo.


“Solo una volta...”


Un paladino, che aveva un lavoro secondario come minatore, catturò allegramente un golem che passava, prima di tirar fuori una piccozza e colpirlo  ferocemente.


<i>Chaaeng!</i>


“...Keok!”


Il paladino urlò e si afferrò il polso, che sembrava si fosse rotto dopo aver colpito il golem con la piccozza. Il golem non mostrava nessun graffio, quindi girò la testa per accertarsi della posizione del paladino e attaccò.


Nel frattempo, Grid si avvicinò ad un altro golem e cominciò a picconare, dopo averlo steso. Ancora una volta, i minerali fuoriuscirono a fiumi dal golem. Grid era eccitato quando esclamò:


“Uhuhuhuh...! Cos'è questo? Non è niente male! Kuahahahah!”


Il volto di Grid era coperto dall'elmo a forma di teschio e assomigliava di uno psicopatico mentre continuava ad agitare la piccozza contro i golem. Gli utenti erano terrorizzati.


“Cavolo, fa paura...”


Le persone erano sospettose nei suoi confronti perché Grid aveva il potere di far fuori la Gilda Giant senza correre alcun pericolo. Aumentarono le distanza, fino a che non furono più in pericolo, e poi scapparono.


Grazie all'ampiezza del labirinto, Grid rimase solo.


Tuttavia, non prestò attenzione a ciò che aveva intorno perché era completamente assorbito dalla raccolta di minerali. Raccolse più minerali di quanti gliene servissero originariamente, perché era solo. Guadagnò anche un livello.


Poi arrivò un sussurro da Jishuka.


-Grid, la preparazione dei materiali è terminata.


“Ok, sto tornando adesso.”


Grid canticchiò davanti al suo inventario pieno di minerali e lasciò il labirinto. No, aveva intenzione di andarsene, ma si smarrì.


“No, maledizione! Questo cos'è? Perchè questo posto è così complicato? Dove sono andati tutti? Dannazione! Anche se volessi chiedere indicazioni, non posso perchè non c'è nessuno! Questa #^%!$-#!”


Grid girovagò per un po'. Ma non importava quanto gironzolasse, non riusciva a trovare l'uscita del labirinto e alla fine chiamò la gilda.






[Sono nel Labirinto del Golem, qualcuno potrebbe venire ad aiutarmi?]






“Uh?”


Grid si era appoggiato ad un muro mentre usava la chat, e i suoi occhi improvvisamente si spalancarono. Il muro stava crollando.


“C-Cosa? Aaaaaah...!”


Grid cadde, insieme al muro.


<i>Kuuuong!</i>


“Cough! Cough! Uh?”


Grid lottava con il dolore della caduta, quando all'improvviso rabbrividì. Alzò la testa e vide un golem che era almeno cinque volte più grosso degli altri golem del labirinto.


“...Cosa?”


<i>Kuweeeeeeoh!</i>






[Il Guardiano del Labirinto si è svegliato da un lungo sonno.]






[Le trappole magiche piazzate dal Grande Mago Braham sono state attivate.]






[Hai subito 205,100 punti di danno.]






[Hai subito 399,000 punti di danno.]






[Hai subito 174,340 punti di danno.]






[Una leggenda non muore facilmente. Puoi resistere a tutti gli attacchi per 5 minuti con la salute al minimo.]






<i>Pepeng! Kakakak!</i>


Le trappole magiche si attivavano in continuazione e attacchi d'ogni tipo lo colpivano. Tuttavia, Grid divenne invincibile grazie alla sua attivazione passiva e sopravvisse a tutti gli attacchi. Fortunatamente, le trappole terminarono prima che la durata dell'invincibilità di Grid fosse finita.


Finalmente, il Guardiano del Labirinto si mosse. Grid prese la pozione di salute di più alta qualità che avesse e assunse un'espressione cupa. 


'Il tempo di ricarica dell'invincibilità passiva è di un giorno. Perdere la mia garanzia di sopravvivenza fin dall'inizio è la cosa peggiore.'


Non vedeva nessuna via di scampo. Grid decise che doveva sconfiggere il Guardiano del Labirinto per scappare e afferrò Dansleif.


1Qi Gong: si riferisce a una serie di pratiche e di esercizi collegati alla medicina tradizionale cinese e in parte alle arti marziali che prevedono la meditazione, la concentrazione mentale, il controllo della respirazione e particolari movimenti di esercizio fisico. Il Qi Gong si pratica generalmente per il mantenimento della buona salute e del benessere sia fisici sia psicologici, tramite la cura e l'accrescimento della propria energia interna (i<a href="https://it.wikipedia.org/wiki/Ki_(filosofia)">l</a> Qi).










Traduzione di Martina Procida


Editing di Libusemumei
                                


                                



