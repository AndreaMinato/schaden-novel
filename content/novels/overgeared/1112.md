---
weight: 1112
title: Capitolo 1112
pubDate: 2025-02-27T07:38:51.444Z
tags:
    - overgeared
---


‘Grid ha appreso l’arte della spada da Asmophel?’


Il malinteso di Resh era comprensibile. L’arte della spada di Asmophel, che raffigurava la nascita e la morte di un fiore, sembrava l’evoluzione finale della danza della spada del Fiore introdotta di recente da Grid.


Spada di Fuoco Asmophel…


Le abilità di una persona acclamata come il pilastro dell’Impero insieme all’attuale leggenda Piaro erano grandiose, come affermavano le voci che Resh aveva sentito. Il bocciolo sbocciato in Kyle esplose. La potenza distruttiva che non permetteva alcun grido agitò la foresta.


Nel bel mezzo dell’esplosione, saltò fuori il logoro Kyle. Non perse lo slancio nonostante il suo corpo fosse ricoperto di sangue.


Gli occhi di Amelda, Kentrick e Dante tremarono.


“C-cosa? Come fa a stare bene?”


“Beh… Sembra che abbia respinto la forza esplosiva con la sua stessa forza.”


“…”


I tre cavalieri lo sapevano. In passato, Asmophel era rimasto il numero due a causa dei limiti della sua tecnica di spada. L’arte della spada di Asmophel produceva una potente forza esplosiva usando l’energia della spada e aveva un forte potere distruttivo ad ampio raggio, ma era relativamente debole contro i singoli bersagli e consumava molta salute.


Era per quel motivo che Asmophel perdeva ogni volta che affrontava Piaro. Sì, Asmophel non aveva mai vinto contro Piaro. Tuttavia, ad accezione di Piaro, non aveva mai perso contro nessuno. Perché? Piaro aveva l’abilità unica di riuscire a dissipare la forza esplosiva dell’arte della spada di Asmophel.


Esatto. Nei ricordi dei tre cavalieri, Asmophel era ‘l’uomo che non poteva superare Piaro, ma colui che aveva messo il mondo ai suoi piedi’. Ora, Kyle era un mostro se riusciva a gestire direttamente l’energia della spada di un grande spadaccino.


<em>‘Al livello di Piaro…’</em>


L’ex Imperatore Juander, l’uomo incompetente e sciocco che li aveva mandati via tutti, aveva effettivamente scelto Kyle con una prospettiva accurata…? I tre cavalieri furono travolti dal dispiacere e si morsero le labbra.


Nel frattempo, Kyle era alle prese con Asmophel. Usò la forma superiore con cui aveva sopraffatto i cavalieri a una cifra. Muovendo tutto il suo corpo riuscì a non mostrare ad Asmophel alcun punto debole. Con una gomitata colpì Asmophel alla spalla. La spada di Asmophel penetrò l’addome di Kyle che gli tirò un pugno dall’altro lato della spada. Kyle alzò il ginocchio per bloccare la spada di Asmophel mentre concentrava la corrente elettrica nel gomito che stava schiacciando la spalla di Asmophel, che venne fulminato.


Con un aspetto che apparteneva ovviamente a un lignaggio nobile, il bel volto di Asmophel fu preso a pugni e schiacciato mente il suo mantello blu venne ricoperto di terra. Kyle raggiunse Asmophel e tirò fuori il mantello blu svolazzante. Poi, il corpo di Asmophel rimase intrappolato nel terreno, e ci venne sbattuto contro ancora, ancora e ancora! I pugni di Kyle iniziarono a cadere in successione.


“Ahaa! Ahahahah!”


Kyle era in delirio e ricordò il momento in cui ricevette il messaggio divino del Dio della Guerra. Il grande dio aveva regalato a Kyle, che era stato squallido in confronto agli altri pilastri, l’arte marziale finale dopo aver perso un braccio a causa di un mostro e la sua totale fiducia.


Kyle aveva imparato le sette tecniche segrete mentre vagava tra le rovine negli ultimi mesi e sperimentò il miracolo divino. Non solo aveva recuperato il braccio perduto, ma era stato anche in grado di rafforzare ulteriormente le correnti che fluivano attraverso il suo corpo e di controllarle liberamente.


Quello era il potere di un grande dio. Col passare del tempo, Kyle avrebbe scavalcato il Gran Maestro e non avrebbe più avuto paura del mostro che gli aveva portato via il braccio. Nel momento in cui avesse ricevuto l’arte marziale definitiva, sarebbe andato in paradiso…


Kyle ci credeva e se ne convinse in quel momento. Era certo di poter realizzare il suo credo. Il fatto che da solo stesse sopraffacendo i cavalieri a una cifra, che avevano guidato l’età d’oro dell’Impero, lo fece sentire in estasi.


“Eh…?”


Kyle, che stava agitando i pugni eccitato, smise di ridere. All’improvviso provò un senso di alienazione, perché le condizioni di Asmophel erano relativamente buone. Asmophel continuava a essere colpito dai pugni di Kyle, ma non pareva aver subito alcun danno.


<em>‘La pelle della trascendenza?’</em>


Asmophel era arrivato al punto di trascendenza con il solo talento? No, era impossibile. Non era così eccezionale. Lo sguardo acuto di Kyle si rivolse al mantello blu che copriva parte del volto di Asmophel.


<em>‘Non dirmi che…?’</em>


Il mantello stava assorbendo la sua potenza d’attacco? Quel semplice pezzo di stoffa? Nonostante le sue smentite, Kyle afferrò il mantello di Asmophel e glielo strappò via. Una lama si levò attraverso lo squarcio nel mantello.


“Non toccarlo. È un tesoro che mi ha dato il mio re.”


La voce di Asmophel risuonò solo dopo che il petto di Kyle fu trafitto dalla spada.


Asmophel si alzò mentre spingeva la parte superiore del corpo traballante di Kyle, disegnando una mezzaluna con la spada e gettando il fodero. Nel momento in cui Kyle venne tagliato, rilasciò una corrente elettrica che bloccò l’energia rilasciata dalla spada. Il fodero lanciato a due metri di altezza non ricadde a terra.


L’onda d’urto e il magnetismo generati dai due uomini fecero sì che il fodero continuasse a danzare nell’aria. Diversi fiori sbocciarono durante le decine di collisioni. L’energia della spada di Asmophel venne prosciugata rapidamente.


D’altra parte, Kyle stava emettendo una corrente elettrica turbolenta e non perse lo slancio. Per Kyle, la corrente elettrica era una forza in costante circolazione. Non si consumava. Era un potere infinito. L’energia della spada di Asmophel sbocciò, ostruendo la visuale di Kyle e colpendo la clavicola di Kyle. Fu deviato, e Asmophel arretrò velocemente. Il Palmo della Forza di Kyle fu persistente e colpì il petto di Asmophel. Il fodero che danzava nell’aria finalmente cadde.


“Cough!”


Il tremante Asmophel ingoiò le sue urla, ma stava sanguinando. Sentiva il dolore del suo intestino che si squarciava e capì una cosa. Non si trattava del giovane che si faceva scoraggiare. Kyle era più forte di quanto Juander avesse sperato.


Asmophel aveva perso molto tempo rimpiangendo ogni cosa ed ora non era più il numero due.


<em>‘Se solo avessi incontrato Re Grid un po’ prima…’</em>


No, se solo si fosse svegliato prima che Re Grid fosse venuto da lui. No, se non fosse caduto nei tranelli di Marie. No, se non fosse stato geloso di Piaro fin dall’inizio…


La sua era stata una vita segnata solo da rimpianti. Frammenti del suo passato vergognoso gli ritornarono in mente. In quel momento…


“…”


Gli occhi di Asmophel persero la loro luce.


Resh impallidì quando vide Asmophel cadere ed esortò Mercedes e i tre cavalieri,


“Dovete aiutarlo!”


“…”


“Siete suoi compagni!”


Non c’era cavaliere imperiale che non conoscesse Asmophel, l’eroe corrotto e il traditore geloso che aveva venduto i suoi amici e colleghi. La reputazione di Asmophel era stata capovolta dopo che la nuova Imperatrice Basara aveva rivelato tutta la verità. Non era più acclamato come un eroe.


Tuttavia, i cavalieri di quel luogo avevano ricominciato ad ammirare Asmophel. Stare con i compagni che aveva tradito significava che gli erano stati perdonati la maggior parte dei peccati passati. Resh e i Cavalieri della Spada erano vagamente consapevoli di quanto coraggio avesse avuto bisogno per chiedere perdono e di quanto sacrificio e dolore avesse sofferto. I cavalieri sentivano che Asmophel era davvero grande e lo applaudivano per aver lavato via gli errori che aveva commesso attraverso l’opportunità duramente guadagnata.


Tuttavia, Asmophel stava per morire.


“Non lo avete già perdonato?”


“…”


“Allora, perché…?! Perché vi allontanate senza aiutarlo?”


Gridò Resh.


Non aveva affinità con Asmophel, quindi non avrebbe dovuto provare emozioni forti quando Asmophel era stato colpito. Tuttavia, c’era una ragione per cui provava risentimento nei confronti di Mercedes e degli ex cavalieri a una cifra che si limitavano a guardare la battaglia.


Lo sguardo di Resh poi si puntò su Mercedes,


“Non importa quanto lo odi…! Un cavaliere non dovrebbe abbandonare i suoi compagni!”


Mercedes era l’unico cavaliere di cui si fidava l’Imperatore che diffidava dei cavalieri, ed era stata mandata nel Regno di Overgeared dopo essere diventata un cavaliere leggendario. Resh ammirava Mercedes, il che significava che non poteva tollerare ancora di più il suo comportamento codardo.


Mercedes, che stava fissando in silenzio, finalmente aprì bocca,


“Tu…”


C’era un sorriso smagliante sul suo volto,


“Tu non sai.”


I tre cavalieri continuarono la conversazione come se stessero aspettando di farlo.


“Pensi che si farebbe picchiare così facilmente?”


“È la persona più insidiosa che abbia mai conosciuto. Ecco perché ci ha tradito.”


“Ad ucciderlo… saremo noi.”


“…?!”


Resh rimase sconcertato da quelle parole difficili da comprendere quando i suoi occhi si spalancarono. Asmophel, che permise gli attacchi in successione di Kyle, fece alcuni giri sul pavimento sterrato e perse la spada. Per un cavaliere, perdere la spada significava morire.


“È la fine!”


Convinto della sua vittoria, Kyle continuò a rilasciare la corrente. La raccolse alla fine delle mani e la lanciò contro Asmophel. No, gemette prima di lanciarla, perché Asmophel gettò il fodero davanti agli occhi di Kyle.


“Kuack! B-bastardo vigliacco!”


Asmophel si comportava come un cane che implorava di vivere pur di riprendersi il fodero che aveva lanciato in precedenza…? Aveva perso la spada solo per abbassare la guardia di Kyle e afferrare il fodero…? Il motivo per cui mostrava costantemente la cintura durante la battaglia era in vista di quel momento…? Terribile.


Kyle lo perse di vista e indietreggiò.


“Volevi che della gentaglia come me fosse corretta?”


La voce indifferente di Asmophel risuonò. Tutte le emozioni se n’erano andate nel momento in cui i suoi occhi avevano perso la loro luce. Abbandonò la sua morale, proprio come il giorno in cui aveva tradito Piaro e i suoi compagni. La differenza era che quel giorno agiva per Grid, non per sé stesso.


“Il mio re mi ha ordinato di tornare vivo. Quindi, non posso ancora morire.”


A dire il vero, voleva morire. Si vergognava e si sentiva dispiaciuto e addolorato. Nel momento in cui aveva incrociato lo sguardo dei suoi vecchi compagni, aveva sentito il desiderio di mordersi la lingua e uccidersi. Tuttavia, le parole del suo re erano ancora impresse nella sua mente. Re Grid gli aveva detto di non morire. Pertanto, Asmophel doveva sopportare. Doveva vivere. Doveva vincere.






[Il tuo cavaliere Asmophel ha mostrato la caratteristica unica ‘Potere del Numero Due!’]






“… Asmophel?”


Grid era appena arrivato nella Foresta dell’Albero del Mondo quando apparve la finestra di notifica.


Lontano da Grid, Asmophel stava facendo una domanda a Kyle,


“Intendi ritirarti? L’Impero e il Regno di Overgeared hanno formato un’alleanza. Non penso che dobbiamo lottare per le nostre vite.”


“Che sciocchezze stai dicendo? Mi hai ostacolato e hai infangato il mio onore. Ma soprattutto, sei più debole di me. Ha senso morire secondo la provvidenza del potere.”


“Capisco. Mi dispiace. Sei più forte di me, quindi sarà difficile sottometterti senza ucciderti.”


Quando era all’apice, Asmophel non aveva mai perso contro nessuno tranne Piaro, perché il suo ‘standard’ era Piaro. Poteva essere più debole di Piaro, ma Asmophel era sicuro di poter battere il suo avversario se fosse riuscito a seguire solo la metà delle abilità di Piaro.


“Stile Alterato di Coltivazione Libera.”


Una lunga ombra divorò l’area e si poteva vedere un pilastro grande quanto i rami dell’albero del mondo cadere dal cielo. Era un concentrato di energia di soppressione, non di energia della spada.


“C-cos’è questo?”


L’ombra avvolse Kyle.






Traduzione di Decchan04


Editing di E.C.
                                


                                


Capitolo1113


“Ti ucciderò perché tu sei più forte di me.”


La dichiarazione seria di Asmophel sembrava un controsenso. Uccidere o risparmiare qualcuno era appannaggio del più forte. Se un debole parlava di vita e morte, avrebbe provocato rabbia e sgomento.


“Osi beffarti della legge del più forte … Questa è una blasfemia contro il Dio della Guerra!”


Era diventato così da quando aveva sperimentato il miracolo del Dio della Guerra. No, Kyle era già un fanatico nel momento in cui aveva visto la tecnica finale presentata dal Dio della Guerra. L’onore e legge erano stati creati con la forza. Era stato educato secondo quel tipo di credenza e riveriva solo la forza.


“Ti insegnerò io qual è la legge del più forte. Lo imparerai con la tua morte.”


Kyle digrignò i denti. Era sicuro che non ci fossero variabili di cui preoccuparsi, dato che conosceva il significato del titolo ‘Spada di Fuoco’ di Asmophel e la sua tecnica del Fiore.


<em>‘Devo solo osservare attentamente.’</em>


La maggior parte della gente non lo sapeva, ma l’arte della spada di Asmophel non esercitava il suo potere solo quando sbocciava. Lo esercitava anche quando emetteva un getto luminoso. Kyle doveva stare attento, ma se prestava attenzione non c’era niente che Asmophel potesse fare per colmare la loro differenza in termini di abilità.


Dopo essere stato colpito dal fodero, gli occhi di Kyle iniziarono a riprendersi velocemente. La corrente elettrica divenne il suo sangue, la sua carne e infine le sue ossa. Erano le conseguenze per aver usato la migliore tecnica di rigenerazione, proprio come quando aveva ripristinato il braccio che aveva perso molto tempo prima. Era un potere che aveva appreso grazie al Dio della Guerra. Era letteralmente un miracolo.


<em>‘Il metodo consuma così tanta stamina che viene nascosto in diverse tecniche segrete.’</em>


Non c’era possibilità. Niente avrebbe funzionato contro di lui…


“Coltivazione Libera.”


“…?”


Kyle, diffidente, dubitò pure delle sue orecchie quando riprese completamente la vista. Arte della Spada Suprema, l’arte della spada trasmessa nella famiglia di Piaro di generazione in generazione, era il potere che simboleggiava Piaro. Kyle non avrebbe mai immaginato che Asmophel avrebbe usato l’Arte della Spada Suprema.


<em>‘… No, ho sentito male?’</em>


Era così perplesso da credere di essersi sbagliato. Sembrava avere un nome diverso da Arte della Spada Suprema. (NdT: In Coreano ‘Arte della Spada Suprema’ e ‘Coltivazione Libera’ differiscono solo per un carattere, quindi si somigliano ed è possibile confonderle.)


Eppure, fu solo per un momento. I pensieri di Kyle erano frenetici e confusi.


“Stile Alterato.”


Asmophel era riuscito a riprodurre il potere di Piaro.


“C-cos’è?”


Le correnti di Kyle, che si erano diffuse in tutte le direzioni come la ragnatela di un ragno in preparazione all’intervento di Mercedes, iniziarono a vibrare contemporaneamente. Era un segnale di pericolo.


“…!?”


Kyle si accorse tardivamente che la foresta era avvolta dall’oscurità e istintivamente guardò in alto, poi lo vide: un enorme pilastro stava cadendo dal cielo.


<em>‘Un tronco d’albero?’</em>


Aveva la forma di un tronco la cui dimensione era stata aumentata di migliaia o decine di migliaia di volte. Il pilastro in caduta era ricoperto da migliaia di spine. Erano spine grandi e affilate che avrebbero potuto trapassare un corpo con un tocco leggero.


“Hai padroneggiato uno strano trucco!”


Il Potere del Numero Due: la caratteristica unica di Asmophel sviluppatasi dal suo desiderio di superare il numero uno era un potere di cui Kyle non era a conoscenza. Mai avrebbe immaginato che la base del metodo di coltivazione riprodotto da Asmophel fosse Piaro.


Giusto. Asmophel non stava usando l’Arte della Spada Suprema di Piaro. Dove aveva imparato quella strana abilità con un nome così simile da renderla forte?


Kyle divenne incandescente. Era la prima volta che sfoggiava il suo potere, che era stato usato precedentemente solo per attacchi e propulsioni. Era diventato lui stesso la corrente elettrica. Poi il pilastro cadde sulla testa di Kyle. Schiacciò Kyle e l’intera foresta nel raggio di 20 metri.


“Uh… Uhhh?”


“…”


Mercedes poteva vedere le abilità di Asmophel grazie a Intuizione Scrupolosa. Tutti tranne lei erano senza parole. Lei sapeva che Asmophel era forte, ma non fino a quel punto. Il potere di Asmophel, che aveva fatto cadere un enorme pilastro su un solo umano, scioccò i Cavalieri della Spada e gli ex cavalieri a una cifra.


Anche il giocatore Resh era sorpreso, ma in modo differente.


<em>‘Anche lui è un contadino?’</em>


Coltivazione Libera: lo spettacolo tragico del leggendario contadino Piaro contro il Grande Demone Belial era un video che aveva avuto miliardi di visualizzazioni. Resh non avrebbe mai pensato che anche Asmophel potesse usarla…


Il Regno di Overgeared era un centro di addestramento per contadini? Gli ex cavalieri a una cifra si erano riuniti insieme perché volevano diventare contadini? Poi, accadde quando Resh stava pensando seriamente.


“Pant… Pant… Prendi gli elfi e scappa.”


In silenzio, Asmophel aprì a malapena la bocca mentre ansimava grossolanamente.


“Non l’ho ucciso.”


Contemporaneamente, un fulmine volò verso il petto di Asmophel. Non fu solo uno. Il fulmine colpì ancora e ancora, riducendo il corpo di Asmophel a brandelli. Alla fine, Asmophel si sedette come una bambola rotta. Poi, il bombardamento si fermò. La luce bianca si fermò accanto ad Asmophel e poco alla volta assunse forma umana. Era la mano di Kyle che afferrava viziosamente i capelli dorati di Asmophel.


“Mi hai umiliato in tutti i modi. Tu che sei così debole… Debole!”


Kyle digrignò i denti.


Il suo corpo, che aveva emanato la corrente elettrica ed era tornato alla forma umana, era quasi distrutto per metà. Un risultato inaspettato per Kyle. Nello stato di corrente elettrica, il suo corpo non includeva alcuna forza fisica e la sua resistenza a tutte le proprietà era aumentata notevolmente. Con una simile formula, ciò significava che sarebbe dovuto stare bene, anche se fosse stato colpito dal pilastro.


Tuttavia, il pilastro era un concentrato di energia superiore all’energia della spada, ed era abbastanza potente da ferire gravemente l’elettrificato Kyle. Era naturale: Asmophel aveva ricreato l’energia di soppressione di Piaro che era il potere della natura stessa. Era impossibile che Kyle gestisse completamente il potere che aveva distrutto persino il corpo di un Grande Demone.


“Kuaaaaah!”


Kyle ruggiva mentre stava quasi morendo per mano di un avversario più debole di lui. Aveva peccato contro il Dio della Guerra andando contro la legge del più forte. Era chiaro che il Dio della Guerra sarebbe rimasto deluso da lui. Poteva non essere in grado di apprendere la tecnica finale.


“Tu…! Tu!!”


Ogni genere di ansia e rabbia scosse il senso della ragione di Kyle. Era implacabile nel suo desiderio di uccidere Asmophel. Una lancia elettrica puntava al collo di Asmophel. Naturalmente, il suo attacco fu vano, perché spuntò Mercedes. Uno scudo circondato dall’energia della spada cambiò la traiettoria della lancia elettrica, e contemporaneamente venne colpita la mascella di Kyle. L’attacco che ne seguì fu un calcio rotante.


“…”


L’aspetto di Kyle dopo essere stato colpito con successo al mento confuse molte persone. Sarebbe stato così facile per lei battere da sola la persona che aveva sconfitto tre cavalieri a una cifra e Asmophel?


‘… No, non sarà facile.’


Negarono i Cavalieri della Spada. Anche Resh, che voleva vedere morto Kyle, pensò tra sé e sé,


<em>‘È così ferito e agitato da aver abbassato la guardia anche solo per un attimo?’</em>


Come previsto.


“Kuoock…! Merda! Dannazione! Come uno! Come uno…!”


Kyle si rialzò.


I suoi occhi erano iniettati di sangue mentre elettrificava il braccio sinistro e lo agitava come una frustra. Accadde tutto in un istante. Resh e i Cavalieri della Spada lo videro semplicemente come ‘un fulmine che aveva colpito la testa di Mercedes’. Tuttavia, Mercedes si alzò in piedi e bloccò il fulmine con il suo scudo.


“È folle!”


Ogni volta che Kyle impugnava la frustra, i Cavalieri della Spada vedevano fulmini. Alla fine, vennero creati decine di fulmini nello stesso momento, e volavano per penetrare la difesa di Mercedes. Ciononostante…


“…”


Mercedes era illesa, senza un solo graffio. I suoi capelli bianchi non erano in disordine, come se nemmeno all’elettricità statica fosse permesso toccarla. Kyle era allibito. La velocità pura e l’agilità di Mercedes impedivano ogni combattimento ravvicinato mentre le sue correnti elettriche venivano annullate da un singolo scudo. Non era nemmeno uno scudo di ferro.


<em>‘Anche se le correnti elettriche vengono annullate dall’energia della spada è normale che rimangano dei residui.’</em>


Era un fenomeno naturale che l’energia residua penetrasse nello scudo, si trasferisse nell’armatura e fulminasse Mercedes. Quindi, come era riuscita a bloccarlo? In quel caos incomprensibile sempre più profondo, Kyle continuò a brandire la frusta quando si rese improvvisamente conto di una cosa: la sua visuale era offuscata.


“Ah…”


Kyle guardò il suo corpo. Le costole erano tutte schiacciate e la schiena era lacerata a metà. Sotto la spalla sinistra erano visibili le ossa bianche. Non sarebbe stato strano se fosse morto a breve. Per istinto, la maggior parte delle correnti elettriche furono investite nella guarigione della ferita, indebolendo così i danni. Poiché l’avversario era un cavaliere con Intuizione Scrupolosa, i suoi punti deboli sarebbero stati attaccati a sua insaputa.


<em>‘Non è possibile.’</em>


Non c’erano possibilità di vittoria. Non aveva calcolato che avrebbe subito così tanti danni da Asmophel.


Barcollando fece un passo. Poi due.


Kyle si allontanò lentamente da Mercedes. Stava facendo dei calcoli.


<em>‘A questo punto, anche gli arroganti 12 Te finirebbero per sconfiggerci.’</em>


I 12 Te mantenevano fermamente la loro posizione, a meno che non si trattasse di un caso speciale. Ora che la Foresta dell’Albero del Mondo era danneggiata così gravemente, doveva essere considerata uno di quei casi speciali.


<em>‘Devo andarmene da qui.’</em>


Non era troppo tardi. Se i Cavalieri della Spada gli avessero fatto scudo, sarebbe riuscito a evitare l’inseguimento di Mercedes. Tuttavia, anche la sua Energia della Vera Origine si sarebbe esaurita se fosse stato circondato dai 12 Te. Doveva sbrigarsi.


“Ritirata. Fatemi guadagnare un po’ di tempo.”


Ordinò Kyle.


“… Non voglio.”


I Cavalieri della Spada rifiutarono l’ordine.


“…??”


Il perplesso Kyle gridò,


“Io agisco per conto del Principe Dulandal! Sono il vostro padrone! Avete il coraggio di rifiutare gli ordini del vostro padrone nonostante siate cavalieri?”


Kyle era orribile nella sua furia. I Cavalieri della Spada si dimenarono, ma fu Resh a farsi avanti.


“Abbiamo già infranto una volta il codice cavalleresco dei cavalieri. Era sotto il tuo comando. Non sarà difficile infrangere il codice cavalleresco un’altra volta.”


“Ma, non si tratta del codice cavalleresco. È tradimento! Credete che Dulandal vi lascerà vivere?”


“Sento che morirei se combattessi qui. Se devo comunque morire, scelgo di evitare di uccidere insensatamente.”


Resh e i Cavalieri della Spada si guardarono attorno. Gli elfi impugnavano i loro archi. Avevano circondato i cavalieri dal momento in cui era arrivato il gruppo di Mercedes. In ogni caso, non c’era modo per loro di sopravvivere.


“Vergognoso… vi farò a pezzi e vi ucciderò…”


Kyle non sarebbe morto. Avrebbe potuto subire molti danni senza i cavalieri a fargli da scudo, ma alla fine sarebbe riuscito a scappare. Kyle iniziò ad aumentare la sua Energia della Vera Origine e le correnti che lo circondavano crebbero fino a raggiungere una forza senza precedenti. In quell’istante delle figure non identificate in abiti grigi caddero attorno a Kyle. Uno di loro aveva stranamente gli occhi coperti.


“Kyle. Abbiamo ricevuto un messaggio divino e siamo venuti a salvarti.”


Erano apparsi i seguaci del Dio della Guerra attivi nel Continente Occidentale. Avevano provato a usare la tecnica Passi Leggeri per portare via Kyle.


“Nessuno di voi può fuggire.”


Mercedes bloccò la strada ai seguaci con una spada bianca trasparente.


“…!?”


Le grida di una tigre riempirono la foresta. Frecce caddero dal cielo come pioggia, i cespugli bloccavano la visuale, e c’erano spine aguzze e rocce irregolari ovunque. I seguaci del Dio della Guerra, che avevano superato tranquillamente tutti gli ostacoli, persero l’equilibrio e iniziarono a cadere.






Traduzione di Decchan04


Editing di E.C.
                                


                                



