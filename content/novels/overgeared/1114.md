---
weight: 11140
title: Capitolo 1114
pubDate: 2025-02-27T07:38:51.454Z
tags:
    - overgeared
---


“Ah…”


Era la spada creata dal Santo della Spada Kraugel e dal Re di Overgeared Grid e utilizzata dal cavaliere leggendario Mercedes. Ci furono esclamazioni ovunque quando la Spada Distruttrice del Mondo della Nobile Tigre Bianca rivelò la sua forma. La lama era bianca e trasparente come la pelle di Mercedes mentre l’impugnatura a forma di corona sembrava una magnifica opera d’arte, un simbolo di potere e prestigio. Probabilmente avrebbe potuto decorare la parete della dimora di un imperatore.


Allora, qual era la realtà? La Spada della Tigre Bianca non era un ornamento. Era un’arma da guerra dove tutti gli elementi che componevano la spada erano specializzati nel combattimento. La spada si combinava con i movimenti inarrestabili di Mercedes in modo ideale.


“…?!”


La Spada della Tigre Bianca ruggì e il terreno tremò. Le frecce cadevano come pioggia e i cespugli bloccavano la visuale. C’erano anche spine aguzze e rocce irregolari. I Seguaci del Dio della Guerra, che avevano superato tranquillamente tutti gli ostacoli, persero l’equilibrio e iniziarono a cadere.


Solo una persona era diversa rimasta in piedi. Un uomo, con gli occhi bendati, usò le mani per mantenere l’equilibrio in aria.


La Spada della Tigre Bianca e le catene del Seguace entrarono in collisione. La terra tremò ancora una volta per l’onda d’urto che ne seguì. Si scatenò un violento temporale che scosse i cespugli circostanti. Era uno spettacolo che dava l’impressione che l’ira di dio avesse colpito il mondo.


<em>‘È questa la forza di una leggenda?’</em>


Resh e i Cavalieri della Spada mormorarono tra di loro. In quel momento avevano nuovi pensieri. Persino Kyle, che in precedenza aveva creduto di essere il supremo, si rese conto che in realtà era inferiore a Mercedes. Tutti cercarono di capire i movimenti di Mercedes. Erano fiduciosi che il loro livello sarebbe cresciuto rapidamente non appena avessero capito.


Mercedes non era veloce come Kyle, ma era chiaro che trascendesse un essere umano. Si muoveva a una velocità normale che gli occhi di Resh avrebbero dovuto essere in grado di seguire, ma era strano. Resh vedeva chiaramente i movimenti di Mercedes. Erano così sofisticati da risultare ovvi. Naturalmente, quella era una mossa su 100. Inoltre…


“Hup…?”


Dopo gli attacchi di Mercedes un Seguace con una placca d’acciaio legata alle mani emise un debole lamento. Era facile vedere gli attacchi di Mercedes che scorrevano lungo una certa traiettoria, ma il Seguace rimase sconcertato. L’arte della spada di Mercedes era come l’Albero del Mondo. Gli enormi pilastri si estendevano dritti, ma all’estremità c’erano centinaia o migliaia di rami.


Il corpo del Seguace volò lontano e andò a sbattere, trapassandolo, contro un albero gigantesco largo più di 5 metri, ne attraversò un altro per fermarsi solo dopo altri quattro alberi. I cavalieri lo videro chiaramente tossire sangue, eppure il Seguace si riprese in un attimo e tirò un calcio a Mercedes.


Mercedes, che stava per sfondare i guardiani di Kyle e tagliargli la gola, non ci riuscì e dovette fare un passo indietro. Il Seguace che tornò con una velocità incredibile aprì la bocca e parlò per la prima volta,


“Capisco. Sei il più forte di questo continente.”


Era un’affermazione, non una domanda.


“No. C’è una persona più forte di me.”


Negò Mercedes.


La bocca del Seguace si curvò verso l’alto.


“In effetti… Non c’è un messaggio divino privo di significato.”


“…”


La battaglia s’interruppe brevemente.


I Seguaci si chiedevano come tenere sotto controllo la ‘spada’ e l’arte della spada in continua evoluzione, che era specializzata sia in attacco che in difesa e che aveva generato un terremoto. Nel frattempo, Mercedes era diffidente dopo aver notato che gli essere di fronte a lei erano dei ‘Seguaci del Dio della Guerra’.


<em>‘Sono simili sotto molti aspetti ai Seguaci del Dio della Guerra rinvenuti nel Tempio di Galgunos. Considerando le tecniche che usano, devono essere anche questi dei Seguaci del Dio della Guerra.’</em>


Sulla base dei commenti di Kyle sulla legge del più forte e delle dichiarazioni secondo cui le persone erano venute ad aiutarlo a causa di un messaggio divino, la possibilità che ciò accadesse era del 99,9%. Tuttavia, una cosa era chiara.


<em>‘I Seguaci del tempio non avevano il senso della ragione.’</em>


C’erano precise limitazioni per i Seguaci del Dio della Guerra che vagavano nel Tempio di Galgunos, ma non era perché il numero di tecniche acquisite fosse piccolo. L’assenza di ragione indicava che seguivano l’istinto. I Seguaci del tempio erano ossessionati solo dalle tecniche segrete ed erano deboli in tutte le aree in cui dovevano usare la testa, inclusa la capacità di applicare le tecniche e identificare e controllare le emozioni degli avversari per creare opportunità.


Tuttavia, quei Seguaci avevano il senso della ragione. Era chiaro che avevano padroneggiato tecniche ancora più segrete dei Seguaci del tempio.


<em>‘Non sembrano facili da affrontare.’</em>


In particolare, il Seguace che indossava le catene era più forte di Kyle nonostante non fosse in grado di usare completamente le mani e nonostante la sua benda. Anche gli altri Seguaci che avevano resistito al Grido della Tigre Bianca non potevano essere presi alla leggera. All’inizio erano solo distratti, ma l’atteggiamento e l’abilità fisica che avevano mostrato da allora erano di alto livello. Non era esagerato dire che erano della stessa classe di Amelda.


<em>‘Forse potrebbe essere pericoloso.’</em>


Mercedes era allarmata e non solo perché gli avversari erano forti. Era consapevole della particolarità del luogo. Quel luogo… Mercedes aveva sperimentato quanto fosse pericolosa la Foresta dell’Albero del Mondo. Un luogo pieno di specie antiche… In agguato lì da qualche parte c’era un nemico che le aveva fatto consumare la sua Energia della Vera Origine.


<em>‘La disattenzione qui porta presto alla morte…’ </em>


Pensò Mercedes e assunse una certa postura.


<em>‘Devo finire il combattimento il prima possibile.’</em>


Kyle, che sosteneva Dulandal, e l’atteggiamento dei Seguaci verso di lui sarebbero stati sicuramente dannosi per Sua Maestà. Mercedes era convinta del suo ruolo in quel momento. Si sarebbe occupata di Kyle e di tutti i Seguaci. Era per il suo signore. La sua vita non aveva importanza.


“Amelda, ti prego di andartene con gli altri due e Asmophel.”


Mercedes allungò il braccio sinistro e si voltò. A quel punto teneva una spada nera nella mano destra. La Spada della Tigre Bianca attaccò il Seguace bendato. Il Seguace la bloccò, ma si accorse della mano sinistra di Mercedes che puntava al suo collo e si chinò in fretta.


Nel frattempo, alzò le gambe all’indietro per colpire il collo di Mercedes. Il peso della Spada della Tigre Bianca che premeva contro le catene aumentò improvvisamente e rapidamente, facendo crollare la sua postura. Due pilastri colpirono le spalle del Seguace.


<em>‘Questo…?’ </em>


Il Seguace rimase leggermente scosso dal colpo successivo.


<em>‘È lo spirito della Tigre Bianca che dimora all’interno?’</em>


Un’arma creata con il respiro di una creatura sacra era rara nel Continente Orientale. Come avevano fatto nel Continente Occidentale?


La feroce battaglia continuò. Mercedes non diede tempo al Seguace di pensare. Quel Seguace non sarebbe stato battuto facilmente. Il motivo per cui era bendato era per risvegliare i suoi sensi. Si adattò velocemente all’arte della spada di Mercedes e tenne conto della variabile della Spada della Tigre Bianca.


Le loro tecniche si colpirono a vicenda, provocando un’onda d’urto. Lo scontro travolse entrambi.


Il Seguace fece un passo indietro e gridò,


“Il mio nome è Lee Jeong! Un tempo veneravo le divinità esiliate, ma ora faccio parte della Triade che serve il Dio della Guerra Zeratul!”


Come il Seguace, Mercedes fece un passo indietro e si asciugò il sangue che le scorreva dalla bocca.


“Io sono Mercedes, e servo Re Grid.”


Le catene di Lee Jeong e la Spada della Tigre Bianca di Mercedes si scontrarono più volte. Poi, furono presto interconnessi. I due erano abbastanza vicini da sentire il respiro dell’altro e la conversazione continuò.


“Il Dio della Guerra si è interessato a persone che hanno abilità come la tua. Devi aver visto la nascita del Dio della Guerra. Avresti visto la tecnica finale presentata dal Dio della Guerra. Perché servi un essere umano e non un dio? È a causa dell’orgoglio di un cosiddetto cavaliere?”


“L’oggetto finale è più importante della tecnica finale.”


“L’oggetto?”


“Ho già il potere del mio signore, che ha uno stato divino.”


“Uno stato divino? Ahah! Che scherzo divertente!”


“Non è uno scherzo. Re Grid trascenderà il dio che servi.”


“La tua arroganza ha raggiunto il livello di follia!”


“Il dio che servi non è al culmine dell’arroganza? La tecnica finale? Un agricoltore oserebbe definirsi il massimo quando guarda i campi?”


“Sei decisamente pazza.”


Lee Jeong si rifiutò di parlare ulteriormente. Non poteva vedere perché era bendato come parte del suo allenamento, ma sembrava sapere. Mercedes, il cavaliere che combatteva contro di lui, doveva avere degli occhi molto buoni. Era una vera guerriera che seguiva l’idea di doversi allenare senza fare affidamento a un dio per raggiungere la vetta.


<em>‘Sei ancora giovane e di mentalità ristretta.’</em>


Un essere umano non poteva superare un dio. L’aveva sperimentato in prima persona e si era sentito frustrato.


Di conseguenza, decise che avrebbe preferito seguire il Dio della Guerra.


“Luce della Morte Nera.”


──!


Un talento raro…


Se avesse mostrato a Mercedes la grandezza del Dio della Guerra, sarebbero potuti diventare compagni? Lee Jeong era pieno di aspettative mentre usava un’abilità, e la visuale di Mercedes si oscurò. In un mondo che era solo oscuro, il pugno di Lee Jeong impattò contro il suo plesso solare.


… O almeno, avrebbe dovuto essere così.


“…?!”


Uno spaventato Lee Jeong ritrasse il suo pugno e fece un balzo indietro. Tuttavia, era un passo troppo tardi. La luce di una spada affilata gli tagliò una caviglia.


La voce di Lee Jeong tremava,


“Intuizione Scrupolosa…! Tu possiedi Intuizione Scrupolosa?”


Si era bendato gli occhi perché il suo obiettivo finale era sviluppare l’occhio della mente. Tuttavia, era apparsa davanti a lui una persona che possedeva qualcosa di superiore all’occhio della mente. L’agitato Lee Jeong gridò,


“Melsede! Meriti di essere il pioniere della tecnica finale! Non dovresti stare al servizio di un essere umano! Unisciti a noi…!”


“Il mio nome è Mercedes.”


“Lo so! La mia pronuncia non è buona! No, non cambiare argomento!”


“E—”


“…?”


L’espressione di Mercedes, che non aveva mostrato emozioni nemmeno davanti all’apice della grandezza di Kyle, o quando Asmophel aveva mostrato il potere di Piaro, né quando i Seguaci del Dio della Guerra erano intervenuti, neanche quando era pronta a morire, cambiò per la prima volta. La rabbia apparve sul suo viso.


“Non sminuire il mio signore.”






[Il Cavaliere Leggendario Mercedes ha creato un nuovo codice cavalleresco.]






“Il mio signore è molto meglio degli dèi che servi. Alla fine, si tratta di essere troppo equipaggiati.”


“…?”


“Il massimo sono le arti marziali, le arti marziali.”


Alla fine…


“Tutto è uguale sotto gli oggetti.”






[Il tuo cavaliere Mercedes può indossare ogni tipo di oggetto senza alcuna restrizione e migliorerà la prestazione di tutti gli oggetti indossati del 15%.]






“Non cercare di persuadermi.”


“…”


Cosa? Che razza di sofismo era questo? Lee Jeong era sbalordito. In quel momento, si rese conto del significato di ‘troppo equipaggiato’.


Nel frattempo, in mezzo ai Seguaci, Kyle si stava riprendendo. Credendo che quello fosse l’unico modo per scrollarsi di dosso l’umiliazione di quel giorno, consumò un’Energia della Vera Origine.


<em>‘Non disprezzare la provvidenza della forza.’</em>


Gli elfi che erano deboli ma pretenziosi…


I cavalieri che gridavano di un orgoglio che non avevano…


Asmophel che l’aveva umiliato…


L’altezzosa Mercedes…


A Kyle non piaceva nessuno qui.


“Dovete morire tutti!!”


Kyle si riprese e rilasciò una corrente elettrica con tutta la sua potenza, spazzando via tutti quelli presenti in quell’area. I corpi degli elfi e dei cavalieri furono fatti a pezzi e i cavalieri a una cifra che sostenevano Asmophel avvertirono una crisi. Persino Mercedes non trovò facile resistere nonostante avesse avvolto il suo scudo con l’energia della spada.


Resh stava già morendo.


<em>‘Mer… da…’</em>


I giocatori avevano preferenze diverse. La maggior parte voleva un ambiente di gioco facile, comodo e divertente. Qualcuno di loro avrebbe potuto capire le intenzioni di Resh? Era in uno stato morente e sarebbe stato costretto a sconnettersi dopo un certo periodo di tempo. Resh, che aveva registrato la situazione, trasformò il video in un formato live invece di una registrazione.


L’emittente privata YouXube collegata al suo account era stata attivata, e il paesaggio grigio che stava osservando era stato trasmesso in tutto il mondo in tempo reale. Gli spettatori vi si sarebbero accalcati. Qualcuno si sarebbe recato in quella foresta e avrebbe trasmesso gli eventi successivi.<em>     </em>


<em>‘Lascia che avvertano il mondo del pericolo rappresentato da Dulandal e Kyle.'                                              </em>


Nel momento in cui Resh iniziò a pregare così, Mercedes si precipitò in avanti. I cavalieri di Kyle la incalzarono allo stesso tempo e persino Mercedes non riusciva a gestirli. I suoi capelli bianchi e la pelle diventarono rosso sangue.


<em>‘No… Non può essere…’</em>


Era stata Mercedes ad aiutarlo. Era anche un cavaliere leggendario e il cavaliere di Grid. Non poteva lasciarla morire. Doveva tornare e aiutare. Avrebbe dovuto farlo, pur non potendo aiutare.


<em>‘Disconnessione…’</em>


Poi successe nel momento in cui Resh urlò, cercando di resistere alla disconnessione forzata. Un fulmine si era abbattuto sulla scena, rendendo inutile la corrente elettrica di Kyle. Il vero potere del dio del fulmine penetrò in Kyle, che si era appena ripreso, facendolo vomitare.


Il supremo…


Finalmente Resh aveva visto l’uomo dai capelli neri, che aveva superato i limiti di un giocatore ed era arrivato al punto di trascendenza.






Traduzione di Decchan04


Editing di E.C.
                                


                                



