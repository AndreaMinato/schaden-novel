---
weight: 113
title: Capitolo 113
pubDate: 2025-03-10T08:59:29.217Z
tags:
    - overgeared
---


Circa 10 minuti più tardi, dopo aver martellato un paio di volte accucciato davanti alla lava, Grid si alzò ed esultò.


“Bene! È finita!”


Jishuka e Vantner domandarono dal lato dove stavano osservando.


“Di già? Che cos’è?”


Non era possibile capire l’identità dell’oggetto creato da Grid. Chi avrebbe mai immaginato che un piccolo oggetto cilindrico con due cavi attaccati fosse una chiave?


“Osservate.”


Grid entrò con sicurezza nella grotta. Poi scelse il vecchio scrigno di legno fra i due rimasti e vi piazzò il cavo... O meglio, vi inserì la chiave.


“Apriti!”


Avendo creato numerosi oggetti, la destrezza di Grid adesso superava i 1600 punti. Considerando che Khan era noto per essere il miglior fabbro del nord e aveva una destrezza di circa 600 punti, la destrezza di Grid era unica. E la Chiave Universale era un’oggetto influenzato da questa caratteristica. Finché Grid userà questa chiave, non esisterà serratura che non possa aprire. 


<i>Clink!</i>


Il lucchetto arrugginito del vecchio scrigno di legno si aprì rumorosamente, poi un’accecante luce viola fuoriuscì dallo scrigno aperto.


“Ohh!!”


Grid esultò verificando cosa ci fosse nello scrigno.






[Stivali di Braham]


Classificazione: Unico


Tenuta: 140/150      Difesa: 130


Velocità di Movimento: +10%


* Riduzione del 20% del tempo di ricarica.


* L’abilità ‘Volo’ sarà generata.


Stivali che il Grande Mago Braham adorava. 


Arrivano fin sotto il ginocchio ma non sono scomodi, essendo fatti di pelle di grifone. 


Le protezioni in ferro nero gli donano un meraviglioso design e hanno un’alta difesa. Il decoro ricamato di nuvole argentee aggiungono un fascino classico.


Sono imbevuti della misteriosa magia di Braham. 


Restrizioni per l’Utilizzatore: Livello 240 o superiore.


Peso: 50


L’Arte di Spada di Pagma era composta dal più potente set di abilità. Ma ognuna di queste aveva uno svantaggio fatale nel lungo tempo di ricarica. In particolare, Assassinio e Trascendenza erano le due abilità più potenti ma il loro tempo di ricarica era troppo lento. Di conseguenza, non potevano essere utilizzate in modo efficiente. 


L’opzione di ridurre del 20% il tempo di ricarica delle abilità degli Stivali di Braham era per Grid una luce abbagliante.


‘Inoltre, sono vincolati alla magia Volo...’


Questa magia non era un’abilità esclusiva di pochi maghi?






[Volo]


Evoca delle invisibili ali di potere magico per volare come un uccello.


La velocità di volo è proporzionale al potere magico dell’evocatore. Non ci sono restrizioni per l’altezza, ma bisogna fare attenzione alla carenza di ossigeno.


Costo Mana per l’Abilità: 2 punti al secondo.






“Kuk...!”


 Vantner sollecitò entusiasticamente Grid.


“Per favore, condividi con me le informazioni degli stivali!”


Vantner aveva visto che gli stivali all’interno dello scrigno avevano chiaramente un grande valore. Voleva conoscerne le prestazioni, e lo stesso valeva per Jishuka. Non l’aveva chiesto direttamente come Vantner ma il suo intenso sguardo scintillante esprimeva la sua curiosità. Aveva un aspetto davvero carino mentre cercava di contenersi. 


“Hehe... Se sei curioso di sapere cosa ho ottenuto...”


Grid condivise le informazioni con aria da spaccone. Entrambi le videro e impazzirono.


“Heok... Volo?”


I maghi dovevano ottenere il loro secondo avanzamento per ottenere la magia di volo, e un utente doveva essere almeno al livello 200 per arrivarci. In altre parole, significava che il numero di maghi che avevano appreso la magia di volo a questo punto si potevano contare sulle dita di una mano.


Eppure chiunque indossasse questi stivali poteva usare Volo? Era un oggetto estremamente raro!


“Queste calzature sono davvero fantastiche. Posso soltanto ammirarle.”


“Essere in grado di volare... L’effetto vincolato è davvero meraviglioso. Anche la difesa è eccellente, quindi chiunque invidierebbe questi stivali.” Le parole di Vantner erano sincere. “Puoi vendermeli? Ho molti soldi, le comprerò a caro prezzo. Che dici?”


Immaginate! L’abilità di volare liberamente nel cielo! Era un’opportunità rara comprare un privilegio del quale potevano godere solamente i maghi veterani. Vantner voleva sinceramente gli Stivali di Braham. Era pronto a investirci una fortuna.


Inoltre, Grid aveva già assaporato la bontà del denaro. Poteva chiaramente vedere gli sguardi delle persone mutare dopo averlo visto guidare una macchina costosa. Riceveva un trattamento speciale ovunque andasse. Grid era in grado di comprendere perché le persone si vantassero delle macchine straniere e delle borse di lusso.


‘Sì, il mio obiettivo è diventare ricco.’


Grid non voleva più vivere come un barbone. Non avrebbe più provato la tristezza del non avere soldi. Ne aveva guadagnati così tanti da poter mangiare pollo ogni volta che lo desiderasse, e avrebbe potuto aggiungere al ramyun(1) due uova se lo avesse voluto. 


Tuttavia, non c’era bisogno di avere fretta. Il debito era già stato pagato e aveva una fonte stabile di reddito. Aveva anche già comprato una macchina. Alla fine, Grid rifiutò l’offerta di Vantner.


“Non ho bisogno di soldi... Queste calzature mi sono molto utili, quindi in questo momento non voglio venderle.”


Vantner si dispiacque. 


“Kuk... Non c’è niente da fare.”


Gli Stivali di Braham avevano un livello minimo di 240. Grid era soltanto al livello 114, perciò gli ci sarebbe voluto molto, prima di poterli indossare. Ma Vantner non disse altro. Cosa avrebbe potuto fare se il proprietario non voleva venderli?


‘Potrebbe non creare il mio oggetto se lo facessi irritare...’


Grid diede una pacca sulla spalla al triste Vantner. 


“Non si preoccupi. Signore, forgerò la vostra armatura, giusto? Creerò un oggetto incredibile per voi. Ovviamente, questo finché non mi darete un buon metodo di produzione.”


Grid era sicuro di sé. Aveva già creato una lancia unica e una spada leggendaria. Queste parole erano genuinamente rassicuranti.


Vantner sorrise. “Suona bene. Il metodo di produzione di armature che abbiamo è speciale~ Perciò ti crederò. Ma... Perché mi stai chiamando Signore? Ho la stessa età di Pon! Se chiami lui per nome, perché chiami me Signore?”


A Grid, sembrava che Pon avesse una ventina di anni. D’altra parte, Vantner aveva almeno una cinquantina di anni, e sembrava folle ogni volta che insisteva di avere la stessa età di Pon. Quindi come al solito, Grid lasciò perdere e si avvicinò all’ultimo scrigno.


‘Lo scrigno più ordinario...’


Non era né troppo appariscente né troppo vecchio, semplicemente uno scrigno comune. Cosa c’era al suo interno?


“Vado a controllare!”


Distruggendo un mostro gigante e scovando scrigni del tesoro, Grid era come l’eroe di una storia! L’atmosfera era pregna di entusiasmo mentre urlò. Allora tirò fuori il passe-partout e lo inserì.


<i>Clink clink.</i>


“...”


Vedere Grid che si contorceva mentre spostava il cavo nel lucchetto era molto sgradevole. Jishuka si infuriò guardandolo.


‘Sembra davvero un ladro.’


Mentre pensava alla sua Freccia di Fenice che veniva usata per creare dei cavi, si adirò ancora di più. Accadde nel momento in cui la pazienza di Jishuka stava per svanire.


<i>Clink!</i>


L’ultimo scrigno finalmente si aprì. Che tesoro sarebbe apparso?


<i>Gulp!</i>


Grid, Jishuka e Vantner deglutirono per l’attesa e la tensione. Poi, dall’interno dello scrigno, un sottile lampo di luce colpì il cuore di Grid.


<i>Peeng!</i>


“...?!”


Fu un incidente improvviso. Jishuka e Vantner non poterono reagire. Furono costretti a guardare mentre un compagno moriva davanti ai loro occhi.


“Grid?”


“È m-morto?”


Un colpo precoce, dalla velocità troppo elevata. Colpì con precisione il cuore, così da ferire fatalmente Grid. Jishuka era furiosa una volta confermato che Grid era stato rimandato indietro. 


“Chi osa uccidere un membro della gilda davanti ai miei occhi?”


Il suo sguardo tagliente era fisso sullo scrigno di ferro. Da quest’ultimo emerse del fumo bianco. C’era qualcuno al suo interno. Vantner estrasse le sue asce gemelle. Quindi gridò, dal fianco di Jishuka. 


“Tu! Non sarai al sicuro dopo aver toccato un membro della Gilda Tzedakah! Te la farò pagare per aver ucciso Grid!”


Mentre il grido di Vantner rimbombava nella grotta, Grid si rialzò dal punto in cui era stato steso.


“Perché stai parlando di me come se fossi morto?”


“Grid? Sei tu?”


Jishuka e Vantner si voltarono e fissarono Grid sorpresi. Allora videro un uovo che fluttuava davanti a lui.


“Cosa? Quell’uovo?”


Era una scena davvero strana. Grid alzò le spalle rivolto ad entrambi.


“Non ne sono sicuro...”


L’uovo che Grid aveva ottenuto dal primo scrigno del tesoro. La forma, il colore e anche il peso erano perfettamente uguali a quello di un uovo normale. L’aveva lanciato in un angolo, ma era volato verso di lui e lo aveva protetto?


‘Non è un uovo comune.’


Grid ricordò il momento in cui aveva aperto l’ultimo scrigno.


Una luce era comparsa non appena lo aveva scoperchiato e una tagliente lama di potere magico aveva mirato al suo cuore. Grid si aspettava senza dubbio di morire, ma in quel momento l’uovo era improvvisamente volato da lui e lo aveva protetto da quell’attacco.


Era stato veloce e si era mosso da solo! Aveva anche un’eccellente resistenza. Questo non era un semplice uovo, era chiaramente uno straordinario oggetto unico.


‘Non è un semplice uovo di gallina ma l’uovo di una creatura mitologica... È possibile una cosa del genere?’


Forse si trattava di un drago!


‘L’uovo è piccolo, ma chi lo sa? C’è qualche legge che vieta ad un drago di essere piccolo?’


<i>Duguen! Duguen! Duguen!</i>


Forse sarebbe stato il primo ad avere un drago come compagno animale a Satisfy. Il cuore di Grid batteva forte all’idea, e cominciò a risuonare all’interno della grotta.


In quel momento, il guscio dell’uovo si mosse! Jjejejeok! Si aprì. Che tipo di forma di vita si sarebbe schiusa? Grid osservò con sguardo assente. Il guscio era stato completamente spaccato, ma il suo contenuto non era un essere vivente.


Era un grumo di metallo in forma liquida. Sì, la massa era dell’esatta dimensione dell’uovo. Mentre il mercurio era argenteo, questo metallo era dorato. Sembrava acqua d’oro.


“Cos’è questo?”


<i>Susuk. Sususuk.</i>


Grid era stupito dalla massa dorata davanti a lui. Nel frattempo, l’ombra di qualcuno emerse dallo scrigno che stava emanando fumo.






Traduzione di MoonRoro29


Editing di Cecilia Orlando
                                


                                



