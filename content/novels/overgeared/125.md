---
weight: 125
title: Capitolo 125
pubDate: 2025-03-10T08:59:29.220Z
tags:
    - overgeared
---


Il papa gridò.


“Non sai chi sono io? Sono Papa Drevigo! Sono il padre di 70 milioni di persone e come rappresentante della dea, l'essere più sacro che esista! Osi puntare una spada contro di me? Miscredente, non hai paura della punizione divina?”


“Mmm.” Grid ascoltò in silenzio prima di parlare. “Mi hai sputato addosso.”


“C-Cosa? Che uomo deplorevole!”


Non era mai stato insultato a quel modo prima d'ora. Un paladino aiutava il traditore e ora questo? Il volto del papa s'infuocò di rabbia.


“Ti punirò io stesso! Non pensare neanche di riuscire a uscirne vivo!”


Grid lo squadrò con freddezza. “Parli sempre di punizione divina... Papa, non ti è ancora chiara la situazione? Sono venuto qui per infliggere a te la punizione divina. Sarai tu ad essere punito, non io. Quindi, perché non cerchi di comportarti un po' meglio? Tsk.”


Non era solo il papa a non essere contento della situazione. Grid si sentiva allo stesso modo. Se il papa fosse stato una persona normale, sarebbe stato facile completare la missione per far benedire il pavranio. Tuttavia, era un uomo corrotto e aveva messo in pericolo la Chiesa di Rebecca, creando inutilmente dei problemi a Grid a causa del cambiamento della missione.


“L'introduzione che ho ricevuto da mio suocero è inutile... Tu, tutto ciò è davvero seccante.”


<i>Peeng!</i>


Grid strinse nervosamente Dainsleif. Poi la spada mirò al papa. Ma quello non rimase a guardare. Rispose lanciando un attacco di luce magica.


<i>Kwa kwang!</i>


Ci fu una potente esplosione quando un lampo bianco e uno nero si scontrarono. Dieci metri del lungo tappeto finirono bruciati. I resti sembravano occhi rossi che fissavano Grid con disapprovazione.


'La mia spada è stata bloccata?'


La spada di Grid era stata migliorata dal fulmine scarlatto e dall'abilità di potenziamento di Damian. Il fatto che non riuscisse a vincere contro la magia del papa era prova, fondamentalmente, che il suo potere magico era più forte della spada di Grid.


'Il mio potere d'attacco al momento è maggiore del potere magico di Malacus. Persino Malacus non riuscirebbe a fermarmi, anche se dispiegasse uno scudo a tre stati.'


Grid non riusciva a capire. La sua aumentata Visione mostrava che il papa aveva un potere di combattimento di 24.000. Considerando che il potere di combattimento di Damian era di 12.500, da ranker di livello 227, 24.000 non sembrava molto alto. Guardando solo al valore numerico, due Damian sarebbero riusciti a sopraffare il papa col loro potere di combattimento.


'Basandomi su Damian... La Gilda Tzedakah aveva un potere di combattimento medio di 12.000 al tempo dell'assalto contro Malacus...'


Diciassette membri della gilda avevano partecipato al raid contro Malacus. Sommando il potere di combattimento medio di 12.000 di ogni membro, la forza totale sarebbe stata di oltre 200.000. Ma non erano stati comunque sopraffatti dalla forza di Malacus, anche con un potere di combattimento complessivo di 200.000?


In altre parole, Malacus avrebbe dovuto avere un potere di combattimento di almeno 200.000 e il pontefice che aveva dinanzi avrebbe dovuto essere dieci volte più debole di Malacus, avendo un potere di combattimento di 24.000. Ma dopo aver scambiato alcuni colpi, il papa sembrava più forte di Malacus. Era curioso.


'Quindi...'


L'elevata Visione di Grid gli consentì di capire il concetto del potere di combattimento.


'Una piccola differenza nel potere di combattimento è, in realtà, un grosso divario da riempire.'


L'idea di Grid era corretta. Mentre il potere d'attacco delle Figlie di Rebecca, del papa e di Damian erano stimati nelle decine e nelle centinaia di migliaia, nella pratica il potere di combattimento era abbastanza sensibile da sentire anche una differenza di una singola cifra.


Il concetto alla base del potere di combattimento non era 1 + 1 = 2.


Supponiamo che un potere d'attacco di 1 sia una formica e un potere d'attacco di 2 sia una mantide religiosa. Era impossibile che due formiche riuscissero a sconfiggere una mantide.


Perciò, il potere di combattimento era in realtà 1 + 1  2.


Era così che i 17 membri della Gilda Tzedakah erano stati sopraffatti dal solo Malacus.


“La somma dei poteri di combattimento non ha senso. Diciassette gatti tutti insieme non possono battere un elefante. E il papa è un predatore che può divorare persino un elefante. Non è incredibilmente forte?”


“Gatti? Elefanti? Di che parli?”


Il papa non capiva. Grid sorrise, davanti alla sua confusione. “Io sono un gatto oppure un elefante. Questa è l'occasione per capire quale dei due.”


“Non ho idea di cosa tu stia blaterando. Miscredente, sei forse impazzito?”


“Non stare a pensarci.”


Grid non si scoraggiò, pur avendo scoperto che il papa era molto più forte di Malacus. Piuttosto, il suo sangue ribolliva d'eccitazione.


'Mi chiedo fin dove possa arrivare la mia forza!'


Grid aveva imparato a usare le sue armi senza intoppi durante il raid al Guardiano del Labirinto. Poteva rimediare alla mancanza di un potere distruttivo con la padronanza delle armi.


<i>Pepeng! Pepepeng!</i>


Nelle mani di Grid, Dainsleif fendeva ogni volta da un'angolazione diversa, facendo librare le aure della spada in tutte le direzioni. Alcune colpirono il papa di fronte, altre di lato, altre ancora da dietro. A meno che non possedesse occhi su tutti i lati, gli sarebbe stato impossibile intercettarle tutte con la magia!


Grid sorrise soddisfatto. Tuttavia, il papa era più in gamba di quanto Grid si aspettasse. Il papa dispiegò ripetutamente il suo potere magico di luce e intercettò una ad una le spade di energia di Grid.


“Così non funzionerà!”


Il papa lanciò un grido e insieme ad esso sferrò un attacco di luce magica ad ampio raggio.


<i>Kwa kwa kwa kwang!</i>


Era uno spettacolo travolgente. Il potere della magia bianca si diffuse come luce del giorno e ridusse in pezzi le spade di energia nera.


“Wow.” Grid fissò la luce brillante che lentamente scompariva e ne rimase profondamente ammirato. “Davvero forte.”


Si era forse scoraggiato? No, niente affatto.


“Ok! Devo fare del mio meglio!”


C'era un'abilità di potenziamento unica, solo per il Discendente di Pagma. Poteva usarla solo per se stesso, ma l'effetto era straordinario.


“Ira del Fabbro!”






[Ira del Fabbro è stata attivata. Il tuo potere d'attacco e la tua velocità d'attacco aumenteranno significativamente per 20 secondi.]






“Ohhh!”


<i>Pepepeng! Pepepepeng!</i>


Grid raddoppiò la velocità con cui brandiva Dainsleif. Significava che la sua velocità d'attacco era raddoppiata.


<i>Kwa kwa kwa kwang!</i>


Sferrando fendenti senza sosta Grid assestò una serie di attacchi a pioggia.


“Ah...”


Il volto del papa impallidì. Continuava a lanciare attacchi di luce magica ma la sua velocità non riusciva a star dietro a quella di Grid. Ancora una volta, il papa rilasciò un alone di luce attorno a sé. Aveva in mente di spazzare via di nuovo tutte le spade di energia di Grid.


Ma stavolta, il risultato fu diverso.


<i>Kwa kwa kwa kwang!</i>


L'Ira del Fabbro aveva rafforzato il potere delle spade di energia, causando la sconfitta del potere di luce. Alla fine le spade piombarono addosso al papa.


“Sei diventato più forte? Uaaaaah!”


La luce magica non poté resistere al potere delle spade e il papa venne colpito ancora e ancora. Il terribile grido del papa riecheggiò nel salone, mentre una finestra di notifica apparve di fronte a Grid.






[Hai inflitto 13.300 punti di danno.]






[Hai inflitto 13.910 punti di danno.]






[Hai inflitto 14.080 punti di danno.]






[L'effetto opzionale dei Guanti di Metallo Migliori è stato attivato, permettendoti di attaccare il bersaglio due volte.]






[Hai inflitto 28.300 punti di danno.]






[Colpo critico!]






[Hai inflitto 31.050 punti di danno.]






La barra della salute del papa diminuiva a un passo vertiginoso. Grid riuscì a determinare la sua salute totale considerando la quantità di danni subita fino a quel momento.


'È intorno a 300.000?'


Il Guardiano del Labirinto aveva una salute totale maggiore di 1,2 milioni. Ma si trattava di un golem, non di un umano. Il papa era un essere umano. La sua salute intrinseca era più bassa in confronto ad un mostro, per cui Grid si sentì più fiducioso.


'Posso finirlo più o meno con altri 20 colpi?'


Forse poteva riuscire a sconfiggere il papa senza l'aiuto di Isabel.


“Puahahahah! Il papa dovrebbe morire e lasciarmi qualche oggetto!”, esplose a gran voce Grid, aspettandosi di vincere. Attaccò il papa senza sosta e la barra della salute finì per ridursi ad un quarto. Poi la durata di Trascendenza e Ira del Fabbro terminò.


“Gli sferrerò l'ultimo colpo!”


Il papa stava morendo. Le sue vesti bianche ricamate d'oro erano già da tempo ridotte a brandelli. Grid gli corse incontro. In poco tempo ridusse la distanza tra loro a 10 metri e usò la sua abilità più potente.


“Arte della Spada di Pagma, Assassinio!”


<i>Kuooooh!</i>


Il travolgente istinto omicida surriscaldò l'atmosfera. Un'ombra scura avvolse Dainsleif. Nel momento in cui stava per infilzare la spada nel cuore del papa...


“Respiro della Dea...!”


Il papa usò la magia. La sua barra della salute si riempì all'istante.


'Una cura che ripristina centinaia di migliaia di punti salute?'


L'effetto della magia del papa non era finito lì. Dispiegò uno scudo verde semitrasparente che neutralizzò completamente Assassinio. Grid era spaventato. “Che abilità è mai questa? Dannazione, è un cavaliere guardiano?”


Il papa aveva usato l'abilità invincibile propria dei cavalieri guardiani! Grid rimase sorpreso da quella mossa inaspettata e si ritirò. Allora il papa lo derise.


“La benedizione divina della dea protegge completamente il mio corpo e la mia anima. Non importa cosa ti inventi, non puoi nuocermi!”


Il papa era fondamentalmente un prete. Se le Figlie di Rebecca erano all'apice tra i paladini, il papa era quello più in alto tra i preti. Il suo corpo sanguinante fu guarito e usò una cura generale sui paladini che erano stati feriti gravemente e si erano ritirati dalla battaglia. Ordinò loro:


“Che state facendo? Uccidete subito quell'infedele!”


“...”


Ai paladini non piaceva il papa. Non volevano condurre un'esistenza così malvagia che corrompeva la loro chiesa. Ma non importava quanto fosse perverso il papa, lui era chiaramente un rappresentante della dea. I paladini di altro grado erano profondamente religiosi e non riuscivano neanche ad immaginare di rifiutarsi di eseguire gli ordini del papa, perciò afferrarono le armi. Poi si gettarono tutti insieme contro Grid.


“No, Damian. Che stai facendo? Sei qui solo per guardare?”


Grid osservava nervoso tutti gli avversari che aveva davanti. Damian, che era rimasto a guardare Grid scioccato, si ricompose, un po' in ritardo.


“Scusami!”


Un giocatore che era solo di livello 150, era riuscito a sopraffare il papa! Qual era la vera identità di Grid? Era sospetta. Nonostante la sua confusione e il suo profondo scetticismo, Damian unì i suoi poteri a quelli di Grid per difendere Rin.


<i>Chaeng! Chaeng chaeng!</i>


Damian bloccò la spada di un paladino con lo scudo e contrattaccò. La sua spada era affilata e i paladini non riuscivano a difendersi facilmente da essa. Poi, il sangue cominciò a scorrere. Damian era stato risvegliato da quella missione e ne aveva ricevuto la più forte abilità di potenziamento. Questo lo aveva reso forte abbastanza da sopraffare i paladini più esperti della chiesa.


Nè Damian né Grid ne erano consapevoli, ma ora Damian era più forte di Toban, che era al primo posto nella classifica dei paladini. Forse non sarebbe riuscito a sconfiggere 23 paladini solo col suo potere, ma poteva legar loro i piedi per un po'.


“Ok! Li lascio a te!”


Grid decise che Damian poteva farcela da solo e si lanciò di nuovo contro il papa. Tuttavia, il pontefice non aveva alcuna intenzione di lasciarlo avvicinare. Lo attaccò con un'esplosione di luce magica per fermarlo.


<i>Pepeng! Kwa kwa kwa kwang!</i>


Il bombardamento si concentrò su Grid. Grid voleva evitarlo, ma era difficile perché il papa aveva ormai compreso lo schema dei suoi movimenti e il suo livello di reazione, e usava il potere della luce al massimo dell'efficienza.


“No-!”


<i>Pepeng!</i>


Un raggio bianco rasentò la testa dello spaventato Grid. Poi un altro puntò alla sua faccia, senza neanche dargli il tempo di respirare.


<i>Jeeeeong!</i>


Grid si affrettò ad usare lo Scudo Divino per difendersi. Poi comparve una finestra di notifica.






[La tenuta dello Scudo Divino è diminuita di 78.]






'Pazzesco!'


Lo Scudo Divino era famoso in quanto era forte contro la magia oscura. Ma anche senza quella caratteristica, aveva una difesa eccellente. E persino così, il colpo del papa aveva ridotto la tenuta dello scudo di un ottavo.


Grid si rammaricò.


'Se solo avessi lo Scudo Divino di classe leggendaria...!'


Voleva sbarazzarsi in fretta del papa e riprendersi lo Scudo Divino leggendario. Grid posizionò lo scudo di fronte a sé e continuò a procedere.


“Come osa un miscredente come te indossare i nostri equipaggiamenti? È una disgrazia!”


<i>Kwaaang! Kwaaang! Kwaang!</i>


Ogni volta che Grid faceva un passo avanti, divampava un raggio di luce magica che colpiva lo Scudo Divino. Lo scudo si distorse rapidamente e cominciarono ad apparirvi delle crepe. Accadde quando Grid fece il suo settimo passo. Il papa pensò che il suo prossimo colpo avrebbe frantumato completamente lo scudo di Grid.


Ma Grid non aveva alcuna intenzione di lasciare che il suo oggetto venisse distrutto.


<i>Peeng!</i>


Si assicurò che il lampo bianco si stesse avvicinando e mise via lo Scudo Divino. Poi equipaggiò il Pugnale Perfetto e usò Raffica di Vento. Il vento vorticoso deviò leggermente la traiettoria del lampo. Il raggiò sfiorò appena la guancia di Grid.


<i>Jejeok!</i>


Parte dell'Elmo del Capo degli Orchi Lucenti si era rotta e parte del volto di Grid era ora esposta. Grid resistette.


“Questo metodo ha funzionato.”


Il papa digrignò i denti. “Hai ancora molti assi nella manica!”  


Il papa era infastidito, in quanto quell'esplosione avrebbe dovuto far saltare la testa a Grid, e si preparava ad attaccare di nuovo. Due dischi dorati apparvero dal nulla e gli si attaccarono alla schiena.


“Uh?”


Il papa sembrò preso dal panico. Grid usò Movimenti Rapidi e riuscì a ridurre la distanza tra loro. Poi scatenò l'Arte della Spada di Pagma, Collegamento.


<i>Pipit! Pipipipipi-!</i>


La velocità d'attacco del pugnale era incredibilmente alta, paragonata allo spadone. Poi Movimenti Rapidi massimizzò la sua Agilità.


Grid usò Collegamento dopo aver equipaggiato il Pugnale Perfetto e riuscì a sferrare 22 attacchi. Mentre il danno inflitto era minore di quello causato da Dainsleif, il controllo delicato del pugnale faceva sì che il papa venisse colpito insistentemente.


“Uaaaah tu!”


Il papa urlò e lanciò un contrattacco, mirando esattamente al cuore di Grid.


<i>Peeng!</i>


“No!”


Damian gridò quando vide che la salute di Grid era scesa di più della metà con un solo colpo. Chi perdeva più del 40% della propria salute in una sola volta rimaneva stordito e senza protezione, e ciò significava che Grid era in estremo pericolo. Damian voleva precipitarsi da Grid per curarlo e proteggerlo, ma non poteva muoversi a causa dei paladini.


'Questa è la fine! Questa missione fallirà! Non riuscirò a salvare la piccola Rin!'


In quel momento, accadde una cosa strana: senza prendere alcuna pozione, la salute di Grid venne ripristinata e rimase illeso dagli effetti di qualunque status alterato. Grid piantò freddamente il suo pugnale dritto nel cuore del papa.






Traduzione di Martina Procida


Editing di Cecilia Orlando
                                


                                



