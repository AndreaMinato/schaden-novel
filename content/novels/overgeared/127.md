---
weight: 127
title: Capitolo 127
pubDate: 2025-03-10T08:59:29.221Z
tags:
    - overgeared
---


“Kuaaaaak!”


Era più scandaloso e malvagio di chiunque altro, ma anche più nobile e divino. Il regno di Papa Drevigo finì dopo enormi sforzi. Poi si tramutò in luce. La luce che simbolizzava l’aumento di livello brillò attorno al corpo di Grid una dozzina di volte.


“Heok...”


Damian ne fu meravigliato una volta confermato nella finestra delle informazioni del party. Grid, che era al livello 150, era saltato all’istante al livello 170.


‘Salire di 20 livelli in una volta...!’


Esatto. Grid era prevalso sul Papa che aveva regnato su 70 milioni di persone, e aveva ottenuto un inimmaginabile quantità di esperienza. 


D’altra parte, Damian era in squadra con Grid, ma aveva ottenuto solamente una piccola quantità di esperienza. Questo perché il sistema aveva stabilito che aveva a malapena contribuito alla battaglia contro il Papa. Inoltre, il party era composto da due persone ma tutti gli oggetti droppati erano stati ottenuti unicamente da Grid.


Sebbene il Papa fosse stato sconfitto, Damian non era stato in grado in alcun modo di approfittare dell’esperienza e degli oggetti, ma non ne fu amareggiato.


‘Ho soltanto usato delle abilità di potenziamento su di lui e legato i piedi dei paladini per un po’. Ha affrontato il Papa da solo e non posso nemmeno invidiarlo, perché non gli sono stato molto d’aiuto.’


Il bizzarro elmo a forma di teschio era stato distrutto dal Papa. Damian osservò Grid, ormai esposto, con piacevoli emozioni.


‘Grazie a lui, sono riuscito a completare la mia missione per il cambio classe nascosta...’


 Le finestre di notifica si rinnovavano difronte a lui.






[La missione ‘Divina Punizione della Dea’ è stata completata.]






[Hai cambiato la tua classe in una classe unica nascosta ‘Agente della Dea’.]






[Sei idoneo per diventare il Papa.]






[C’è la possibilità che tu venga eletto come candidato per diventare Papa.]






[Se verrai eletto Papa, puoi dirigere la Chiesa di Rebecca. Per favore, sii paziente fino al giorno in cui decine di milioni di persone ti venereranno.]






[L’abilità ‘Respiro della Dea’ è stata generata.]






[L’abilità ‘Respiro della Dea’ è stata padroneggiata.]






[L’abilità ‘Protezione della Dea’ è stata generata.]






[L’abilità ‘Protezione della Dea’ è stata padroneggiata.]






[L’abilità ‘Messaggio Divino’ è stata generata.]






[La statistica ‘Fierezza’ è stata sbloccata.]






[Il tasso di crescita del potere divino aumenterà di tre volte.]






[Respiro della Dea]


Recupera il 100% della propria salute e il 70% della salute dei membri del party.


Consumo Mana dell’Abilità: 30% del massimo del mana.


Tempo di Ricarica dell’Abilità: 10 minuti.






[Protezione della Dea]


Crea uno scudo di difesa assoluta che annullerà una volta un attacco nemico.


Costo Mana dell’Abilità: 2.000


Tempo di Ricarica dell’Abilità: 1 ora.






[Messaggio Divino]


Puoi sentire la voce della Dea Rebecca. La dea ti offrirà molti consigli. Puoi trarne enormi profitti se li seguirai.


Condizione per l’Attivazione dell’Abilità: Random


‘Respiro e Protezione della Dea... Il Papa Drevigo li utilizzava ogni pochi minuti, ma era una correzione dell’effetto per un PNG. Per un utente, sono delle magie con tempi di ricarica molto lunghi.’


Era deluso? No, non lo era. Damian ne era elettrizzato.


‘Non l’ho realizzato fino ad ora. Ho una classe nascosta unica...’


Queste erano le classificazioni delle classi nascoste: rare, epiche, uniche e leggendarie! La maggior parte della classi nascoste esistenti appartenevano al rango raro. Erano state rivelate solo tre classi nascoste epiche e nessuna di rango unico. La maggior parte degli utenti e degli esperti supponevano che classi nascoste uniche e di rango superiore non fossero ancora comparse.


Ma in questo momento Damian, grazie a Grid, era riuscito ad ottenerne una! Era una classe nascosta unica, ben oltre una classe rara! Damian era emozionato, e provò un’enorme gratitudine nei confronti di Grid.


‘Nei miei 32 anni di vita, ho vissuto una vita normale senza riuscire a provare nemmeno una volta questa sensazione di aver raggiunto un traguardo...! Grid, tu sei il mio eterno benefattore! Non mi importa se sei uno psicopatico, per me sei un angelo! Un giorno... Ti ripagherò, un giorno!’


Grid non ne sapeva nulla. La ragione per cui aveva sconfitto il Papa era per completare la sua personale missione, non per aiutare Damian, che non conosceva neanche. Era ignaro del fatto che l’uomo avesse appena ottenuto una classe nascosta.


Tuttavia, era innegabile che il fabbro fosse il suo benefattore. In futuro, Damian avrebbe fatto in modo di ritornare il favore a Grid, e questi avrebbe ottenuto un solido supporto senza nemmeno esserne a conoscenza. 


“È stato difficile.”


Dopo aver abbattuto il Papa, la stamina di Grid si era esaurita, e si stese per terra senza alcuna esitazione.


“Non riesco a muovere un dito.”


A causa della battaglia col Papa, il Vaticano era stato completamente devastato. Soltanto qualche pilastro era a malapena in piedi, ma il soffitto era completamente crollato, quindi non si poteva più definire la struttura un edificio. C’era un sorriso soddisfatto sul volto di Grid mentre osservava in alto il cielo azzurro attraverso il soffitto caduto.


‘Jackpot.’






[Armatura  di Luce Sacra]


Classificazione: Leggendaria (Set)


Tenuta: 924/924      Difesa: 872


* C’è un’alta probabilità di resistere completamente a incantesimi oscuri.


* Aumento del 300% nel recupero da effetti magici.


* Riduzione del 40% del danno provocato da attacchi fisici.


* Riduzione del 50% del danno provocato da attacchi magici.


- Quando i tre oggetti del set sono equipaggiati: Difesa +500, Salute +6.000.


Un’armatura che il leggendario fabbro Pagma ha creato per il Papa Franz V.


Grazie a questa armatura fatta con il dio dei minerali, l’adamantio, Franz è stato in grado di sopravvivere diverse volte durante la guerra contro la Chiesa di Yatan.


Poiché è un’armatura creata su misura per Franz, gli altri papi l’hanno conservata e messa da parte. 


Condizioni per l’Utilizzo: Franz.


Peso: 1.517






[Guanti di Luce Sacra] 


Classificazione: Leggendaria (Set)


Tenuta: 300/300      Difesa: 130 Velocità di Attacco: +20%      Precisione: +40%


* C’è una normale probabilità di attivare ‘Cinque Attacchi Congiunti’.


* C’è un’alta probabilità di attivare ‘Contrattacco’. 


- Quando i tre oggetti del set sono equipaggiati: Difesa +500, Salute +6.000.


Dei guanti che il leggendario fabbro Pagma ha creato per il Papa Franz V.


La leggenda narra che Franz, che non era bravo nella tecnica di spada, ne diventò padrone dopo aver indossato questi guanti.


Poiché questi guanti sono stati fatti su misura per Franz, gli altri papi li hanno conservati e messi da parte.


Condizioni di Utilizzo: Franz.


Peso: 10






[Corona di Luce Sacra]


Classificazione: Leggendaria (Set)


Tenuta: 180/180      Difesa: 20


* Intelligenza +300


* Fierezza +200


- Quando i tre oggetti del set sono equipaggiati: Difesa +500, Salute +6.000.


Una corona che il leggendario fabbro Pagma ha creato per il Papa Franz V.


La leggenda narra che Franz divenne più intelligente e maestoso dopo averla indossata.


Poiché la corona è stata creata su misura per Franz, gli altri papi l’hanno conservata e messa da parte.


Condizioni per l’Utilizzo: Franz.


Peso: 25






A differenza dell’elmo, la difesa della corona non era molto buona. Tuttavia, l’effetto del set di oggetti era abbastanza per appianare la mancanza di difesa.


‘Le prestazioni dell’armatura e dei guanti sono le migliori.’


Grid equipaggiò gli oggetti che aveva ottenuto.






[Verrà applicata una penalità poiché le condizioni dell’oggetto non sono rispettate.]






[La Difesa dell’Armatura di Luce Sacra diminuirà del 55%.]






[Quando la tua comprensione dell’Armatura di Luce Sacra aumenterà, la penalità si ridurrà.]






[La Difesa dei Guanti di Luce Sacra diminuirà del 55%.]






[Quando la tua comprensione dei Guanti di Luce Sacra aumenterà, la penalità si ridurrà.]






[La Difesa della Corona di Luce Sacra diminuirà del 55%.]






[Quando la tua comprensione della Corona di Luce Sacra aumenterà, la penalità si ridurrà.]






“Kuk.”


Nel caso degli oggetti leggendari, la penalità per non rispettare le condizioni di utilizzo era del 55%. Pertanto, verrebbe applicato soltanto 393 di difesa se Grid avesse equipaggiato l’Armatura di Luce Sacra. La difesa dei Guanti di Luce Sacra sarebbe stata 59 e quella della Corona di Luce Sacra 9.


Ma c’era da considerare l’effetto dato indossando i 3 oggetti del set, quindi la difesa non sarebbe stata bassa. Inoltre, anche i singoli effetti opzionali sarebbero stati applicati. Grid ci pensò su positivamente.


‘Questa prestazione... La comprensione di un oggetto aumenterà naturalmente se lo userò, quindi non c’è bisogno di essere deluso.’


Infatti, la sua comprensione di Dainsleif era aumentata, perciò adesso la penalità si aggirava solo attorno al 20%.


‘Il lato negativo è che questi sono oggetti che non possono essere ampiamente usati. Nessuno li comprerebbe se li mettessi al sito d’aste... Che rottura.’


Per la prima volta erano stati droppati oggetti leggendari, ma perché erano così speciali? Allora una finestra di notifica si illuminò davanti a Grid.






[La missione ‘Aiuta la Chiesa di Rebecca!’ è stata competata.]






[L’affinità con la Chiesa di Rebecca ha raggiunto il massimo. I suoi membri proveranno affetto e fiducia illimitati nei tuoi confronti. Potrai ricevere aiuto da loro.]






[Parla con la Figlia di Rebecca, Isabel. Darà la benedizione della dea al pavranio.]






Si era riposato un po’ quindi riuscì a muoversi. Eliminò dall’equipaggiamento il set e si alzò con un lamento dal punto dove si era steso. Isabel, Rin, Damian e dozzine di membri della Chiesa di Rebecca lo stavano osservando. 


“Grid...” Isabel si avvicinò a Grid. Si potevano vedere delle lacrime nei suoi occhi. “Ti sono riconoscente. Grazie a te, l’onore della dea... Ho potuto proteggere Rin e tutti gli altri.”


Isabel si inchinò profondamente dopo le sue parole e anche gli altri, paladini e preti, fecero lo stesso.


“...”


C’era un’atmosfera solenne. Grid si era sbarazzato del Papa che aveva corrotto la chiesa durante gli ultimi due anni, per questo loro lo consideravano veramente come un salvatore.


‘Figo.’


Questa non era esattamente la scena di un manga? Damian osservò Grid con invidia, gli sembrava proprio l’eroe di un manga. Era come un essere superiore che aveva difeso tutti dal male e veniva onorato dopo averlo sconfitto. Era il tipico sguardo da protagonista che Damian aveva sognato. Desiderava veramente essere Grid.


Ma lo fece solo per un attimo.


“Gratis? Se lo avete davvero apprezzato, non dovreste mostrarmi un po’ di cortesia? La Chiesa di Rebecca non è ricca?”


Grid tracciò la forma di una moneta con le sue dita e pretese con occhi avidi.


“Datemi una mancia. Come potete vedere, il mio elmo e la mia armatura si sono rotti a causa dei tanti danni subiti contro il Papa. Devo anche richiedere un compenso per essere stato ferito mentalmente dopo che Isabel si è rifiutata di restituire lo Scudo Divino.”


“...”


Grid era avido. Mentre tutti erano senza parole, Damian mormorò con amarezza, “Una persona del genere...”


Dopo di ciò. 


Grid seguì Isabel e Rin. Arrivarono al centro del Vaticano crollato. Nonostante la struttura fosse stata spazzata via come conseguenza della distruzione, quasi non c’erano graffi sulla Statua di Rebecca.


Grid porse ad Isabel due dischi.


“Per favore usa la benedizione della dea su questi.”


Isabel ricevette i dischi dorati. Si inginocchiò davanti alla statua della dea e cominciò a pregare. Dopo pochi attimi, una tiepida luce scese dal cielo e si avvolse attorno ai dischi.


<i>Ttiring~</i>






[La benedizione della Dea Rebecca è discesa sul pavranio.]






[Il pavranio sarà in grado di dimostrare le sue abilità di recupero.]






“Abilità di recupero?”


Grid valutò i dischi dorati.






[Dischi Dorati Fatti di Pavranio]


Tenuta: Infinita


Dischi dorati fatti di pavranio, il più forte minerale nato dalla collaborazione fra il leggendario fabbro Pagma e il leggendario grande mago Braham.


Automaticamente, ruotano attorno e proteggono il loro proprietario. Compiranno anche altre azioni quando gli verranno dati comandi dal loro proprietario. 


* Hanno ottenuto abilità di guarigione grazie alla benedizione della Dea Rebecca. Aumenteranno la velocità di recupero salute del loro possessore del 300%.


Peso: 5






“Wow.”


Questo minerale poteva anche acquisire delle abilità? Non lo avrebbe mai immaginato. Il futuro era luminoso. In seguito avrebbe dovuto ricevere la benedizione dal Dio Dominion, dal Dio Judar e dal Dio Yatan. Il pavranio avrebbe ottenuto ogni volta una nuova abilità, quindi Grid aveva grandi aspettative.


Ma c’era ancora il problema della Chiesa di Yatan. Lui era un suo nemico! Come avrebbe potuto ottenere la benedizione del suo Dio?


Grid stava sospirando quando Damian gli si avvicinò.


“Signor Grid!”


“Cosa c’è?”


Grid guardò in modo torvo Damian al suo richiamo improvviso. L’uomo gli chiese con disperazione, “Posso strofinare la mia guancia contro quei dischi dorati? È il mio desiderio di una vita.”


Grid rimase sbigottito. “Perché?”


Damian sbuffò come un toro arrapato e spiegò. “Non ha appena toccato il seno di Isabel? Voglio sentire il calore del suo petto!”


“...?”


Una persona dall’aspetto ordinario stava parlando in questo modo, perciò Grid non credette alle sue orecchie. Isabel colpì il fianco di Damian col gomito.


“Keo... Keoook! Il gomito di Isabel... Haack...”


Damian svenne con in volto un’espressione addolorata ma felice. Isabel era così imbarazzata che lo allontanò con un calcio, poi passò lo Scudo Divino ad uno scioccato Grid.


“Abbiamo bisogno di molto denaro per ricostruire il Vaticano. Non possiamo permetterci di darti una mancia ma... Ti darò questo, come promesso.”


Era il momento di riottenere il leggendario Scudo Divino che era stato rubato qualche mese fa.






[Perfetto Scudo Divino]


Classificazione: Leggendaria


Tenuta: 680/680      Difesa: 370 Resistenza Magica: 280


* C’è un’alta probabilità di resistere completamente agli incantesimi oscuri.


* Verrà generata l’abilità ‘Luce Divina’.


* Verrà generata l’abilità ‘Favore Divino’.


Un oggetto creato da un artigiano con grandi abilità e potenziale, ma che in qualche modo manca di esperienza e reputazione.


Grazie al potere di Cassus, un prete della Chiesa di Rebecca, brilla del potere divino della dea della luce. Data la sua resistenza agli attacchi di magia oscura, tutti i seguaci dei demoni e della Chiesa di Yatan soffriranno affrontando questo scudo.


Restrizioni per l’Utilizzatore: Livello 190 o superiore. Forza più di 500. Potere Divino superiore a 1.000. Un membro della Chiesa di Rebecca.


Peso: 800


“...Beh, è fatta.”


Grid era soddisfatto. Con questo Scudo Divino, era sicuro che sarebbe riuscito a combattere i servitori della Chiesa di Yatan.


‘Sì, se non posso ottenere di sua spontanea volontà la benedizione del Dio Yatan, lo costringerò a darmela.’


Isabel gli chiese con attenzione, “Te ne vai adesso?”


Le dispiaceva, ma Grid era una persona occupata. Voleva completare la missione il più velocemente possibile e ritornare a Winston. Così avrebbe potuto passare una calda nottata con la sua bellissima sposa!


“Devo andarmene. Oh, avete qualche influenza sulle chiese di Dominion e Judar? Ho bisogno di ottenere le loro benedizioni.”


Isabel sorrise luminosamente, “La Chiesa di Dominion e la Chiesa di Judar sono come nostri fratelli. Hanno promesso fedeltà al nostro Papa... Posso darti un po’ di forza.”


Era dispiaciuta perché non aveva nulla di speciale da dare a Grid per il suo enorme aiuto. Era contenta di avere l’opportunità di ripagarlo.


“Scriverò una presentazione, così daranno volentieri le loro benedizioni. Vorrei accompagnarti ma... Mi dispiace. C’è molto lavoro da fare, come eleggere il nuovo Papa e ricostruire il Vaticano.”


“...”


Grid guardò Damian che aveva ricevuto un calcio da Isabel, confermò che non sarebbe riuscito ad alzarsi per un po’. Poi rispose. “Non c’è bisogno di essere dispiaciuta. Non voglio essere accompagnato da una ragazza pazza come te. Questo è abbastanza.”


“C-cosa?”


Isabel si avvilì alle sue ultime parole. Rin guardò Grid con disapprovazione, ma lui non lo notò. 


Dopo aver ricevuto la lettera di presentazione, Grid si diresse verso la Chiesa di Dominion più vicina.






Traduzione di MoonRoro29


Editing di Cecilia Orlando




                                


                                



