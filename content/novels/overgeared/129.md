---
weight: 1290
title: Capitolo 129
pubDate: 2025-03-10T08:59:29.221Z
tags:
    - overgeared
---


Box vide Toban e lo salutò con un sorriso. “Sei già arrivato.”


Box era un uomo incredibilmente bello. Aveva la pelle chiara, una bella mascella e gli occhi così intelligenti da catturare il cuore di una donna. Aveva lunghi capelli neri, tenuti legati, e l’armonia della sua figura e la sua pettinatura lo facevano sembrare un giovane maestro delle antiche pitture orientali.  


Ma c’era un detto che ricordava di andare al di là delle apparenze. Box gironzolava troppo intorno alla donne. Il suo soprannome era ‘Principe Piovra’. C’erano troppe voci secondo cui aveva avuto tante donne nello stesso tempo. C’erano così tante donne che provavano rancore verso di lui che molti utenti femminili avevano creato un gruppo chiamato: ‘Gruppo per Uccidere Box’. 


“Sei arrivato giusto in tempo.”


Toban, che era nervoso dopo aver parlato alla spia, accolse Box. Salutò anche Black Teddy e Asuka. Ma loro erano meno socievoli, a differenza di Box: ignorarono il saluto di Toban e gli dissero subito:


“Andiamo.”


Black Teddy era un uomo sui quarant’anni, alto quasi due metri. Non solo aveva una bella corporatura, ma dava anche un’impressione dura per via dei suoi occhi. Comunque, portava sempre tra le sue braccia un dolcissimo orsetto, e questa cosa non combaciava con il suo aspetto e la sua età. Toban lo aveva incontrato molte volte, ma era ancora difficile abituarsi. 


‘Quell’orsetto…’


Ad essere onesti, era difficile guardarlo. Una mano grande e pelosa stava toccando la testa dell’orsetto. La spia sussurrò a Toban, che si accigliò. 


“Toban, la persona che ha eliminato il papa… sta indossando l’Armatura di Luce Sacra. Penso che sia giusto punirlo per la salvezza della nostra chiesa.”






[Il contenuto della missione ‘il Discendente di Franz’ è cambiato.]






“Guarda qua.”


L’espressione di Toban cambiò quando vide i nuovi contenuti della missione. Spiegò la situazione al gruppo di Box. “I tesori che ho recuperato non sono più in Vaticano. Un utente li ha intercettati, quindi lo dobbiamo rintracciare.” 


Box sembrava nervoso. “Utente? Ah, sono sicuro che ci costerà molti soldi. Non so chi sia, ma nessuno regalerebbe oggetti di missione. Sicuramente ci chiederà dei soldi in cambio.”


Toban scosse la testa. “I soldi non sono un problema. Dobbiamo combattere quella persona. La missione modificata mi dice di ucciderlo. Sembra che otterremo il bottino se lo uccidiamo.”


Box non era più pallido. 


“Davvero? È un bene che sia così semplice.” 


Le quattro persone riunite lì erano ranker piazzati nelle posizioni più alte. Con le loro forze combinate, avrebbero sicuramente sconfitto l’utente con facilità.


“Lo rintraccerò io velocemente.”


Box era sicuro di sé. Black Teddy e Asuka pensavano che sarebbe stata una cosa di poco conto. Toban sentiva la necessità di renderli più cauti. 


“Nonostante la missione sia cambiata e ora dobbiamo combattere un giocatore, la difficoltà è rimasta SS. Questo vuol dire che il nostro avversario è forte, quindi dobbiamo rimanere in allerta. Condividi le informazioni della missione.”


Le informazioni della missione di Toban apparvero di fronte agli altri tre.






[Il Discendente di Franz (2)]






Livello di difficoltà: SS


Secondo le informazioni giunte da una spia, una figura enigmatica ha ucciso il papa da sola e ottenuto il tesoro di Franz. 


Sfortunatamente sembra che lo stia indossando. 


Solo il Discendente di Franz può indossare i suoi tesori, quindi i piani di Pascal per provare la sua validità stanno lentamente scomparendo. 


Rintraccialo e uccidilo! E poi prendi i tesori di Franz!


Condizioni di Completamento della Missione: Uccidi la figura enigmatica e reclama la Corona, l’Armatura e i Guanti della Luce Sacra.


Ricompensa per il Completamento della Missione: Ottieni 5 livelli e la Spada della Saggezza.


Fallimento Missione: Il piano di Pascal di diventare papa verrà rovinato. Verrai odiato da Pascal. 


“…?”


L’espressione di Box si irrigidì. Anche Black Teddy esitò mentre accarezzava l’orsetto. Ci fu un momento di silenzio, poi Asuka parlò per la prima volta. “Nemmeno io posso uccidere il papa da sola.”


Asuka era ventottesima nelle classifiche globali. La gilda spesso comparava le sue capacità nel combattimento con quelle di Pon e Regas. Di fatto, aveva vissuto l’esperienza di uccidere da sola un boss che si trovava intorno al livello 200. Ma, secondo le loro informazioni, il papa era almeno al livello 330. 


Non avrebbe mai osato provare ad ucciderlo da sola. Ma nei contenuti della missione si diceva che la figura enigmatica aveva ucciso il papa senza alcun aiuto. 


“Qualcuno abbastanza forte da sconfiggere il papa… Deve essere almeno nei primi dieci posti delle classifiche globali e avere una classe segreta. Magari è Agnus?”


Il settimo nelle classifiche globali, Agnus! Era una delle tre persone che possedevano una classe segreta epica. Aveva vissuto incredibili ed incalcolabili avventure. 


Box sembrava eccitato. “Se è lui, sarà divertente. Potrebbe essere una buona possibilità di scoprire qual è la sua classe segreta.”


Ma Black Teddy non era d’accordo. “Non è troppo forte come avversario? Potremmo morire.”


Asuka gli soffiò contro come un gatto. “Se sei spaventato, vai via. Io combatterò.”


“Signorina…”


Asuka era la figlia del presidente di una azienda internazionale e Black Teddy era il suo guardiano. Black Teddy aveva iniziato a giocare a Satisfy per suo ordine. Asuka aveva bisogno di un guardiano dentro Satisfy e aveva scelto lui.


Inizialmente, Black Teddy non conosceva il gioco a cui avrebbe dovuto partecipare. Ma giocando con Asuka, era diventato un ranker. Ora, come un vero e proprio giocatore, qualche volta dimenticava i suoi doveri.


“Allora me ne vado. Non voglio perdere esperienza… È difficile ottenere livelli…”


“Ah sì? Te ne andrai davvero? Capisco. Allora sei licenziato. Non ho bisogno di un guardiano che non segue il proprio padrone.”


“Era uno scherzo: combatterò con te.”


Black Teddy era la principale risorsa economica per i suoi vecchi genitori e suo fratello, malato terminale. Aveva bisogno dell’enorme stipendio di Asuka per poter vivere e pagare anche le cure mediche di suo fratello. Quindi, non poteva abbandonarla. In verità non era solo per i soldi. Era sempre stato intorno ad Asuka fin da quando aveva cinque anni, quindi era molto affezionato a lei. 


“Se sei sicuro, partiamo.”


Si era formato il gruppo per l’inseguimento dell’enigmatica figura che aveva ucciso il papa. Appena ricevettero le istruzioni della spia cominciarono a seguire il sentiero dell’enigmatica figura. 


Tre ore dopo si trovavano nella foresta. Era tutto scuro come se fosse notte, per colpa degli alberi fitti che bloccavano la luce solare, ma Toban riuscì comunque a percepire un uomo che stava camminando da solo.


“Sssh!”


Toban segnalò ai suoi compagni di fermarsi e si nascosero come potevano tra i cespugli. 


“È lui?” chiese Box mentre osservava l’uomo dai capelli neri che camminava a circa 100 metri davanti a loro.


Toban annuì. “Sì. Il sistema mi dice che è lui.”


Box era confuso. 


“Cosa sta facendo con un mantello trasandato come quello? Non sembra troppo povero? È davvero lui il nostro obiettivo?”


Toban replicò. “I giocatori di alto livello non si proteggono sempre con i migliori oggetti. Ad alcuni piace passare inosservati.”


Il mantello dell’uomo dai capelli neri sembrava in qualche modo famigliare a Toban. Ma il mantello non aveva nessuno stemma particolare. Di conseguenza, non si fermò molto a pensarci. Asuka, silenziosamente, lanciò uno sguardo a Black Teddy. Lui l’aveva servita per quasi vent’anni, quindi riusciva a capire quello che voleva dire solo guardandola negli occhi.


“Capisco. Metterò alla prova le sue capacità.” Quindi Black Teddy usò la sua abilità. “Richiamo dell’Orso Nero.”


<i>Kwaaaaaaah!</i>


L’orso più grande sulla Terra è il grizzly. I maschi erano alti circa tre metri e pesavano più di 600 kg. Erano come un’utilitaria. L’orso nero che Black Teddy aveva evocato era circa 1.5 volte più grande e più pesante di un grizzly. 


L’orso ruggì e cominciò a correre verso l’uomo dai capelli neri.


“…?”


L’uomo, che stava tranquillamente canticchiando, si fermò quando udì il rumore e girò la testa. Appena riuscirono a vedere la sua faccia, apparve l’ID ‘Grid’ sopra la sua testa. Gli occhi di Toban si spalancarono.


‘Eh? Grid?’


<i>Kuwaaaaaah!</i>


L’orso nero sferrò un colpo con la sua zampa anteriore proprio sulla faccia di Grid, ma Toban rimaneva confuso. Dopo qualche momento, si riprese e urlò velocemente. 


“F-Fermo! Ferma l’orso subito!”


“Cosa? Cosa dici così all’improvviso?”


<i>Pipit! Pipipipit!</i>


Il corpo dell’enorme orso nero venne colpito da dozzine di fendenti affilati e si trasformò in luce grigia, mentre Black Teddy cercava di capire.


“…Forte!” 


Box lo ammirava. 


L’uomo con i capelli neri aveva in mano un piccolo pugnale e si era occupato di un’evocazione a livello 200 in un batter d’occhio. Faceva un danno incredibile. Box sapeva che soltanto due persone potevano fare un così alto danno fisico, Jishuka e l’uomo con l’elmo a forma di teschio. 


‘Sì, è abbastanza forte da sconfiggere il papa. Ma non conosco nessuno di nome Grid…’


Non era un ranker? Come poteva essere così forte senza essere un ranker? 


‘Ha una classe segreta?’ 


Mentre Box faceva ipotesi, Black Teddy era furibondo.


“Tu maledetto bastardo…! Come hai potuto fare a pezzi quell’orso dolcissimo senza nemmeno cambiare espressione!”


“H-Hey! Aspetta!”


Toban cercò di calmare la situazione ma fu inutile. Black Teddy amava gli orsi, e una volta che la sua rabbia andava fuori controllo, solo Asuka poteva controllarlo. Ma Asuka lo lasciò scatenarsi. 


“Richiamo degli Orsi Bruni Cavalieri!”


Vennero evocati tre orsi bruni, due volte più piccoli degli orsi neri ma armati con elmi, armatura, spade e scudi. Erano di livello 240! Black Teddy gli ordinò. “Vendicate vostro fratello!”


<i>Kuwaaaaah!</i>


Gli orsi vennero influenzati dallo stato psicologico del loro padrone e corsero rabbiosamente verso Grid. Cominciarono a pressare Grid con la loro abilità di spada. Ma la loro superiorità durò poco tempo. Grid evitò gli attacchi degli orsi bruni e colpì con il suo pugnale nei punti in cui non c’era l’armatura. Comunque, le evocazioni non provavano dolore. Continuarono a menare fendenti verso Grid, nonostante le gravi ferite. 


Grid fece schioccare la sua lingua. “Perché siete così forti?” 


<i>Pepepeng!</i>


Grid lanciò ad un orso cavaliere un dardo, che dopo qualche secondo cominciò ad iniettare veleno.


<i>Kwaaaaah!</i>


I cavalieri avvelenati cominciarono a sanguinare e a barcollare. Grid usò quel momento per colpirli fatalmente, quindi volse lo sguardo verso il punto in cui si stava nascondendo il gruppo di Toban. 


“Cosa sono questi orsi? Vengono dal circo?”


Toban capì mentre osservava Grid. ‘Non è un errore di sistema… Grid ha davvero sconfitto il papa.’


Black Teddy era il primo evocatore in classifica. Nella prova di adesione della gilda, aveva evocato gli orsi cavalieri e mostrato grandi abilità contro Faker. Ora questi potenti orsi cavalieri erano stati eliminati da Grid in due minuti.


‘Quando è diventato così forte?’ 


Grid aveva una classe leggendaria segreta. Era la classe più forte nelle classificazioni di Satisfy che un giocatore poteva ottenere. M il livello di Grid era ancora basso. Quando aveva controllato la finestra di informazioni della gilda, due settimane fa, Grid era intorno al livello 100. 


‘Comunque, è un bene.’


Toban aveva molte domande, ma poteva farle dopo: avrebbe domandato a Grid di cooperare nella sua missione. 


Ma la situazione prese una piega sbagliata.


“Hey Grid…”


“Non ti perdonerò!”


Nel momento in cui Toban fu in grado di alzarsi per salutare Grid, Black Teddy uscì dal nascondiglio ed evocò altri animali. In più, Asuka si stava già scambiando colpi con Grid. 


Toban aveva fatto un errore. Ora che ci pensava, Grid non aveva ancora incontrato i nuovi membri della gilda. Non si conoscevano. Avrebbero potuto vedere i loro ID nella finestra delle informazioni della gilda o nella chat, ma se ne erano sicuramente dimenticati perché non era rilevante. 


“Hey, fermi un secondo… Facciamo parte tutti della stessa gilda…”


Toban cercò di calmare la situazione, ma era inutile. Per colpa dell’attacco a tenaglia di Black Teddy e Asuka, Grid aveva tirato fuori il suo spadone.


“Non è una situazione interessante?” 


Box si era reso conto dell’identità di Grid grazie al suo spadone e sorrise felicemente. Poi usò la magia ‘Pupazzo’ che era l’emblema dei Linkers e cominciò a controllare il corpo di Toban. 


La situazione stava peggiorando: Toban avrebbe voluto scoppiare a piangere. 






Traduzione di Sakuya


Editing di Cecilia Orlando
                                


                                



