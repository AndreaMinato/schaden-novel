---
weight: 130
title: Volume 1 - Capitolo 13
pubDate: 2025-02-27T07:44:20.591Z
tags:
    - overgeared
---


Avevo solo tre monete d’oro e 11 d’argento. Dovevo creare oggetti e venderli alle persone per poter guadagnare abbastanza in modo da utilizzare una carrozza. Una volta risparmiati sufficienti soldi, avrei potuto comprare un po’ di minerale di oricalco blu e creare ‘Failure’. Tuttavia, risparmiare soldi era più difficile dello staccare le stelle dai cieli notturni.


“Eh?”


Nel momento in cui misi piede nella fucina,


[L’effetto di padroneggiamento dell’‘Abilità Maestria di Fabbro’ è attivata. I PNG fabbri con l’abilità della maestria al di sopra del livello intermedio, ti tratteranno in modo amichevole.]


[L’effetto della classe ‘Discendente di Pagma’ è attivata. I PNG fabbri con abilità di maestria di livello avanzato ti riconosceranno e ti adoreranno.]


Era una caratteristica nascosta? Significava che avrei subito potuto ottenere i metodi di produzione che desideravo dai fabbri.


“Wow.”


La classe di Discendente di Pagma, più la sperimentavo, più mi piaceva. All’inizio, non mi era piaciuta dato che si trattava di una classe di produzione. Tuttavia, era veramente una classe leggendaria. Con gioia entrai nella fucina e trovai un fabbro che stava sudando di fronte ad un focolare.


“Vorrei creare e vendere l’oggetto più redditizio e di maggiore richiesta. Cosa potrebbe essere? Per favore, dammi una dritta.”


Feci un sorriso radioso.


‘Sono il Discendente di Pagma, specializzato nell’Abilità Maestria del Fabbro. Mostra apprezzamento nei miei confronti, adorami e forniscimi il metodo di creazione più appropriato!’


Ma ciò che accadde dopo andò oltre le mie aspettative. Invece dell’adorazione, il fabbro mi rivolse uno sguardo raggelante.


“Bah, un ragazzino che vuole parlare di cose simili. Non voglio parlare ad una persona maleducata ed incompetente come te, perciò vattene.”


“…?”


Questo era il solito atteggiamento di un qualunque PNG nei confronti di un giocatore di livello 1.


‘Non mi ha riconosciuto?’


Un fabbro di livello medio o avanzato mi avrebbe riconosciuto all’istante, ma non accadde con questo fabbro. Significava che era di basso livello e non aveva raggiungo neanche quello intermedio.


‘Ah, tu. Ho incontrato una schiappa.’


Volevo andare da un altro fabbro, ma questa era l’unica fucina del villaggio. Mi aspettavo qualcosa di semplice per la finestra di notifica, ma a quanto pare non fu così.


‘Mi ero scordato quanto fossi sfortunato. Dannazione.’


Non potevo farci nulla. Alla svelta cambiai il mio atteggiamento e con rispetto parlai al fabbro, “Stavi svolgendo il tuo lavoro con così tanta passione che temevo di disturbare la tua concentrazione. Quindi, vorrei arrivare subito al dunque. Sono sembrato scortese? Se è così, ti predo di perdonarmi.”


“Uh, capisco. Hai imparato delle strane maniere.”


Il fabbro mi guardò con interesse. Rimasi in piedi nella maniera più cortese possibile, come un uomo che viene assunto per un lavoro.


“Mi chiamo Grid. Vorrei imparare come creare oggetti.”


Il fabbro sbuffò. “Bah, pensi che chiunque possa imparare a creare oggetti? Un bambino come te dovrebbe iniziare con la legna da ardere. No, neanche. Se davvero vuoi imparare a creare oggetti da me, dovresti andare nel cortile dietro e ottenere della legna da ardere. Dovresti essere riconoscente che ti lascio fare questo.”


“…Come c’era da aspettarsi da una schiappa di fabbro.”


“Uh? Hai detto qualcosa?”


“No?”


Ero io a sentirmi dispiaciuto. L’unica persona su cui potevo fare affidamento in questo villaggio era un fabbro scarso. Se fossi stato cacciato da qui senza imparare come creare oggetti, avrei risparmiato soldi facendo compiti noiosi in un ristorante o lavorando nei campi fino a raccogliere soldi sufficienti per la carrozza.


“Taglierò la legna per il fuoco. Quanta me ne serve?”


Il fabbro mi diede una vecchia ascia e disse, “Quanta ne puoi fare.”






[Taglia legna da ardere]






Difficoltà: E


Il Fabbro Smith ti ha dato il compito di tagliare della legna da ardere. Se terminerai il compito bene, Smith ti guarderà sotto una luce migliore.


Condizioni di Completamento Missione: 500 pezzi di legna da ardere.


Ricompensa: Affinità con Smith +10, Esperienza +10, 20 monete di bronzo.


Missione Fallita: Affinità con Smith -10.


‘Wow, questa volta si tratta di una missione normale.’


Dopo aver iniziato la missione di Ashur, ho ricevuto solo altre missioni di grado S o SS, perciò ricevere una missione normale sembrava come se la mia mente fosse stata purificata.


‘Ho bisogno di 20 punti esperienza per il mio prossimo livello… Se completo la missione, la barra dell’esperienza si riempirà fino a metà.’


Non c’era alcun cambiamento nella quantità di esperienza necessaria per passare dal livello -3 o -1. I punti esperienza necessari per i livelli negativi sembrava essere di 20 punti. In altre parole, nei livelli negativi, potevo aumentare il mio livello facendo solo queste missioni generiche.


‘Prima di tutto, dovevo fuggire del livello negativo.’


Pensando positivo, mi diressi verso il cortile con l’ascia. Dopo aver controllato che i ciocchi di legno erano accatastati tutti in un lato, guardai l’ascia nelle mie mani. Era una vecchia ascia. Sarebbe stata utile nel tagliare della legna per il fuoco?


‘Più che altro, mi preoccupa il fatto che l’ascia possa disintegrarsi colpendo l’albero… Lui si potrebbe arrabbiare se distruggessi l’ascia, perciò devo fare attenzione…’


Decisi di utilizzare l’abilità ‘Valutazione del Fabbro Leggendario’ sulla vecchia ascia.


“Valutazione.”


[Il fabbro che diventa una leggenda e che stima gli oggetti con un eccellente occhio attento. Se esiste una caratteristica nascosta nell’oggetto bersaglio, verrà scoperta.]


[Vecchia Ascia di Smith.]


Classificazione: Normale


Tenuta: 6/6                        Potere d’attacco: 4~7


Un’ascia che il fabbro Smith usa da quando era giovane. È stata ben realizzata ed è molto vecchia, ma è ancora affilata. La resistenza è debole quindi c’è il pericolo che si possa distruggere.


Peso: 40


[Non esiste alcuna funzione nascosta.]


Si trattava di una normale ascia, eccetto per il fatto che fosse molto vecchia. Mi sentii sollevato, più che in disappunto, perché l’oggetto non possedeva delle caratteristiche nascoste. Avevo affrontato così tanti incidenti ultimamente che mi erano mancate le cose normali.


[Hai individuato i materiali che compongono la Vecchia Ascia di Smith, il metodo di produzione e le intenzioni del suo creatore.]


[La tua comprensione della Vecchia Ascia di Smith è ora al 100%. Puoi usare la Vecchia Ascia di Smith perfettamente.]


[Hai imparato come creare un’ascia.]


Grazie all’abilità passiva, capii perfettamente l’oggetto e comparve una nuova finestra di notifica.


“Ho subito compreso al 100%.”


A quanto sembrava, gli oggetti di classificazione bassa potevano portare alla massima comprensione usando solo Valutazione su di loro. Infatti, sarebbe stato divertente se un fabbro leggendario avesse guardato una normale ascia e non fosse riuscito a capire il suo metodo di produzione.


“Non ci sono condizioni per l’utilizzo, quindi non penso sia necessaria un’ulteriore comprensione. Il vantaggio è che ho guadagnato il metodo di produzione dell’ascia.”


Ci sarebbe stata una penalità se avessi equipaggiato un oggetto di cui non potevo soddisfare i requisiti. La ‘comprensione’ di un oggetto era proprio un’abilità che giocava un ruolo importante nel ridurre la penalità. La Vecchia Ascia di Smith era un oggetto che non prevedeva una penalità nell’utilizzarla, quindi non c’erano neanche ulteriori vantaggi per una comprensione al 100%, a parte l’aggiunta del metodo di produzione.


Non mi sentivo molto ispirato, ma poggiai l’ascia da una parte e pensai a cosa fare. Mi immaginai di sputare nelle mie mani e di strofinarle, come facevano i vecchi uomini nei drama storici.


‘Non serve la forza fisica quando si taglia la legna per il fuoco. Devo solo seguire la corrente.


Era qualcosa che mi era stato insegnato da qualche parte, ma non sapevo esattamente cosa volesse dire seguire la corrente. Era semplicemente una conoscenza che non poteva essere applicata. Tuttavia, non c’era nulla di cui preoccuparsi. Non ero in grado di tagliare un pezzo di legno come tagliavo un mostro con il mio spadone?


‘È come usare l’arte della spada su di un albero.’


Presi l’ascia che avevo messo da parte. Nel momento in cui stavo per tagliare un ciocco… Una spessa linea nera venne disegnata vicino al ciocco.


“Cos’è questa?”


Strano. La guardai per un istante prima di mettere giù l’ascia, e vidi come scomparve, come non ci fosse mai stata. Presi di nuovo l’ascia. La linea nera riapparve subito. Sembrava come se l’ascia mi stesse dicendo di colpire la linea nera.


“Questo è l’effetto della comprensione al 100%.”


Era una possibile interpretazione, ma non ne potevo essere sicuro. Evitai la linea nera e colpii nel mezzo del ciocco con l’ascia.


<em>Beeok!</em>


Nonostante avessi colpito con tutte le mie forze, l’ascia fallì e si fermò a metà nel ciocco. Tagliarlo in un colpo solo aveva fallito. Comparve una finestra di notifica che diceva che la resistenza dell’ascia era diminuita di un punto.


“C- Che umiliazione…”


Non riuscivo neanche a tagliare un pezzo di legno… Ero inutile anche qui! Mi sentii frustrato mentre cercavo con difficoltà di estrarre l’ascia dal ciocco di legno. Poi lanciai il pezzo di legno tagliato a metà e presi un nuovo ciocco.


“Questa volta…”


Osservai la linea nera e abbassai l’ascia.


<em>Ttaak!</em>


Nel momento in cui l’ascia colpì la linea solida, si propagò un debole suono e potei provai una sensazione esilarante. Il ciocco fu diviso a metà senza alcuna resistenza.


“Ooh!”


Fui obbligato ad ammirare l’effetto della comprensione dell’oggetto, realizzandone finalmente l’importanza.


‘Questo è ciò che significava maneggiare perfettamente un oggetto. Il beneficio nell’aumentare la comprensione di un oggetto non sta solo nel ridurre le penalità o nell’imparare a creare oggetti.’


C’era un’espressione su come trattare gli oggetti come fossero altre parti del corpo. Se avessi aumentato la comprensione della spada al 100%, avrei potuto usarla come fosse un’estensione del mio corpo. La comprensione degli oggetti poteva essere considerata, come concetto, alla stregua della Maestria delle Armi.


‘Se aumentassi la comprensione degli oggetti che creo al 100%...’


Invincibile! Giocavo da più di un anno, ma ora c’era la possibilità di entrare in classifica!


“Ok, guadagna velocemente i soldi e ripaga i debiti! Poi potrò diventare un classificato con il potere degli oggetti!”


Una volta entrato in classifica, avrei ricevuto una sconcertante quantità di richieste da diversi media. Sarei diventato ricco solo con i guadagni ottenuti dalle apparizioni in TV. Avrei avuto un bonus sulla popolarità e la fama. Nessuno mi avrebbe più ignorato e sarei riuscito a conquistare il cuore del mio primo amore, Ahyoung!


La mia motivazione arrivò alle stelle!


“Aaah! Taglia! Taglia! Taglia!”


<em>Ttaak! Ttaak! Ttaak! Ttadadak~!</em>


Non mi riposai per due ore. Non riuscii a fermarmi poiché la sensazione del successo era troppo elettrizzante. Ma il piacere durò poco. Dato che il mio livello era a -3, la mia povera stamina finì rapidamente e il mio senso di fame giunse subito dopo.


Iniziai a sentirmi stanco intorno al 150° pezzo di legno, il respiro si fece pesante e doloroso.


‘Dovrei fare una pausa e riposare?’


No, non lo avrei fatto.


I tre mesi trascorsi sulla missione di Ashur erano stati incredibilmente dolorosi e difficili, ma continuai senza arrendermi. Avevo già vissuto momenti simili, perciò non potevo fare una pausa mentre tagliavo la legna. Questa stanchezza non era nulla in confronto a tutto il resto che avevo già vissuto.


‘Questo non è un lavoro difficile. Non riposare. Finisci velocemente e procedi alla prossima missione. Aumenterò di livello e farò soldi.’


Strinsi i denti e continuai a tagliare la legna.
                                


                                



