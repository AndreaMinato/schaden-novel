---
weight: 130
title: Capitolo 130
pubDate: 2025-03-10T08:59:29.221Z
tags:
    - overgeared
---


Dopo aver eliminato il papa, Grid aveva lasciato il vaticano, una volta finita la sua missione, pronto per nuove avventure. Ma prima, aveva bisogno di tempo per ricaricarsi. 


“Disconnettiti.”


Grid tornò ad essere Shin Youngwoo. Lasciò la capsula e si mise subito in cerca di cibo.


“Sono affamato.”


Strappò distrattamente i suoi boxer sui fianchi quando aprì il frigo. Dentro c’erano gli involtini di uova e prosciutto, carne e tutti i tipi di piatti. Sul tavolo c’era un bigliettino della mamma.


‘Figliolo, non dimenticarti di mangiare regolarmente! Va bene guadagnare, ma non giocare troppo e fai anche un po’ di esercizio.’


La sua amata mamma. In passato, Shin Youngwoo, soffocato dai debiti, era sempre preoccupato a casa. Spesso sentiva i suoi genitori brontolare. Ma ora era diverso. Shin Youngwoo aveva avuto successo nel gioco, ripagato i suoi debiti, persino quelli di suo padre. Ora era stato promosso a figlio maggiore degno di fiducia, e non era più il figlio patetico che dava solo preoccupazioni.


“Lavorerò ancora di più.”


Youngwoo non voleva far preoccupare i suoi genitori mai più. Non volevi vederli depressi ancora una volta. Voleva vederli felici come erano ora. Quindi ricordò a se stesso: Satisfy non era un semplice gioco, era il suo lavoro! Avrebbe finito velocemente la sua missione, sarebbe tornato a fare oggetti, avrebbe guadagnato ancora più soldi e avrebbe reso la sua famiglia ancora più felice. 


Finito il suo pasto, Shin Youngwoo si prese una pausa per un po’ e guardò la TV. Cambiò sul canale di Satisfy e cominciò ad addormentarsi.


Sul telegiornale, stava passando la notizia che il papa della Chiesa di Rebecca era stato ucciso da una persona non identificata. La notizia analizzava entusiasticamente chi fosse la persona che aveva ucciso il papa e chi sarebbe stato eletto in seguito. Ma Shin Youngwoo non sentì le notizie perché si era addormentato.


Trenta minuti dopo, Shin Youngwoo si svegliò e spense la TV. Fece un po’ di stretching prima di tornare nella capsula e accedere a Satisfy.


“Sono nella condizione migliore.”


Aveva fatto un pranzo delizioso e molto riposo. Grid camminò vigorosamente verso la sua destinazione. Rinvigorito dall’aria pulita, canticchiava mentre camminava nella foresta. Ma venne attaccato da qualcuno lungo la via. 


Prima, comparvero degli orsi che lo attaccarono, e poi delle persone. I loro ID era Black Teddy e Asuka. Gli ID gli risultavano familiari, ma Grid non ricordava chi fossero. Iniziò una battaglia senza sapere perché. 


<i>Kuwaaahh!</i>


“Cosa sono questi orsi?”


Le evocazioni seguivano il gusto dell’evocatore. In generale, gli evocatori preferivano belle donne, mentre le evocatrici preferivano uomini belli. C’era anche una forte tendenza verso evocazioni di mostri che dovevano intimidire l’avversario. 


Ma quegli orsi? Di certo, c’erano pochi utenti a cui piacevano le evocazioni a forma di animale come Black Teddy. Comunque Teddy Bear non si fermava a uno o due orsi: come ogni fanatico, tutte le sue evocazioni era orsi.


“Richiamo degli Orsi Bianchi Guerrieri!”


Grid aveva già sconfitto diversi tipi di orsi. Ora Black Teddy aveva evocato un orso polare che indossava un mantello rosso con occhiali da sole neri. Sembrava stupido conciato in quel modo. Con l’espressione seria e le braccia incrociate sembrava abbastanza ridicolo. 


‘Non è carino ad ogni  modo?’


Grid perse la sua tensione e venne colpito quando abbassò la guardia. L’orso bianco guerriero non perse questa occasione. Saltò nell’aria alla velocità del fulmine e lo colpì con un montante. 






<i>Peeeok!</i>






[Hai subìto 2,550 di danno.]






[L’effetto dell’Anello di Doran è stato attivato.]






[Hai recuperato 1,275 punti salute.]






“Kuk!”






Veloce e forte. Asuka si avvicinò a Grid, sorpreso con la guardia abbassata. Brandiva due spade allo stesso tempo.


<i>Chaaaeng! Chaeng!</i>


<i>Chukak!</i>






[Hai subìto 2,900 punti di danno]






“Questa…!” 


Era stato ferito velocemente. Era difficile difendersi contro due spade che attaccavano da diversi punti. 


‘Questi due, sono forti.’


Aveva sconfitto il papa da solo. Pensava forse di essere il più forte? Quell’idea venne velocemente cancellata appena Grid si mise in allerta. Osservò Black Teddy e Asuka. Usò la sua alta intuizione per comprendere il loro potere combattivo.


‘Cosa?’


Grid rimase sbigottito. Asuka aveva 18,000 punti di potere combattivo, mentre Black Teddy solo 9,000 ma aumentavano fino 20,000 con le sue evocazioni.


‘I loro ID mi sono familiari. Sono dei ranker?’


Grid aprì velocemente il suo inventario. Quindi prese il set di Luce Sacra che era così meraviglioso da essere pesante da indossare. 






[Hai equipaggiato il set da combattimento di Luce Sacra.]






[Gli effetti di difesa aggiuntivi di difesa +500 e salute +6,000 sono stati applicati.]






L’armatura di bianco puro con fili dorati e guanti brillò. In più un piccolo corvo d’argento emanava dignità. 


‘Ora sembra un giocatore di alto livello. Quell’aspetto trasandato era solo un trucchetto.’ 


Mentre Black Teddy pensava questo, la persona con l’ID di Grid mise via il pugnale e tirò fuori uno gigante spadone nero. 


“Quella spada…!”


Gli occhi di Asuka si spalancarono.


Qual era la ragione per cui si era unita alla Gilda Tzedakah? Perché voleva conoscere la classe di una persona, con il volto nascosto da un elmetto, che aveva mostrato delle abilità soverchianti a Winston e massacrato la Gilda Giant.


Volevo scoprire la sua classe segreta.


Come erede di seconda generazione di un’azienda, veniva in contatto con operatori commerciali ogni giorno e qualche volta questi commercianti le vendevano informazioni sulle classi segrete. Ma lei non poteva ottenere nessuna classe segreta. C’erano innumerevoli tipi di classi segrete, quindi aveva bisogno di molte informazioni per prendere la decisione migliore. Doveva incontrare più classi segrete possibili. 


Ma la Gilda Tzedakah nascondeva l’uomo con l’elmo a forma di teschio e non glielo lasciavano incontrare. Era irritante perché così non poteva ottenere l’obiettivo che l’aveva portata ad unirsi alla gilda, ma ora le era capitato di incontrarlo in una situazione inaspettata.


“Sei il Boia Psicopatico, vero?” Asuka non nascose il suo tono amichevole mentre lo chiedeva.


Grid avrebbe voluto arrabbiarsi con lei.


L’Elmetto del Comandante degli Orchi di Ghiaccio Lucente era stato distrutto dal papa! Appariva come un principe dei fumetti grazie alla sua corona d’argento, eppure veniva ancora chiamato psicopatico. 


‘Sanno che sono io a causa Dainsleif, anche se l’Elmetto del Capo degli Orchi di Ghiaccio Lucente è sparito. Piuttosto, forse mi trova attraente?’


L’armamento di Luce Sacra aveva un bellissimo aspetto. Era sicuro che era più bello di qualunque altro set esistente. Grid si aspettava che le ragazze lo trovassero attraente mentre lo indossava.


Comunque, si sbagliava. Il completamento dello stile si basava sul viso! Grid aveva un aspetto normale quindi avrebbe solo provocato risentimento quando provava a vestire bene. 


“Cos’è successo all’elmo a forma di teschio? Penso che ti preferirei con quello addosso.” Disse Asuka casualmente.


La rabbia di Grid raggiunse il massimo.


“Questa ragazza… Non solo non ti presenti prima di attaccare qualcuno… No, ora è addirittura un attacco personale?”


Grid non era il tipo di persona che era gentile solo perché parlava con una donna. Asuka veniva considerata bella, ma non era abbastanza bella da indebolire la mente di Grid. 


“Te ne pentirai!” replicò Grid digrignando i denti.


Quindi cominciò la danza di spada. Un affilato intento omicida venne concentrato sullo spadone e l’aria intorno ad essa cominciò a vibrare.


“Assassinio!”


Un potente attacco volò verso il cuore di Asuka. Black Teddy, sorpreso, comandò ai suoi orsi polari guerrieri. “Difendete la signorina!”


<i>Kuwaaaaah!</i>


L’orso polare era a livello 280. Tra gli animaletti di Black Teddy, era quello con le più forti abilità combattive. Erano più forti dei ranker. L’orso colpì, prese a pugni e tenne testa allo spadone circondata dall’oscurità.


<i>Kwaaaang!</i>


I due si scontrarono. Sembrava finita a prima vista, ma durò solo un momento. L’equilibrio si ruppe velocemente appena Assassinio di Grid fece a pezzi la carne dell’orso polare. Quindi lo spadone trapassò il possente corpo dell’orso polare guerriero.


<i>Grr!</i>


La salute dell’orso polare venne ridotta di un terzo con un solo colpo. Asuka sarebbe rimasta in una situazione critica se fosse stata colpita. Ma il più grande vantaggio di un animale era che non provava dolore. L’orso non indietreggiò nonostante il grande danno che aveva subìto. Contrattaccò. 


<i>Peeok!</i>


La testa dell’orso polare guerriero colpì il petto di Grid, ma non gli fece molto danno. Prima Grid indossava solo stivali e mantello quindi aveva la difesa bassa, ma ora l’aveva alzata grazie al set di Luce Sacra. Non provò dolore per nulla. 


Quindi l’abilità dei Guanti Luce Sacra si attivò e usò ‘Contrattacco’, facendo un grande danno all’avversario. Alla fine Black Teddy dovette intervenire. 


“Berserk!”


Gli evocatori avevano dozzine di abilità passive e attive che miglioravano le abilità dell’evocazione. Tra tutte, Berserk era una abilità che solo un evocatore di secondo livello poteva usare. Rendeva l’evocazione immune agli status e duplicava temporaneamente tutte le sue statistiche.


<i>Kyaoooooh!</i>


L’orso polare gridò e agitò le sue zampe. Grid si mise sulla difensiva per proteggersi dal veloce e potente attacco. Avrebbe subìto feroci danni se gli avesse permesso di colpirlo.


‘Cosa succede così all’improvviso?’


Era confuso. Grid aveva molta esperienza quindi comprese subito la situazione. ‘È un potenziamento temporaneo? Le abilità sono aumentate, ma dovrebbe durare poco.’


Grid attivò l’Arte della Spada di Pagma, Restrizione. L’orso polare esitò e si ritirò. 


Black Teddy era nervoso. ‘Che succede all’improvviso? I miei comandi non stanno funzionando!’


La durata di Berserk era solo di 10 secondi. Ogni secondo speso ritirandosi era prezioso per Black Teddy. Grid attivò Ira del Fabbro in quell’attimo e scattò verso Asuka.


Kaaaang!


Asuka incrociò le sue due spade e cercò di combattere. Ma Grid prese il comando con la sua rapidità, costringendola sulla difensiva.


‘Strano.’ 


Asuka era piena di dubbi dopo aver combattuto con Grid. Lo spadone che Grid usava era lungo più di 3 metri e sembrava molto pesante. Quindi perché aveva questa rapidità di attacco?


‘Non dovrebbe essere lento?’


Era un falso mito. Dainsleif era molto leggera nonostante fosse uno spadone. Era la spada fatta da Albatino, che era definito il miglior fabbro prima di Pagma, ed era fatta di ferro nero, che era più duro dell’acciaio ma due volte più leggero. Dainsleif era un’arma che minimizzava gli svantaggi degli spadoni.


<i>Chaaeng! Chaaeng!</i>


A prima vista Asuka sembrava essere sulla difensiva contro gli attacchi crudeli di Grid. Ma Asuka aveva ancora un po’ di spazio di attacco. La sua classe era il berserker. Diventava più forte mano a mano che la battaglia continuava. Asuka divenne in grado di adattarsi alla velocità di Grid e cominciò a contrattaccare. 


“Furia di Spada!”


<i>Flash!</i>


Gli occhi blu di Asuka divennero rossi nel momento in cui attivò l’abilità. Quindi le due spade di Asuka cominciarono a danzare in un modo stupefacente.


<i>Chaeeeeeng!</i>


Furia di Spada era l’abilità rappresentativa dei berserker che permetteva di attaccare un bersaglio nove volte. Grid riuscì a difendersi da sei colpi ma non riuscì a prevedere gli ultimi tre e venne ferito.


[Hai subìto 1,700 punti di danno.]






[Hai subìto 1,650 punti di danno.]






[Hai subìto 1,810 punti di danno.]






Asuka provocò Grid. “Sicuramente la tua difesa è aumentata da quando hai equipaggiato l’armatura. Ma che ci fai solo con una difesa alta? Non puoi sostenere la velocità delle mie doppie spada, sarai solo un sacco di sabbia.”


Grid la derise. 


“Arte della Spada di Pagma, Collegamento!”


<i>Papat! Pa pa pa pa!</i>


“…?!”


Vennero create delle spade di energia nera a una velocità spaventosa e colpirono Asuka. Lei, confusa, ancora una volta, attivò Furia di Spada ma fu inutile. Furia di Spada poteva attaccare nove volte, ma l’Arte della Spada di Pagma, Collegamento, attaccava 17 volte in totale. Furia di Spada non riuscì a controbilanciare e il corpo di Asuka venne coperto di ferite. 


Quindi Grid puntò la sua spada al collo di Asuka.


“Qual è il motivo per cui mi hai attaccato?”


D’altra parte…


[Il potere magico ha iniziato a manipolare il tuo corpo. È difficile da respingere.]






[Diventerai il pupazzo di ‘Box’ per tre secondi.]






‘Questo!’


Toban non poteva muovere il suo corpo come voleva. Era il paladino posizionato al primo posto con un’alta resistenza magica, perciò come poteva venir manipolato più facilmente? Toban pensò che era una cosa ridicola. 


‘Devo migliorare ancora molto.’


Era un duro colpo per la sua reputazione. Era un insulto che non avrebbe potuto dimenticare. Toban tremò. Comunque, la persona che era realmente sorpresa era Box, non Toban.


‘Posso controllarlo per tre secondi?’


Pupazzo era la magia fondamentale per un linker. Era una magia potente che mandava potere magico nel corpo dell’obiettivo per poterlo manipolare. L’abilità di Box di controllo del potere magico era la migliore tra tutti i linker. Se Box avesse usato  l’incantesimo Pupazzo, avrebbe potuto manipolare un mostro fino a 5 minuti e un giocatore per 30 secondi.


Eppure perché poteva controllare Toban solo per 3 secondi? 


‘Più alto era il livello di resistenza magica dell’obiettivo, minore era il tempo di manipolazione. Ma… Non sono garantiti almeno 10 secondi anche se il mio avversario è più forte di me?’


La resistenza magica di Toban sembrava diversa da tutti gli avversari che aveva incontrato fino a quel momento. Box lo ammirava.


‘Questa è la dignità di un paladino piazzato al primo posto. La Gilda Tzedakah è piena di mostri.’


Pupazzo aveva un tempo di ricarica di due ore. Era un’abilità che poteva essere usata solo ogni due ore, quindi era uno spreco poter controllare una persona per soli tre secondi. Box singhiozzò e cominciò a controllare il potere magico connesso a Toban.


“Capo, vai e aiuta Asuka.”


“H-Hey! Aspetta!”


Toban lo implorò ma fu inutile. Il suo corpo si mosse velocemente nello spazio tra Grid e Asuka. Quindi usò uno scudo per deflettere lo spadone che puntava al collo di Asuka.


“…Toban?” Gli occhi di Grid si spalancarono.


Toban rise imbarazzato. “Ah salve!” 


La magia Pupazzo si disperse. Toban si poteva muovere liberamente quindi provò a spiegare l’accaduto, ma Box lo interruppe. “Sono lieto di incontrarti per la prima volta, Grid.”


“Chi sei tu?” Grid provava istintiva antipatia ogni volta che incontrava un bell’uomo. La sua espressione si fece più scura quando Box fece la sua entrata in scena. Poi Box gli disse. “Noi ci siamo uniti da poco alla gilda. Proprio ora, stiamo aiutando il Capo con una missione che ci chiede di ucciderti.”


“Eh?”


Grid non riuscì a credere alle sue orecchie e guardò Toban. Toban andò nel panico e spiegò la situazione.


“Grid è un malinteso. Non sapevo che fossi tu l’obiettivo della missione. È un…”


<i>Kyaooooh!</i>


L’orso polare guerriero venne rilasciato dall’influenza di Restrizione. Quindi corse verso Grid, che stava ascoltando Toban, e colpì Grid sulla testa.






[Hai subìto 3,200 punti di danno.]






<i>Jeurereuk</i>.


Grid parlò dolcemente mentre sanguinava dalla testa. “Stai parlando per attirare la mia attenzione in modo che qualcun altro possa attaccarmi…? Toban, stai davvero pensando di farlo?”


Era un grandissimo malinteso. Toban andò nel panico. A questa velocità, Grid avrebbe potuto decidere di non fare mai un oggetto per lui. Non poteva costringerlo. Di conseguenza, doveva chiarire quel malinteso.


“Black Teddy! Che stai facendo? Non capisci l’atmosfera? Grid fa parte della gilda! Basta attaccare!”


Gridò Toban ma Black Teddy semplicemente accarezzò il suo orsacchiotto e fece finta di non sapere niente. Alla fine, la rabbia di Grid esplose.


“Toban… Devi aver provato un profondo rancore dopo che ti ho detto che avrei fatto un oggetto per te per ultimo. Giusto? Quindi ora vuoi la vendetta?”


Toban gridò. “No, non è così! Sto facendo una missione che mi dice di uccidere la persona misteriosa che ha ucciso il papa e preso i suoi tesori. Non sapevo che quella persona eri tu!”


“Eppure non mi hai  forse attaccato dopo essertene reso conto? Sai che sono una persona enigmatica, quindi è una grande opportunità per andare avanti nella missione. Giusto?”


“No! Ascoltami! Non dobbiamo combattere. Vendimi i tesori! Ho solo bisogno dei tesori!”


“…Hai solo bisogno dei tesori?”


Grid cominciava a capire la situazione. Toban, sollevato, indicò gli oggetti che Grid stava indossando.


“Il set di Luce Sacra. Ho bisogno di quello.”


Grid fece una smorfia. “Sei pazzo? Non se ne parla.”


“H-Hey, Grid. Ti darò un sacco di soldi. Fallo per me solo stavolta. Sì?” Toban lo pregò.


In realtà, Grid dentro di sé era compiaciuto. Stava pensando che non sarebbe stato possibile vendere quegli oggetti per il loro limite di utilizzo. Grid cominciò a fingere e chiese.


“Sto pensando di farti questo favore visto che siamo nella stessa gilda. Per quanto lo compreresti?”


“2,000 monete d’oro per ogni pezzo, per un totale di 6,000?”


Toban non conosceva le caratteristiche del set di Luce Sacra. Lo considerava come un semplice oggetto di missione quando decise il prezzo. Era sicuro di aver proposto un buon prezzo ma Grid era irritato.


Anche se aveva un sistema di uso esclusivo, il set di Luce Sacra aveva comunque una classificazione leggendaria. Pensava che avrebbe ottenuto almeno due milioni di monete d’oro per ogni pezzo. Ma Toban aveva proposto solo 2,000 monete d’oro ognuno? Doveva scherzare.


“Mi stai prendendo in giro?”


Non era una reazione strana? Toban cambiò il prezzo.


“Allora, 2,200 monete ognuno…?”


“Sparisci.”


“Quanto vuoi?”


“Due milioni di monete d’oro ciascuno.”


“Cosa?” 


Grid era irremovibile. Il set di Luce Sacra era così eccellente, che era meglio usarlo per se stesso se non lo avesse venduto per due milioni di monete d’oro al pezzo. Non lo avrebbe venduto per un prezzo minore? Ma dalla prospettiva di Toban, il set di Luce Sacra era un semplice oggetto di missione e Grid sembrava un imbroglione.


“È decisamente troppo… Ho ricevuto la mia prima missione di grado SS per favore aiutami a completarla…”


Box sussurrò a Toban che aveva un’espressione triste sul viso.


-<i>Capo, vogliamo combattere con Grid per vedere la sua forza. Lo uccideremo e otterremo gli oggetti per te. Va bene?</i>


Era la tentazione del diavolo. Toban chiese a Grid nuovamente. “Grid, questi oggetti… Davvero intendi venderli per due milioni di monete d’oro ciascuno? Non è uno scherzo.”


“Sono serio. Non sto scherzando.”


La negoziazione si chiuse. Toban chiuse gli occhi. E sussurrò a Box.


-<i>Fingi di usare la magia su di me!</i>


“…?”


Box era confuso ma si comportò come aveva chiesto Toban. Usò un incantesimo per incantare Toban e scomparve velocemente. Toban gridò e si sedette, iniziando a recitare.


“No? Cosa significa? Non posso muovere un solo dito liberamente. È l’abilità magica fondamentale dei linker che controlla la volontà d’obiettivo. Sono stato colpito da Pupazzo! Mio Dio! Questa è roba seria! Non posso fermarli dall’attaccare. Grid! È pericoloso!”


“…” 






Traduzione di MoonRoro29


Editing di Libusemumei
                                


                                



