---
weight: 1370
title: Capitolo 137
pubDate: 2025-03-10T08:59:29.223Z
tags:
    - overgeared
---


Una volta ogni quattro mesi, due lune piene si sovrapponevano in una sola notte. Quando le coste di Brinichi sperimentavano una bassa marea, un passaggio segreto veniva rivelato.


“L'ho trovato finalmente.”


Il fondale marino mostrava un sentiero scintillante.


<i>Splash splash.</i>


Una ragazza seguiva il sentiero, senza curarsi delle scarpe e dei vestiti bagnati. Il sentiero violetto, calmo e misterioso, proseguiva nelle profondità del mare. La ragazza esitò per un momento, scrutando il cuore profondo del mare, poi prese un gran respiro. Cominciò a suonare il flauto che si era preparata in anticipo.


<i>Beep. Bibiririr.</i>


La melodia si diffondeva sulle onde calme. L'immagine della ragazza che suonava il flauto da sola, alla luce della luna, era bella quanto un quadro. Una finestra di notifica apparve nella visione della ragazza.






[Hai suonato il Flauto di Laurelia. Potrai respirare sott'acqua per 25 minuti.]






<i>Kkoruruk.</i>


La ragazza raccolse tutto il suo coraggio e si tuffò. Nuotò lungo il sentiero illuminato e quando raggiunse il regno segreto in fondo ad esso fu accolta da magnifiche creature marine.






[Sei la prima esploratrice del Regno delle Sirene!]






[È un luogo di cui si racconta nelle leggende. Se realizzi una mappa di questo luogo e la vendi, potrai guadagnarti un'ottima reputazione e grandi quantità d'oro.]






[Se vendi la mappa per primo al Terzo Principe dell'Impero Sahariano, verrà generata una missione.]






'Rimanderò la mappatura ad un'altra volta...'


In qualsiasi area, il primo esploratore riceveva sempre grandi vantaggi. Ma era davvero così facile essere la prima tra due miliardi di utenti? Era un obiettivo stimolante, ma l'interesse della ragazza giaceva da un'altra parte.


Lo scopo del suo viaggio in quel luogo era riuscire ad acquisire il metodo di produzione della sfera che il primo discepolo di Braham, Mumud, aveva usato durante la sua vita.


'Devo trovare in fretta quel metodo di produzione e portarlo a Grid.'


L'ID della ragazza era Euphemina. In passato, aveva chiesto a Grid di realizzare per lei una sfera, come ricompensa per averlo salvato nel dungeon di Winston. Grid aveva promesso di farlo, a patto che lei ottenesse il metodo di produzione della sfera e i materiali.


Dopo quegli eventi.


Euphemina aveva fatto ricerche su quale fosse la sfera migliore della storia. Era arrivata alla conclusione che la sfera di Braham era di gran lunga la migliore, ma le condizioni d'uso erano troppo alte. Perciò, aveva cercato la sfera usata dal suo discepolo, Mumud.


La fine del suo viaggio l'aveva portata al Regno delle Sirene. Cinquecento anni prima, Mumud si era sposato e si era stabilito lì. Euphemina doveva trovare il discendente di Mumud e ottenere da lui il metodo di produzione della sfera.


“Non manca molto ora... Grid, tornerò presto a trovarti.”


Voleva incontrarlo al più presto. Non era solo l'aspettativa per la sfera che Grid avrebbe creato. Lei deteneva una delle tre classi epiche rivelate in Satisfy, eppure lui era riuscito a farle sentire una tremenda impotenza. Per questo, si chiedeva quanto fosse migliorato ora.


“Non ho altre motivazioni. È solo pura curiosità.”


Arrossì mentre parlava tra sé, e gli abitanti del Regno delle Sirene pensarono che gli umani erano proprio delle strane creature.






***






“Heok!”


Era ancora scuro, a quell'ora del mattino. Shin Youngwoo, che la sera prima si era addormentato davanti alla TV, si svegliò.


“Ho un brutto presentimento...”


Per qualche motivo, sentiva un brivido corrergli lungo la schiena. Non se lo ricordava, ma gli sembrava di aver avuto un incubo. Si tolse il cappotto, che era fradicio di sudore, e si alzò. Poi si puntò dritto verso il bagno e azionò la doccia.


Normalmente si lavava solo una volta ogni tre giorni, quindi perché stava facendo la doccia appena sveglio? Era un evento paragonabile a veder sorgere il sole ad Ovest!


'È la mia prima notte, quindi non dovrei lavarmi e purificarmi prima? Uhuhuh...'


Shin Youngwoo non riusciva a smettere di sorridere. Canticchiò mentre si lavava, poi si diresse dritto alla capsula. Prima di connettersi a Satisfy, aprì Internet.


<i>Tatak! Tatatang!</i>


Il suono delle sue dita che picchiettavano sulla tastiera era leggero, come se stesse esprimendo lo stato della sua mente eccitata. Dopo un po', i risultati della ricerca 'sesso in Satisfy' apparvero davanti a Youngwoo. C'erano centinaia di migliaia di articoli. Youngwoo era elettrizzato mentre leggeva.


“Ooh...! È possibile sia per i PNG sia per gli utenti! Uh? E questo cos'è?”


Satisfy era come una seconda realtà, quindi era naturale che il sesso fosse incluso.


Tuttavia, il Gruppo S.A. vi poneva delle limitazioni per paura che gli utenti diventassero irresponsabili senza alcuna restrizione e che, nel peggior caso possibile, se ne potesse abusare per commettere atti criminali.


“...In Satisfy, si può fare sesso solo se sposati formalmente e il numero di atti è limitato a una volta al mese... Se le condizioni non vengono rispettate, le funzioni sessuali diventano impossibili...?”


Youngwoo leggeva le condizioni in silenzio. Poi si udì un colpo sulla tastiera! L'aveva colpita con un pugno.


“Maledizione! Solo una volta al mese?”


Quel qualcosa che aveva custodito... No, finalmente si sarebbe sbarazzato della sua verginità che aveva conservato per tanto tempo senza ragione! Youngwoo programmava di fare l'amore con Irene giorno e notte, quindi si sentì frustrato.


“Solo una volta al mese...! Voglio farlo, ma è solo per una volta al mese! Dannazione! Chi è che sarebbe soddisfatto con così poco...? Naturalmente, non io.”


Youngwoo era sdraiato a terra come un bambino, ma poi d'improvviso riacquistò la calma.


'E anche se fosse solo una volta al mese? Non l'ho mai fatto per 27 anni, una volta al mese... È fantastico.'


Forse era ancora troppo presto. Youngwoo si riprese dalla sua frustrazione e tornò alla capsula. Dopo aver fatto le sue ricerche su Internet, ricevette un suggerimento per un libro bestseller chiamato '100 Modi per Soddisfare le Donne' e lo acquistò immediatamente.


“Oh...! Ohhh!”


Era un libro che descriveva, da un punto di vista esperto, scenari che Youngwoo non aveva mai sperimentato nel dettaglio. Lesse quel libro straordinario e quasi sacro più intensamente di qualunque tutorial. Quanto tempo era passato?


“...È un nuovo mondo.”


Era la prima la volta che si godeva la lettura. Il tempo passò senza che neanche se ne accorgesse. Il sole era sorto del tutto fuori dalla sua finestra. Controllò l'orologio e vide che erano le 11. I suoi genitori erano al lavoro e Sehee a scuola, per cui era solo in casa. Youngwoo si diresse in cucina. Mangiò qualcosa per ristorarsi.


“Keeeeeok-”


La sensazione di sazietà era fantastica. Poi fece un bagno e continuò ad approfondire la sua conoscenza.


'Tutte i preparativi sono stati fatti alla perfezione!'


Youngwoo tornò alla capsula ed entrò in Satisfy con sguardo fiducioso. Ma mentre cercava di connettersi, improvvisamente si alzò e andò di nuovo in bagno.


'Stavolta sarà perfetto!'


Il fiducioso Youngwoo rientrò nella capsula e fece il login.


<i>Buzz buzz.</i>


La fucina di Khan era diventata il rifugio della Gilda Tzedakah. La maggior parte dei membri della gilda era già lì e la loro attenzione si concentrò su Grid non appena entrò. Poi Vantner chiamò il suo nome e cominciò a fare storie.


“Ehi Grid! Che significa questo? Che cosa hai fatto per riuscire a sposarti con Lady Irene?”


Due giorni prima in Satisfy.


Grid era partito per una missione ed era finalmente tornato a Winston dopo 40 giorni. Vantner aveva atteso Grid più di chiunque altro, per cui era in estasi quando Grid era tornato. Poi qualcosa di inaspettato e scioccante era accaduto.


Lady Irene, che si avvicinava molto al tipo di donna ideale di Vantner, si era gettata tra le braccia di Grid. Dopodiché, aveva fatto un annuncio sorprendente alla festa tenuta al castello per celebrare il ritorno di Grid. Stava per sposarlo.


“Nooooo! Perché? Perché tu? Perché non sono te?”


Da quando era a Winston, Vantner si era adoperato senza sosta per guadagnarsi il favore di Lady Irene. Era comune che nascesse l'amore tra un utente e un PNG, per cui aveva delle prospettive positive. Ma Irene era l'unica erede del Conte Steim, il che la rendeva come un fiore su una scarpata. Persino Vantner, che era un ranker, non aveva alcuna possibilità con lei. Non riusciva nemmeno ad ottenere delle missioni correlate a lei.


“E allora tu... Come hai fatto ad avvicinarti a lei? Come hai conquistato il suo cuore? Tu sei di un livello più basso e sei più brutto di me!”


Vantner era pieno di tristezza, gelosia, rabbia ed ogni tipo di emozione negativa. Poi perse le staffe quando Pon si rivolse a lui.


“Ehi, mi sembra troppo dire che è più brutto di te. Tu sei calvo...”


“Sta' zitto! Ti ho già detto che non sono calvo nella realtà, bastardo!”


“No, è vero che mi hai già detto un centinaio di volte che non sei calvo nella realtà, ma qui lo sei, no? E pensa alla differenza d'età. Non ti rendi conto che Lady Irene sembra una ragazzina accanto a te? No, che razza di tipo va dietro a una ragazza giovane come lei?”


“C-Cosa? Perché l'età dovrebbe importare qualcosa in amore? Non infangare il mio amore puro!”


“Che? Vuoi che ti faccia male? Vorresti un assaggio della mia Lancia della Burrasca?”


“Provaci! Moriremo insieme oggi!”


Quei due stavano litigando anche oggi. E grazie a quella confusione, Grid poté liberarsi di Vantner. Si avvicinò a Jishuka e chiese.


“Che stanno facendo tutti qui? Perché vi siete riuniti?”


“E chiedi perché? Per partecipare al tuo matrimonio come invitati. Ti stai per sposare in Satisfy. È anche la prima volta che vediamo un utente che si sposa con un PNG, quindi abbiamo grandi aspettative.”


“Mmm... Non sei occupata a governare il Villaggio di Bairan? È possibile per un lord lasciare il suo posto?”


“Sarebbe impossibile giocare se da lord fossi così occupata da non poter neanche andarmene per un giorno o due. Ci è concesso del tempo. Ho anche lasciato Toban in carica, in caso di emergenza. A proposito, Grid, mi sembri molto cambiato.”


“Cambiato?”


“Sì, una tempo avresti imprecato contro Vantner. Ma stavolta hai lasciato che ti entrasse da un orecchio e ti uscisse dall'altro... Penso che tu sia maturato.”


“Ho già vent'anni inoltrati. Sono adulto ormai.”


Aveva risposto con noncuranza, ma fu anche sorpreso di scoprirsi cambiato. Ogni volta che si collegava a Satisfy, la sua mente tornava calma e rilassata, a differenza che nella realtà.


Era l'effetto della sua elevata Visione. Al momento, il valore di 600 punti nella Visione di Grid non era abbastanza per contemplare il mondo, ma in una certa misura riusciva a coglierne i segreti. Quindi, quando aveva a che fare con qualcuno o affrontava una situazione inaspettata, poteva elaborare un giudizio riflessivo su come agire e tranquillizzarsi di conseguenza.


“Dov'è Faker?”


Grid aveva ottenuto tre oggetti dopo aver sconfitto gli assassini sulla via per il Vaticano. Uno di essi era la Cintura per Dardi di Kenen, mentre le altre due erano delle trappole e un veleno.


La cintura era classificata come equipaggiamento e naturalmente poteva essere usata, ma gli strumenti di installazione di una trappola e le macchine per miscelare i veleni erano classificati come oggetti realizzati da esperti del campo, non come equipaggiamento. Erano impossibili da usare persino per il Discendente di Pagma; avrebbe dovuto imparare a usarli separatamente.


“Vorrei che Faker mi insegnasse ad usare un oggetto...”


Jishuka fece spallucce.


“Credo sia qui, ma non ne sono sicura. È molto bravo a nascondersi.”


Faker, l'assassino numero uno, era un maestro della furtività. Anche senza usare nessuna abilità, poteva annullare la sua presenza semplicemente controllando il passo e il respiro. In passato, se l'era presa per essere stato beccato da Euphemina, che aveva un'elevata Visione. Ora Grid aveva una Visione più alta di quella che Euphemina aveva a quel tempo.


“Laggiù.” Grid trovò Faker che se ne stava a braccia conserte in un angolo dell'officina e lo avvicinò. “Faker, puoi insegnarmi come installare le trappole e come usare questa macchina per i veleni? Ho trovato questi oggetti per caso e mi sembrano molto utili.”


“...?!”


Faker spalancò gli occhi per la sorpresa. Persino le persone che gli stavano accanto non riuscivano a vederlo, perciò fu sorpreso di scoprire che Grid aveva lasciato la calca di persone e lo aveva trovato. Scrutò gli occhi profondi di Grid e ne fu certo.


'È cresciuto.'






Traduzione di Martina Procida


Editing di Cecilia Orlando
                                


                                



