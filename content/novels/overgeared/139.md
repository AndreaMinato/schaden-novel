---
weight: 139
title: Capitolo 139
pubDate: 2025-03-10T08:59:29.223Z
tags:
    - overgeared
---


<i>Flash!</i>


Grid aprì gli occhi al suono degli uccelli che cinguettavano e si sollevò. La prima cosa che fece fu di cercare Irene. Aveva paura al pensiero che la notte precedente fosse stata solo un sogno, ma poi sospirò di sollievo.


“Irene...”


Una bellissima ragazza dai capelli d'argento, che poteva definirsi la più dolce creatura al mondo, dormiva accanto a lui. La sua pelle luminosa risplendeva anche da sotto la coperta, risvegliando una strana emozione dentro Grid.


'La mia donna.'


Grid non era mai riuscito a trovare l'amore in 27 anni. No, non riusciva neanche a tenersi per mano con una ragazza. Era inevitabile che si sentisse così nei confronti della sua prima donna.


'Renderò felice Irene.'


Grid aveva un nuovo obiettivo. I ricordi dei rapimenti da parte della Chiesa di Yatan erano i peggiori per Irene. Avrebbe sofferto per quel trauma per molto tempo. Grid giurò che non avrebbe mai più permesso che soffrisse di nuovo simili sventure.


'Ho bisogno di abbastanza forza per proteggerla.'


Doran avrebbe apprezzato quelle parole dall'altro mondo. Irene era profondamente addormentata dopo le attività della notte precedente. Aveva paura di svegliarla, quindi si alzò il più silenziosamente possibile, si vestì e uscì dalla stanza.


Due domestiche lo aspettavano davanti alla porta.


“Vi siete svegliato, Sir Grid?”


“Vorrei lavarmi, quindi per favore fatemi vedere dov'è il bagno.”


“Um...”


Una delle domestiche era calma, mentre l'altra aveva una personalità più vivace. Grid le seguì senza pensare e poi, arrivato nello spogliatoio antecedente al bagno, andò nel panico. Le domestiche cominciarono a togliergli i vestiti come fosse una cosa normale.


“C-Che state facendo?”


Come avevano fatto a togliergli così tanti vestiti nel giro di pochi secondi? Sembrava usassero la magia, e Grid si ritrovò nudo in un battito di ciglia. Si coprì le zone più importanti con entrambe le mani e gridò:


“Siete impazzite? Perché di colpo mi state denudando?”


“Uh?”


Risposero come se pensassero che la sua reazione fosse strana.


“Dovete togliervi i vestiti per lavarvi.”


In quel momento, Grid capì la situazione e chiese: “F-Forse voi... Intendete lavarmi?”


“Sì, è il nostro compito.”


“È una cosa naturale per delle domestiche purificare il corpo del loro padrone.”


“Q-Questo...!”


I nobili erano dei tali pervertiti che costringevano delle ragazze giovani a lavare i loro corpi!


'Questa gente... Non è fantastico?'


Era qualcosa che aveva sempre voluto provare da quando l'aveva visto in qualche manhwa. Grid, al culmine della gioia, rimosse le mani che coprivano le sue parti intime. Poi si raddrizzò orgogliosamente e disse:


“Ok. Toglietemi tutto e lavatemi.”


“Sì.”


Grid si era innamorato di Irene da un giorno all'altro e aveva giurato che l'avrebbe amata per sempre. Tuttavia, ciò non significava che sarebbe stato fedele. Era un uomo! Qualunque protagonista sognerebbe di avere un harem! Fin dai tempi antichi, gli eroi erano sempre stati circondati da ragazze. Seppure Grid non avesse alcuna intenzione di farsi sfuggire quell'opportunità, la realtà era più crudele.


'...Non c'è reazione.'


In Satisfy, era possibile fare sesso solo una volta al mese e poteva accadere solo tra due persone sposate. Se non si rispettavano queste condizioni, la funzione sessuale stessa non si sarebbe attivata. Due domestiche carine stavano lavando ogni parte del suo corpo con tocco soffice e delicato, ma Grid non sentiva niente.


'È pazzesco...'


Una famosa citazione gli venne in mente.


'Io... Sono un eunuco...'


Grid si sentì frustrato mentre le domestiche lo lavavano. In qualche modo, sembrava che le ragazze stessero ridendo di lui, per cui la sua autostima di uomo fu ridotta in frantumi.


Dopo 30 minuti.


“...”


Le domestiche finirono di asciugarlo prima che Grid lasciasse il bagno con espressione vuota e si mettesse dei nuovi vestiti. Erano abiti raffinati, adatti ad un nobile.


Le domestiche lo ammirarono ed esclamarono: “Sir Grid, avete un aspetto così elegante.”


“È vero! Quegli abiti vi stanno così bene che dovreste portarli a testa alta!”


Grid controllò il suo aspetto nello specchio e si sentì strano. “Se indosso abiti scadenti, Irene... No, rovinerei la reputazione della mia signora. Ma questi vestiti non sono un po' troppo? Sono il marito della signora, non un nobile.”


Le domestiche gli spiegarono.


“Presto ci sarà una cerimonia. Diventerete ufficialmente un nobile oggi.”


“Esatto, esatto. Questo non è un costume.”


Le loro parole erano vere.


Dopo colazione.


Il Conte Steim convocò Grid. “Irene è la mia unica erede e questo le dà in pratica l'autorità di un conte. La mia bambina diventerà una contessa dopo la mia morte.”


“...”


“A parte il titolo, Irene è la signora di una grande città. Sarebbe un problema se suo marito fosse un popolano... Vorrei donarti il titolo di visconte, lo accetterai?”


“Naturalmente.”


Tra i nobili del Regno di Eternal, un conte aveva l'autorità di nominare due visconti e otto baroni. Tuttavia, il Conte Steim aveva già cinque visconti al suo servizio. Lui era uno dei due nobili in rappresentanza del Regno di Eternal, che esercitava il suo potere oltre i limiti della legge.


Allora Grid divenne il sesto ad essere premiato col titolo di visconte dal Conte Steim.






[Sei diventato un visconte del Regno di Eternal.]






[Come genero del Conte Steim, hai acquisito il cognome Steim.]






[Hai ottenuto l'autorità di governare un territorio.]






[Hai ottenuto l'autorità di comandare delle truppe.]






[Puoi impiegare fino a tre persone come cavalieri. Possono essere sia PNG sia utenti.]






[Puoi dare ordini convincenti alle persone. Ma non è consigliabile.]






[Riceverai un salario mensile di 2.000 monete d'oro.]






'Sì!'


Grid aveva un salario decente di 500 monete d'oro come genero del conte. Tuttavia, ne era rimasto deluso perché la quantità era troppo scarsa. Ora che era un visconte avrebbe ricevuto altre 2.000 monete d'oro, e il totale di ogni mese sarebbe salito a 2500 monete.


'2.500 monete d'oro sono...!'


Erano tre milioni di won. Era una somma immensa, per di più fissa, e Grid era elettrizzato. Il Conte Steim notò la sua soddisfazione e chiese a bassa voce:


“Allora... È andata bene la prima notte?”


“...Oh quella.”


Grid non riusciva a rispondere facilmente. La persona che aveva davanti era suo suocero. Quale genero avrebbe potuto raccontare la verità di quello che era accaduto la notte precedente? Alla fine, Grid rispose con modestia.


“È un livello di cui posso essere orgoglioso.”


“Ahah!”


Il Conte Steim rise con soddisfazione alla risposta di Grid. Poi Irene entrò nella stanza. Il suo viso arrossì quando si accorse dell'atmosfera nella stanza, poi disse:  


“Padre, prima o poi avrai dei nipotini. Grid... È fantastico.”


“Oh! Capisco! Mio genero è davvero così straordinario?”


“Sì, davvero. Ho provato molto più di quanto avessi mai immaginato l'altra notte. Forse avremo almeno cinque maschi in futuro. Darò alla luce bambini finché non avrò più forze e renderò mio padre felice nella sua tarda età.”


“Sì, non vedo l'ora! Davvero li attendo con gioia! Grid, per favore usa bene la tua forza. Voglio almeno dieci nipotini!”


“Ah...”


Grid non poteva dire la verità, che non sarebbe riuscito a dargli dieci nipoti perché poteva farlo solo una volta al mese. Conosceva le circostanze della famiglia Steim quindi non voleva che il Conte Steim si preoccupasse.


“...Farò del mio meglio.”


Grid riuscì a malapena a rispondere e lasciò la stanza. Poi Irene gli parlò separatamente: “Ritornerai a lavorare alla fucina di Khan come avevi programmato?”


Irene gli stringeva le braccia come se non volesse separarsi da lui. Avrebbe voluto restare con Grid 24 ore al giorno.


Grid si rammaricò. “Prima, c'è un'altra cosa che devo fare. Irene, potresti concedermi alcuni soldati?”


Grid aveva usato le sue abilità e aveva fatto salire l'apprezzamento di Irene al massimo in un solo mese. Ora sfruttò quell'apprezzamento intenzionalmente. Irene non poteva rifiutare la sua richiesta.


“Posso darti un po' di soldati. Ma cos'è che devi fare per aver bisogno di soldati...?”


Le mura che sovrastavano Winston! Grid stette accanto ad Irene e parlò seriamente mentre guardava verso il Villaggio di Bairan, a sud.


“Come tuo marito, desidero combattere per la pace di questo territorio. Sconfiggerò il Guardiano del Villaggio di Bairan, che ha terrorizzato così tante persone.”


In origine, Grid non aveva alcun talento nel gioco. Prima di diventare il Discendente di Pagma, era restato in un'unica città per un anno ed era riuscito ad arrivare solo intorno al livello 80. Ma ora era diverso. Aveva affrontato ogni tipo d'incidenti da quando era diventato Discendente di Pagma e adesso sapeva quali erano le sue priorità nel gioco.


'Devo realizzare Failure per prima cosa.'


Il primo oggetto che Grid aveva creato, Failure! Era uno spadone così potente da sembrare quasi un imbroglio. Sfortunatamente non aveva alcun valore come prodotto da vendere a causa delle condizioni d'uso da soddisfare. Dainsleif era già l'arma più potente in circolazione al momento, per cui Grid non si era sentito troppo bramoso per Failure.


Ma adesso aveva cambiato idea. Sentiva di aver bisogno di Failure. Si era risvegliato in lui il senso comune che fosse “naturale” avere delle armi migliori.


“Combatterai per me e per questo territorio...?”


“Esatto. Lo faccio solo per te.”


“Ah...!”


A volte, era necessario dire bugie a buon fine! Irene era elettrizzata dalle parole di Grid e rispose con uno sguardo commosso:


“Puoi prendere cento soldati e due cavalieri, ma per favore non strafare e ricordati di essere prudente. Se rimanessi ferito... Il mio cuore si spezzerebbe.”


Era davvero adorabile.


'Ho trovato una buona moglie.'


Grid afferrò Irene e la strinse forte. Giurò che avrebbe sconfitto il Guardiano della Foresta e raccolto l'oricalco blu, così che l'aiuto di Irene non sarebbe stato vano!






Traduzione di Martina Procida


Editing di Cecilia Orlando
                                


                                



