---
weight: 1410
title: Capitolo 141
pubDate: 2025-03-10T08:59:29.224Z
tags:
    - overgeared
---


<strong>Stanchi di aspettare il giorno successivo per conoscere tutte le vicende di Grid? Stiamo per aprire le donazioni!</strong>


Durante il viaggio di tre giorni verso la Foresta Grigia alla periferia di Bairan, Grid fece costantemente lavorare Jude e i soldati. 


Ordinava loro di combattere i mostri, attirati dal Mantello di Malacus. Tuttavia i mostri di Bairan avevano un livello minimo di 100, mentre i mostri della Foresta Grigia avevano un minimo di 120. Ed era difficile combatterli per dei soldati di livello 70-80. Si sentivano grida di dolore.


Ma Grid era irremovibile. Non diede mai ai soldati l’ordine di ritirarsi. Erano costretti a combattere, anche a costo di morire. Non dava quasi mai delle pause. Alla fine, i soldati non potevano rifiutare i suoi ordini ed erano obbligati a lottare con la reale consapevolezza di dover morire. E infatti, diverse volte furono sul punto di morire.


I soldati non consideravano più Grid come un eroe. Pensavano che fosse il diavolo.


Inizialmente, i soldati pensarono che questa spedizione fosse stata organizzata per tormentarli, ma nessuno di loro perse la vita contro i mostri. Ogni volta che si trovavano sul punto di morire, Grid e i cavalieri li salvavano.


Questo si ripeté per tre giorni, e il livello medio dei soldati raggiunse il 90. Jude, che aveva sempre combattuto in prima linea, riuscì a raggiungere il livello 110.


‘Certo...i PNG sono diversi dagli utenti.’


Grid apprese nuove nozioni. Gli utenti ottenevano 10 punti statistica fissi ogni volta che aumentavano di livello, mentre i PNG ne acquisivano a caso da un minimo di 6 ad un massimo di 20. Ogni volta che Jude saliva di livello, otteneva almeno 16 punti statistica. Infatti, Grid era interessato ad un PNG di grado A.


Ne fu incoraggiato.


‘Sì, Jude. Cresci velocemente e poi diventerai il mio cane fedele.’


Il giorno dopo, il gruppo raggiunse finalmente la Foresta Grigia. Da questo momento, l’atmosfera divenne strana. Gli animi dei soldati, rafforzati sotto le indicazioni di Grid, si affievolirono in un istante.


“M-mi dispiace ma non possiamo andare più avanti.”


L’entrata della foresta era coperta da nebbia tossica generata da fiori velenosi. Una zona di 300 metri era piena di veleno. Ovviamente i soldati e i cavalieri arretrarono. Si trovavano a cinque metri dal veleno, ma la loro pelle ne era già irritata. Potevano sentire la loro salute che si deteriorava in tempo reale.


Romeo stabilì che entrare nella foresta senza un sacerdote di Rebecca sarebbe stato nient’altro che un suicidio. 


“È impensabile sconfiggere il Guardiano della Foresta con questo gruppo. È impossibile raggiungere il Guardiano stesso. È fantastico essere arrivati fin qui, ma possiamo solamente tornare indietro...”


I cavalieri e i soldati rimanevano immobili e non si muovevano. Grid non li costrinse.


‘La tossina dei fiori velenosi arreca 350 di danno al secondo.’


Mettendo da parte i cavalieri, i soldati avevano meno di 3.000 punti di salute. Se li avesse obbligati ad entrare nella nebbia, non sarebbero riusciti nemmeno a percorrere 100 metri prima di morire. Grid aveva lavorato duramente per allenarli, perciò non voleva perderli in questo modo.


‘Devo andare avanti.’


I fiori velenosi non erano delle semplici piante velenose. Erano piante carnivore di livello 160 che attaccavano coi loro tentacoli qualsiasi cosa entrasse nel loro raggio d’azione. Erano oggetto di vero terrore per viaggiatori e mostri.


Ma i fiori non rappresentavano una minaccia per Grid. L’inquieto fabbro mise mano al suo inventario. Aveva in mente di sguainare Dainsleif per sbarazzarsi dei fiori velenosi.


“Jude?”


Jude era silenzioso come sempre mentre si dirigeva verso la nebbia. Procedeva in quella nebbia tossica che spaventava anche i cavalieri!


‘Certamente! È la persona a cui sto prestando attenzione!’


Grid era pieno di aspettative. Cosa avrebbe usato Jude per oltrepassare la nebbia tossica? Osservava con sguardo curioso, poi Jude mise finalmente piede nella nebbia. La sua barra della salute cominciò a svuotarsi ad un ritmo tremendo.


Ma a Jude non importava. Gemette e continuò ad avanzare, poi cadde sull’erba.


“...Eh?”


Grid rimase perplesso all’inaspettato sviluppo della situazione. Allora i soldati scatenarono un putiferio.  


“Ah, Capitano! Si è mosso senza pensare e si sta scavando la fossa!”


“Andiamo a salvare il Capitano, veloce!”


“Merda, dobbiamo entrare in quella nebbia velenosa? Moriremo anche noi!”


“Uhh... Il Capitano morirà in questo modo?”


L’indicatore della salute di Jude, ormai avvelenata, stava scendendo velocemente. I soldati impotenti erano costretti ad osservare mentre il loro capitano moriva davanti ai loro occhi. Grid si rese conto del suo sbaglio.


‘Non è stato stupido?’


Nonostante fosse ripetutamente salito di livello, l’intelligenza di Jude era ancora ferma ad 11. C’era anche l’abilità sconosciuta dal nome nefasto ‘Non ne ho Idea’. Il motivo per cui Jude era entrato nella nebbia non era perché conosceva un modo per dissolverla, ma perché non aveva idea di cosa si trattasse. Grid lo aveva scoperto in ritardo e si affrettò a darsi una mossa.


‘Non posso perderlo così!’


“Visconte!”


Romen e Deck lo richiamarono. Un visconte che si lanciava nella nebbia tossica per salvare un semplice capitano? Non riuscivano a comprendere il comportamento di Grid.


Deck gridò con tono urgente, “Sir Romeo! Se il visconte muore saremo tutti spacciati!”


“Forza...!”


Ma fu troppo tardi. La velocità di movimento di Grid era sovraumana. Nel momento in cui Romeo e Deck pensarono di fermarlo, Grid si trovava già nel bel mezzo della nebbia velenosa.


“Bevilo velocemente!”


“...?”


La sua visuale si offuscò. Un dolore tremendo pervase il suo corpo, e Jude pensò che sarebbe morto in quel modo. Improvvisamente, qualcuno gli corse incontro e gli sollevò il corpo, poi gli diede da bere una pozione? Quel qualcuno era Grid.


“...?”


Un nobile era disposto a rischiare la sua vita per salvare una persona comune? I nobili non consideravano i soldati come scudi umani sul campo di battaglia? Grid era diverso dai nobili che Jude aveva incontrato. Perché? Era curioso, ma l’intelligenza di Jude non poteva dedurne la ragione, quindi ne rimase semplicemente emozionato.


Poi fece una faccia stupida mentre i tentacoli dei fiori velenosi si avventarono contro di lui. I tentacoli erano come uccelli in volo, ma nessuno di questi poteva raggiungere Jude. Era naturale, come potevano dei mostri di livello 160 esercitare la loro forza davanti a Grid?


“Arte della Spada di Pagma, Ondata!”


Spade di luce si mossero in tutte le direzioni attorno a Grid. I tentacoli che volavano in direzione di Jude vennero distrutti e dozzine di fiori velenosi strillarono, poi la nebbia tossica cominciò a scomparire come una bugia. Jude fece un’espressione stupida e ammirò le abilità di Grid.


‘Forte.’


Aria pulita cominciò a versarsi nei suoi polmoni avvelenati. La sua salute innata stava a significare che Jude era stato rapidamente liberato dalla sofferenza e si alzò per poi inchinarsi a Grid.


“Grazie.”


Queste erano parole troppo semplici nei riguardi di qualcuno che gli aveva salvato la vita. Grid rimase imbarazzato per un po’.


‘È davvero stupido.’


Disse a Jude, “Va bene essere coraggioso, ma dovresti pensare prima di agire. Non possiedi 10 vite, giusto?”


“...Um.”


Jude annuì come se avesse capito, ma la sua espressione era troppo vaga. Sembrava che non avesse capito cosa significasse. Grid si sentì a disagio. Non poteva fare a meno di sentirsi preoccupato. Non era una richiesta difficile, gli aveva soltanto chiesto di fare attenzione, ma quanto poteva essere stupido per non capire?


In quel momento i cavalieri e i soldati gli corsero incontro.


“Siete salvi!”


Guardarono Grid con ammirazione. 


“È fantastico che tu riesca a spazzare via dozzine di fiori velenosi tutti in una volta! Questa è la maestosità dell’eroe che ha sconfitto Malacus!”


“L’atto di aver salvato il capitano è l’esempio perfetto per tutti i nobili e i cavalieri!”


Romeo e Deck cominciarono a lodare Grid. I soldati che lo avevano giudicato come un demonio lo considerarono ancora una volta come un eroe.


“Il visconte è il migliore!”


“Grazie per aver salvato il capitano!”


Le esultazioni dei soldati e dei cavalieri! Grid gli sorrise, ma aveva un brutto presentimento.


“Che ne dite? Se resterete con me potrete sconfiggere facilmente il Guardiano della Foresta.”


“...No, quello...”


Nonostante Grid avesse dimostrato la sua magnificenza, i cavalieri e i soldati reagirono comunque in modo scettico all’idea di affrontare il Guardiano della Foresta.


A Grid non importava. Era ostinato sin dall’inizio, perciò cominciò ad avanzare di nuovo, e i cavalieri e i soldati furono costretti a seguirlo. In seguito il gruppo si imbatté in qualcosa nel cuore della foresta.


“Umani! Niente umani nella foresta! Umani inquinare foresta! No perdonare umani!”


Era il signore dei goblin. La maggior parte dei goblin erano alti circa un metro, ma lui raggiungeva circa i due metri, e la sua forza andava oltre l’immaginazione. Come mini boss di livello 180, era un boss intermedio che doveva essere sconfitto prima di incontrare il Guardiano della Foresta.


Evocò dozzine di folletti; Grid li riconobbe e cominciò a condurre le sue truppe.


“Questo è l’ultimo allenamento prima di sconfiggere il Guardiano della Foresta! Tre soldati marcheranno un folletto, mentre i cavalieri e Jude osserveranno l’intero campo di battaglia ed aiuteranno coloro in pericolo. Quando il signore dei goblin comincerà a comportarsi in modo strano, quello segnalerà l’inizio di un terremoto. In quel momento, disperdetevi e minimizzate i danni!”


Il signore dei goblin usava lo stesso schema d’attacco del Guardiano della Foresta.


Evocava folletti, mentre il Guardiano evocava golem. Il signore dei goblin possedeva anche la sua stessa tecnica del terremoto ad ampio raggio.


Era per questo motivo che i gruppi che iniziavano i raid al Guardiano della Foresta tendevano ad incontrarlo prima del Guardiano stesso. Grid aveva familiarizzato con la prassi e rispose nel modo più calmo possibile.


Poi!


I cavalieri e i soldati presero di mira i folletti seguendo le istruzioni di Grid, mentre il fabbro si avvicinava al capo dei goblin. Una volta vicino utilizzò l’Arte di Spada di Pagma, Assassinio, in modo da ucciderlo.






[Colpo Critico!]






[L’effetto opzionale dei Guanti di Luce Sacra è stato attivato, permettendoti di attaccare l’obiettivo cinque volte.]






[Hai inflitto un danno di 302.555.]






[Hai sconfitto il custode della Foresta Grigia, il capo dei goblin!]






[Hai ottenuto 2.600.100 punti esperienza.]






[Hai ottenuto la Clava del Signore dei Goblin.]






[Hai ottenuto la zanna del Signore dei Goblin.]






[Sei salito di livello.]






“...Ah.”


Il colpo critico combinato con l’effetto opzionale dei Guanti di Luce Sacra ed Assassinio era riuscito a far cadere il boss grifone di livello 280 in uno stato critico. Pertanto era riuscito ad occuparsi facilmente del signore dei goblin di livello 180.


Ovviamente, questa non era sua intenzione. Perché il potere dei suoi oggetti si manifestava con un tempismo così squisito?


“Hiik! Umani! Spaventosi!”


I folletti scapparono per la paura mentre Grid si sentiva in imbarazzo, poi comprese la situazione.


‘Dannazione, avrei dovuto togliermi i guanti.’


Grid provò rimorso per aver perso l’occasione di allenare le truppe, mentre i cavalieri e i soldati erano stupefatti.


‘Quello è un essere umano?’


‘Assurdamente forte...’


“È tempo di cacciare il Guardiano della Foresta.”


Nel mezzo del caos, soltanto Jude avanzava senza pensare.






Traduzione di MoonRoro29


Editing di Cecilia Orlando




                                


                                



