---
weight: 142
title: Capitolo 142
pubDate: 2025-03-10T08:59:29.224Z
tags:
    - overgeared
---


<strong>Sono aperte le donazioni! Ogni 10 euro un capitolo in più!</strong>


Qualche mese fa, Grid doveva dei soldi a dei creditori. Aveva subito ogni tipo di persecuzione dai dipendenti di Cuore di Mamma è Felice. 


Svolgeva lavori forzati ogni giorno in modo da pagare gli interessi e, in pratica, viveva come uno schiavo senza segni di una vita migliore. Non poteva nemmeno sognare di essere amato dagli altri, o di rilassarsi con una bottiglia di soju. 


Ma adesso era diverso.


Grid aveva ottenuto una classe leggendaria e trionfò a malapena per un po’. Tuttavia, adesso il debito era stato completamente saldato ed era diventato ricco.


Dal raid di Malacus, aveva prodotto la Spina del Profondo Rancore per Ibellin, e aveva guadagnato 4.61 miliardi di won. Ne aveva ancora 2.95 miliardi, nonostante avesse pagato al sito di scambio oggetti il 5% della commissione di vendita dell’oro, estinto il restante debito della sua famiglia, e acquistato una macchina.


Attualmente, Grid poteva mangiare pollo una volta ogni due settimane. Ne poteva mangiare uno intero durante un unico pasto senza doverlo condividere. Adesso che poteva godere di un simile lusso, voleva raccogliere 10 miliardi di won per comprare un pezzo di terra e costruirci un’abitazione!


Prima di iniziare, però, pensò che avrebbe dovuto prima produrre Failure e quindi andò a comprare dell’oricalco blu, l’ingrediente principale per l’arma. Tuttavia, non c’era dell’oricalco blu né sul sito d’asta nel gioco, né in internet. 


Questo probabilmente perché nessun utente aveva portato a termine un raid nella Foresta del Guardiano, o perché la percentuale di caduta dell’oricalco blu era molto bassa, oppure perché un altro fabbro lo aveva comprato. Grid non sapeva il reale motivo per cui quel materiale non fosse in vendita, ma sapeva la risposta al come avrebbe dovuto fare per ottenerlo.


Non era un lavoro semplice raccoglierlo direttamente dal raid alla Foresta del Guardiano?


‘Ottenni tre oricalchi blu quando vendetti la Spada dell’Auto-trascendenza al Responsabile Vladi...ne ho bisogno di altri 12 per produrre Failure.


E...


Al momento Grid si trovava davanti alla Foresta del Guardiano.


“Ecco.”


La parte più profonda della foresta. C’era un enorme cratere dove una volta era situata la foresta. Grid cominciò ad osservare tutte le caratteristiche topografiche, inclusi gli alberi tinti di grigio dalla cenere.


‘I soldati non hanno abbastanza copertura da cui dipendere. Gli alberi verranno distrutti come biscotti… Sarà uno scontro frontale.’


Grid non era particolarmente preoccupato. Finché i cavalieri e i soldati avrebbero marcato i golem evocati dal Guardiano della Foresta, lui lo avrebbe potuto sconfiggere in quel punto. Il suo esercito, però, aveva paura.


“M-mi perdoni Visconte… Non dovremmo tornare indietro adesso?”


“La prego, ci salvi! Se perdessi la vita, mia moglie e i miei figli sarebbero tristi!”


“Sono ancora giovane...”


Nonostante Grid avesse mostrato la sua forza lungo il tragitto, il morale dell’esercito era ancora basso. Alla fine, Grid si sbarazzò del cappello a tesa larga che stava indossando, indossò la Corona di Luce Sacra e sguainò la Spada del Comandante per aumentare la sua statistica della dignità.


“Il Guardiano della Foresta? Non ho sconfitto Malacus, colui che aveva riempito il mondo di terrore? Dovete solamente credere in me, capito?”


“O-ohhh...!”


 In quel momento statistica della dignità di Grid era a 364 punti. Se avesse aggiunto i 200 punti dati dalla Corona di Luce Sacra e i 30 della Spada del Comandante, i punti della statistica avrebbero sfiorato l’enorme cifra di 600. Questa somma era paragonabile ai punti statistica della dignità dei più importanti PNG rappresentanti di ogni nazione, anche se non ne erano i regnanti. I comuni soldati, così come i cavalieri Romeo e Deck, non poterono non inchinarsi a Grid.


“Ho grande fede nel visconte. Vi seguiremo senza altre rimostranze.”


“Va bene.”


Le truppe tacquero. Grid si sentì soddisfatto e cominciò di nuovo a guardarsi attorno.


‘Ad ogni modo, perché il Guardiano della Foresta non è apparso? Non dovrebbe comparire adesso?’


Grid aveva controllato in anticipo la programmazione del raid attraverso un sito web. Oggi era il giorno in cui il Guardiano sarebbe dovuto ricomparire, e anche il tempismo era giusto. Doveva anche fare attenzione ad altri gruppi venuti per il raid, ragion per cui aveva dovuto nascondere di proposito con un cappello il suo volto e la sua identità. 


Una volta arrivato qui, però, non si vedevano né gruppi venuti per il raid, né il Guardiano della Foresta.


‘Non ditemi che il sito è una truffa?’ Era un sito con un’iscrizione a pagamento. Grid si arrabbiò poiché aveva pagato 130,000 won per poter controllare la tabella della programmazione del raid. ‘Mi sono fidato perché aveva un sacco di membri...!’


Grid era convinto di aver subito una truffa equivalente al prezzo di 6 polli e colpì un sasso furiosamente. Una volta atterrato, il sassolino cominciò a tremare forte.


Jude batté le mani con occhi spalancati, “Fantastico, la roccia che hai calciato sta ballando.”


“Non è così...”


I cavalieri e i soldati si agitarono; il sasso a cui Grid aveva dato un calcio si stava muovendo e ingrandendo? Come una tartaruga che si nasconde nel suo guscio, era arrivato il momento in cui il rannicchiato Guardiano della Foresta fece la sua comparsa. 


Tuttavia, era un po’ strano.


“Chi è questo tizio?”


Grid era confuso. Per cominciare, il Guardiano della Foresta dovrebbe essere largo più di 5 metri, ma quello che aveva davanti aveva un’altezza simile a quella di Grid e sembrava liscio.


‘Non sembra un essere umano?’


Su ogni arto esteso c’erano cinque dita delle mani e cinque dita dei piedi, proprio come una persona. Eccetto per la schiena fatta di rocce spesse, l’intero corpo era composto da minerali trasparenti e sulla sua testa splendeva il nome ‘Guardiano della Foresta Risvegliato’.


“Tu, cosa sei?”


Provò a misurarne il potenziale combattivo, ma risultavano solo dei punti interrogativi ‘???’. Istintivamente, Grid percepì il pericolo e rimase in allerta. In un attimo, il Guardiano della Foresta Risvegliato accorciò la distanza. 


<i>Kwaang!</i>


Ci fu una tempesta in seguito ai suoi movimenti. La cenere sparsa ovunque e le radici degli alberi vennero smossi. 


<i>Peeng!</i>


Era come osservare Regas. Il Guardiano della Foresta Risvegliato assestò un potente calcio e Deck, che si trovava accanto a Grid, tossì sangue e si trasformò in luce.






[Il cavaliere Deck è morto.]






“E’ folle!”


Uccidere un cavaliere di livello 185 con un colpo solo? Grid esclamò in fretta, “Schivatelo! Specialmente tu, Jude! Tu devi assolutamente sopravvivere!”


I cavalieri e i soldati non sarebbero stati di alcun aiuto. Il teso Grid mise mano nel suo inventario, da cui estrasse uno spadone nero, e Dainsleif si mostrò in tutta la sua maestosità. 


***


Erano ormai passati 47 giorni.


Grid aveva promesso di creare una nuova armatura per Vantner. Dopo Pon ed Ibellin, era stato abbastanza fortunato da essere il terzo vincitore di un oggetto prodotto da Grid.


‘Adesso posso rinascere come una persona che può fare affidamento sulla forza di un oggetto!’


Una volta equipaggiato con l’armatura più potente che Grid avrebbe creato, la sua difesa sarebbe stata sufficiente e avrebbe potuto scatenarsi! Vantner era entusiasta. Non era un’esagerazione definirlo la persona più contenta del mondo.


Ma cosa era successo? Era accaduto qualcosa di assurdo. Grid aveva abbandonato la produzione dell’armatura per una missione? Pertanto, non c’erano novità.


Da quel giorno, cominciò il tempo dell’attesa. Vantner attese ogni giorno il ritorno di Grid. Passarono due settimane, e continuò ad aspettare. Ogniqualvolta si trovava per strada, si guardava attorno febbrilmente se sentiva qualcuno brontolare. Quando vedeva un uomo asiatico, credeva fosse Grid.


Il fabbro non tornò fino a un mese e due settimane dopo, e Vantner non riusciva a contattarlo poiché la chat della gilda e i sussurri erano bloccati. Era abbastanza per farlo imprecare, non sapeva davvero quante volte aveva insultato Grid.


Ma mentre lo stava aspettando, Vantner si era innamorato.


Poi, quattro giorni prima, Grid era ritornato a Winston, come Vantner aveva sognato! La sua lunga attesa sarebbe stata ripagata.


‘Finalmente potrò avere la mia armatura...!’


Vantner era tanto emozionato da piangere. Corse per andare ad incontrare Grid, come se si stesse per riunire ad un amante. Una volta lì, si demoralizzò. Al posto di produrre un’armatura, Grid annunciò improvvisamente il suo matrimonio. La sua sposa sarebbe stata proprio Lady Irene, la donna che Vantner desiderava!


Il giorno del matrimonio, Vantner era in subbuglio a causa degli inaspettati sviluppi e non riuscì a nascondere la sua ostilità nei confronti di Grid. Piuttosto che per averlo fatto attendere, era furioso con lui per avergli portato via Lady Irene. In seguito, si ubriacò durante i festeggiamenti, maledì Grid e fu cacciato fuori. 


Il giorno dopo se ne pentì, rendendosi conto di aver perso il controllo. Irene era semplicemente una cotta non corrisposta, quindi come poteva essere arrabbiato con Grid per avergliela portata via? Vantner se ne vergognò e si sentì dispiaciuto. Era preoccupato della reazione del fabbro. 


‘Di certo non si rifiuterà di creare il mio oggetto, no?’


Era ben a conoscenza di che persona intransigente fosse Grid e per questo, dopo il matrimonio, rimase per tre giorni alla fucina di Khan. Voleva scusarsi con il fabbro per il suo comportamento e chiedere della produzione del suo oggetto.


Ma Grid non si presentò mai alla fucina di Khan dopo il suo matrimonio. Khan ne sapeva la ragione, ma non avrebbe mai rivelato a Vantner la posizione di Grid, non importava quante volte lo avesse chiesto.


“Hey, senti Vecchio. Perché non mi vuoi dire dove è andato Grid?”


“Non hai inveito contro Grid il giorno del suo matrimonio? Non voglio che qualcuno come te abbia a che fare con Grid.”


“Hah, davvero...”


Khan era un anziano contorto. C’era un motivo per cui andava d’accordo con Grid. Per tre giorni Vantner non riuscì a scoprire l’ubicazione del giovane fabbro e alla fine lo domandò a Jishuka.


<i>- Capo, puoi andare a trovare Irene?</i>


<i>- Vuoi che chieda dove si trovi Grid?</i>


<i>- Si...</i>


<i>- Va bene, anche io penso sia ora che Grid si metta a lavoro.</i>


La Gilda Tzedakah aveva reclutato Grid perché aveva bisogno delle sue abilità come fabbro, e anche Grid si era unito alla gilda proprio per diventarne il fabbro. Come capo della gilda, Jishuka doveva ricordare a Grid i suoi doveri.


Andò ad incontrare Irene, e rimase scioccata dalle sue parole.


“Huh? Grid...no, il Visconte Grid è andato a sconfiggere il Guardiano della Foresta?”


“Si. Ha detto che voleva sconfiggerlo per il nostro bene. Non è come un Principe Azzurro? Così affascinante.”


“...Questo è un problema.”


Come altri giochi, Satisfy era una società meticolosamente competitiva. Tutti gli utenti e le gilde si sfidavano per i propri interessi. Uno dei modi più semplici che una gilda aveva per ottenere profitti era controllare un terreno di caccia.


Le gilde controllavano zone di caccia con oro a fiumi e proibivano agli estranei di entrarvi. Questo processo veniva chiamato monopolizzazione delle gilde, ed era un avvenimento naturale. Anche la Gilda Tzedakah controllava due terreni di caccia nei pressi di Bairan, senza aprirli ai forestieri. 


Il primo posto era il Dungeon di Ruger, dove comparivano mostri oltre il livello 250, e il secondo era la Foresta Grigia, dove era apparso il Guardiano della Foresta. 


Il Guardiano era molto forte. Era un miniboss di livello 245, ma risultava essere più forte di un boss del dungeon. Le sue statistiche erano alte in maniera anomale e aveva un vasta gamma di abilità che limitavano i movimento e le evocazioni, rendendolo molto difficile da affrontare. 


Inoltre possedeva un’abilità passiva che riduceva il danno fisico, e insieme alla sua naturale difesa e salute, aveva fatto impiegare tre ore ai membri della Gilda Tzedakah per sconfiggerlo. Grid, però, aveva condotto soltanto 100 soldati e due cavalieri nel raid contro il Guardiano della Foresta.


Proprio durante questo ciclo!


‘Il Guardiano della Foresta Risvegliato è diverse volte più potente della sua versione normale.’


L’oricalco blu è un minerale nato con il potere della luce lunare e quello del Guardiano della Foresta, ed era quello il motivo per cui sia il Guardiano che l’oricalco erano molto sensibili alla luce della luna.


Una volta ogni quattro mesi, le due lune piene sorgono simultaneamente e l’oricalco blu, di cui il Guardiano della Foresta era maggiormente composto, mostra un potere infinito e risveglia il guardiano.


Proprio adesso, era il ciclo del risveglio. Quattro mesi fa, la Gilda Tzedakah non era in possesso di questa informazione e venne annientata dopo aver sfidato il Guardiano della Foresta Risvegliato. Questo aveva salute e difesa significativamente minori di quella normale, ma esercitava potenza di attacco e agilità sovraumane. 


‘E’ molto più forte di un papa, che era un prete. Questa volta Grid non potrà evitare la morte.’


Anche la Gilda Tzedakah aveva rinunciato ad effettuare un raid contro il Guardiano della Foresta durante questo periodo di risveglio. Pertanto, non gli importava controllare la Foresta Grigia. Avevano deciso di tentare il raid contro la sua versione Risvegliata fra quattro mesi.


Non importava quanto ci pensasse su, la possibilità che Grid riuscisse da solo nel raid era dello 0%.


‘Meglio.’


Se Grid avesse mai preso parte nella comunità della gilda, avrebbe scoperto che questa aveva il monopolio sui raid al Guardiano della Foresta e avrebbe potuto fare richiesta dell’oricalco blu che desiderava.


Ma non lo aveva fatto. Il suo ignorare la comunità della gilda e la sua insistenza nelle attività personali lo avevano portato a questo. Jishuka sperò che quest’abitudine di Grid svanisse. Voleva che con questo incidente realizzasse l’importanza della comunità della gilda e sperò che in futuro si astenesse dalle attività solitarie.


Davanti alla fucina di Khan.


“Davvero, quel Grid...”


Vantner schioccò la lingua dopo aver ricevuto la spiegazione di Jishuka attraverso un sussurro. Voleva aiutare Grid, ma era impossibile poiché si trovava troppo lontano.


‘Sarà arrabbiato per l’esperienza persa dopo essere morto e potrebbe non voler più creare il mio oggetto...’


Un uomo arrivò alla fucina mentre il membro della Gilda Tzedakah si stava preoccupando. Khan, che aveva trattato solo Vantner in malo modo, diede appassionatamente il benvenuto all’uomo. 


“Ohh! Non è passato davvero tanto tempo? Un paio di mesi?”


“E’ bello vederla. Il Mio Signore Feudale sta bene?”


“Huh, non hai sentito le notizie su di lui in questi giorni? E’ diventato incredibilmente stimato. Ora sta di nuovo coraggiosamente portando avanti un raid...”


Khan interruppe improvvisamente la sua conversazione e sussurrò nell’orecchio dell’uomo. Cosa stava dicendo? L’uomo era felice.


“Come ci si aspetta dal Mio Signore Feudale… Davvero fantastico. Ha provato a scappare dal capo degli orchi di ghiaccio lucente e adesso sta assaltando un mostro da solo? Andrò ad incontrarlo.”


L’uomo si congedò da Khan e uscì dalla fucina. Fischiò, montò sul drago che aveva chiamato e si levò in volo.


Vantner era confuso. 


“Non ho mai visto quell’ID fra quelli degli utenti in classifica che usano i draghi come pet.”


Era spuntato ancora un nuovo novellino? L’immobile Vantner si sentì frustrato. 






Traduzione di MoonRoro29


Editing di Libusemumei




                                


                                



