---
weight: 1450
title: Capitolo 145
pubDate: 2025-03-10T08:59:29.225Z
tags:
    - overgeared
---


Grid cominciò a valutare gli oggetti che aveva ottenuto dopo la battaglia con il guardiano risvegliato. 


[Oricalco Blu]


Oricalco è un minerale nato con il potere del luce della luna e del Guardiano della Foresta. 


È impossibile indebolire il potere magico del Guardiano della Foresta, ma ha la migliore durezza e forza tra tutti i minerali. 


È leggerissimo e diventa molto più forte nell’oscurità.


* Sono necessarie abilità del fabbro avanzate per scioglierlo. 


Peso: 3 






[Oricalco Viola]


Un minerale che può essere ottenuto quando il Guardiano della Foresta si è risvegliato sotto due lune piene. 


Contiene un potere magico unico che aumenta il potere magico e di attacco. Ma, a differenza dell’oricalco blu, la sua forza è estremamente ridotta. 


Non è adatto come materiale grezzo per gli equipaggiamenti da battaglia. Comunque, è un buon materiale da usare per creare accessori.


* L’abilità del fabbro deve essere perfezionata per fonderlo. 


Peso: 1 






[Scudo d’Ametista] 


Classificazione: Epica 


Tenuta: 200  Difesa: 200  Resistenza Magica: 200 


Uno scudo bellissimo che brilla di colore viola, rosso e nero a seconda dell’angolo della luce. È un’opera simbolica che è stata assegnata solo al capo dei Cavalieri Rossi. 


È un oggetto che è stato perduto tre anni fa, quando Piaro, che venne incastrato come traditore di Asmophel, fuggì nel Regno di Eternal. 


Il terzo principe dell’Impero di Saharan sta cercando questo scudo. È consigliabile che tu glielo porti.


Condizioni di utilizzo: Leader dei Cavalieri Rossi.


Peso: 350






[Non esiste una caratteristica nascosta.]






“Ho la pelle d’oca.”


Grid notò che il guardiano Risvegliato aveva lasciato come bottino esattamente 14 oricalchi blu. Rabbrividì al pensiero. Erano necessari 15 oricalchi blu grezzi per creare Failure. Comunque, ne aveva lasciati cadere solo 14, come se qualcuno lo sapesse e volesse prenderlo in giro.


“Avrei preferito averne molti meno di 15 che essere deriso così e averne uno in meno…” 


Cosa sarebbe successo se avesse ottenuto quei tre oricalchi blu dall’Amministratore Valdi pochi mesi prima? Non gli sarebbe mancato solo un materiale per creare Failure?


“È enorme.”


Grid calmò il suo cuore agitato e si voltò verso l’oricalco viola. 


‘Accessori…’


Grid, attualmente, aveva due accessori: l’Anello di Doran e l’Anello della Promessa, ottenuto dal suo matrimonio. 






[Anello della Promessa.]


Classificazione: Unica.


Un pegno di amore eterno.


Sarai nello stato ‘felice’ quando sarai con tua moglie. La velocità di movimento aumenterà dell’8% e tutte le statistiche aumenteranno di 30 punti.


* A seconda dei sentimenti della tua sposa, l’emozione che provi quando sei con tua moglie cambierà. Felicità, gioia, soddisfazione, normalità, insoddisfazione, depressione e odio. Ci sono sette emozioni in totale e l’Anello della Promessa può avere effetti differenti a seconda delle emozioni.


Se spendi una notte bollente con la tua partner mentre indossi questo anello, l’esperienza di tutte le abilità aumenterà del 10%.


* La notte bollente è disponibile solo una volta al mese.


Mentre indossi questo anello, l’affinità con tutti i PNG del sesso opposto, esclusa tua moglie, non aumenterà facilmente.


Se vieni beccato dalla tua sposa mentre non indossi l’anello, la felicità della tua sposa diminuirà del 90% e le possibilità di rimanere incinta diminuiranno drasticamente.


Peso: 0.1


L’Anello di Doran aveva dato prova della sua efficacia molte altre volte ed era sicuramente un oggetto disonesto. Ma l’Anello della Promessa era diverso.


Gli effetti aggiuntivi venivano applicati solo in compagnia del partner e l’aumento dell’esperienza delle abilità era disponibile solo una volta al mese. Non era facile accumulare affinità con i PNG del sesso opposto se avesse indossato quell’anello. 


Ad essere onesti, non aveva bisogno di indossarlo a meno che non si trovasse con Irene. Ma Grid non aveva nessuna intenzione di toglierlo. Non voleva correre rischi, visto che i sentimenti di Irene sarebbero peggiorati significativamente se lo avesse scoperto. 


Solitamente era una persona sfortunata, anche se in quel periodo la sua fortuna era aumentata. Meglio non togliere l’anello. 


Piuttosto, un PNG poteva rimanere incinta? Satisfy era così avanti nella simulazione? Grid pensava che sarebbe stato divertenti in molti modi.


‘Scoprire i talenti dei miei figli, educarli e aiutarli a crescere…?’


Ma ci voleva più di una decade per far crescere un figlio. Considerando la disparità delle giocatrici femminili, il sistema della seconda generazione non sembrava avere un ruolo molto importante. 


“Um… Dovrei creare una collana con l’oricalco viola.”


Poteva indossare vari anelli, ma solo una collana. Di conseguenza, le performance della collana dovevano essere generalmente migliori degli anelli. Grid prese la decisione facilmente.


“Okay, okay. Una collana va bene.”


Avrebbe avuto bisogno dell’aiuto di un gioielliere per creare un accessorio. Decise di chiedere a Khan per un’indicazione, quindi controllò lo Scudo di Ametista. 


“È un oggetto di missione.” 


Era la cosa che lo rendeva più nervoso. Grid ricordava quando aveva incontrato Piaro nel Canyon Kesan dopo aver ottenuto l’Arte della Spada di Pagma.


‘Voleva punire Asmophel, che lo aveva accusato di tradimento. ’


Asmophel si trovava nell’Impero di Saharan.


‘Un giorno, visiterò il terzo principe dell’Impero di Saharan… Quel giorno, incontrerò Piaro e porterò avanti la missione di Asmophel.’


L’Impero di Saharan era molto lontano. Non poteva essere raggiunto facilmente, quindi Grid mise lo Scudo di Ametista in un angolo del suo inventario per il futuro.


Romeo e i soldati si avvicinarono.


“Stai bene?”


Erano preoccupati. Avevano visto con i loro occhi che Grid era stato colpito da un lampo potente prima che morisse il guardiano risvegliato. Credevano che Grid sarebbe morto. Grid li rassicurò sulla sua salute.


“Vi siete dimenticati che ho ricevuto la benedizione dal dio? Non posso morire.” Dopo la sua semplice risposta, diede una pacca sulla spalla di Romeo con un’espressione triste. “La morte di Deck è stata una tragedia. Mi dispiace di non essere riuscito a proteggerlo.”


Grid era sincero. Lui era un amico di Khan e la sua moglie era Irene, quindi i PNG erano come umani per Grid. Deck era un giovane cavaliere molto promettente, quindi era una cosa tragica che fosse morto lì.


Romeo stava piangendo. “Il suo coraggio verrà ricordato da tutti qui.”


Deck aveva salvato le vite di molti soldati lungo la strada fin lì. I soldati promisero silenziosamente che non lo avrebbero mai dimenticato. In quel momento, un grido lancinante di una bestia, che proveniva dal cielo, ruppe il silenzio.


“Cos’è?”


“G-Gargoyle?”


Si riusciva ad intravedere un’enorme figura nel cielo notturno. Il suono delle ali che sbattevano, inizialmente, sembrava come quello di un grifone o di un gargoyle. Poi la luce della luna rivelò il corpo rosso del mostro. Era un drago. Un drago adulto poteva crescere fino a 4 metri ed erano mostri così rari e forti che i grifoni e i gargoyle non riuscivano a sostenerne il confronto.


Facevano parte di una branca minore dei draghi e avevano persino il soprannome di Re del Cielo. Sorprendentemente, c’era una figura sulla sua schiena. 


“Mio Signore, siete stato bene nel frattempo?”


Era Huroi, che aveva ottenuto la seconda classe grazie a Grid. Quando atterrò, si alzò un vento forte. Poi Grid lo salutò. “Ne è passato di tempo! Sei cresciuto molto.”


Grid osservò il potere combattivo di Huroi. 10.000. Era di 2.000 punti superiore del Cavaliere Romeo.


‘È oltre il livello 200,’


Era avanti ad altri, nonostante avesse la classe dell’oratore. Nonostante non avesse il suo eccellente talento nel giocare, era limitato dalla tipologia della sua classe. Ora che aveva una seconda classe, era in grado di ambire alla posizione di ranker.


“Tutto ciò è merito del Mio Signore.”


In passato, Grid aveva odiato Huroi. Ma ora non più. La sua percezione era cambiata dopo il raid a due. 


Grid gli sorrise. “Sono felice che non mi abbia dimenticato. Dovresti ripagare la mia cortesia servendomi.”


“Huh?”


Certo, era un ricongiungimento dopo tanto tempo, circa quattro o cinque mesi secondo il tempo di Satisfy. Huroi voleva parlare con Grid di quello che avevano fatto in quei mesi. Voleva raccontagli di come avesse ottenuto il drago e le sue fantastiche avventure. Voleva anche sentire di come Grid avesse sposato una ragazza nobile.


Ma Grid non era interessato alle parole. C’erano soltanto 100 giocatori, tra i due milioni di Satisfy, che potevano controllare un drago, l’animale più forte. 


“Vai a cacciare gli orchi di ghiaccio lucente.”


“…?”


Perché aveva bisogno di cacciare mob? Grid spiegò a Huroi, ancora confuso, 


“Non lasciano le scaglie di silfide? Devo raccoglierne almeno 28. Nonostante la percentuale di drop sia bassa, dovresti esserne in grado di raccoglierle se cacci per dieci giorni.” 


Grid aveva intenzione di creare il mantello dell’invisibilità. Il nome corretto era Felpa con Cappuccio e Zip. Aveva bisogno di 20 scaglie di silfide per crearlo. Prima di ottenere l’Arte della Spada di Pagma, Grid aveva cacciato alla ricerca per ottenere le scaglie di silfide ma aveva rinunciato dopo averne raccolte 12.


Lui aveva rinunciato, ma ora era arrivato Huroi.


‘Ne farò due: uno per me e uno per venderlo.’


“…”


Huroi ricordò la memoria terribile di quando era rimasto prigioniero nel dungeon di Winston per quasi 200 ore.


‘Grid è comparso mentre ero disperato e mi ha offerto la mano della salvezza.’


Ricordò anche l’attacco al capo orco di ghiaccio lucente. 


‘Ero stordito e stavo per essere colpito dal capo degli orchi, ma lui mi ha protetto.’


Più ci pensava, più grande era l’aiuto di Grid. Sarebbe stato felice di ripagare il favore.


“Allora vado.”


Era una scocciatura enorme essere legato ad un terreno di caccia per 10 giorni quando lui ambiva ad essere un ranker. Così, Huroi era pronto a partire senza ritardi. Grid lo fermò.


“Cammina invece di volare.”


“Huh?”


Grid indicò Romeo e i soldati. “Se voli, non saranno in grado di seguirti.”


“Cosa…?”


“Prendi queste persone e allenale mentre cacci.”


“…”


“Non vuoi?”


“…No.”


Alla fine, venne costretto a camminare per terra invece di usare il drago. Avrebbe sprecato molto tempo. E non finiva lì: doveva fare anche da babysitter per quei soldati. Ma non c’era niente che potesse fare. Aveva giurato che avrebbe ripagato Grid per tutto quello che aveva fatto per lui.


I discendenti del Lupo Blu non prendevano alla leggera i giuramenti. Huroi intendeva portare avanti fedelmente gli ordini di Grid.


“Ha un tempismo perfetto.”


Grid canticchiava mentre Huroi e i soldati partivano. Voleva creare la Felpa con Cappuccio e Zip, ma la percentuale del bottino era bassa e non valeva la pena cacciare direttamente. Avrebbe sprecato troppo tempo. 


Era grato che Huroi fosse apparso.


‘Prima o poi ti farò un buon oggetto, quindi non ti arrabbiare.’


Grid aveva molto tempo da perdere dopo che si era liberato dei suoi debiti, quindi era molto meno egoista di prima. Non aveva nessuna intenzione di tenere Huroi per sé e fargli fare tutto. Prima o poi, Grid aveva intenzione di fargli una sorpresa.


“Ora… Prima di tutto, devo creare Failure.”


Il corpo di Grid si alzò nell’aria. Era molto più lento di un drago ma la sua velocità era comunque alta. La destinazione era la fucina di Khan.


Poche ore dopo. 


Un uomo apparve nella parte più profonda della Foresta Grigia. Guardò nel punto in cui le tracce della battaglia non erano ancora scomparse.


“Cosa? Il Guardiano Risvegliato della Foresta non è a un livello in cui la Gilda Tzedakah può sconfiggerlo.”


Qualcuno tra cui i primi cinque posti delle classifiche globali, era giunto lì prima di lui?


“Tsk, ho sprecato il mio tempo così. Non posso venire qui ogni quattro mesi, perciò ho perso la mia occasione.”


L’uomo che scomparve nella foresta aveva l’ID ‘Agnus’ sopra la testa.






Traduzione di Sakuya


Editing di Cecilia Orlando
                                


                                



