---
weight: 148
title: Capitolo 148
pubDate: 2025-03-10T08:59:29.226Z
tags:
    - overgeared
---


Verso la fine di febbraio 


Anche le vacanze primaverili della Scuola Superiore delle Giovani Signorine stavano terminando. Il nuovo semestre del secondo anno nella scuola superiore di Sehee sarebbe cominciato entro pochi giorni, perciò lei stava studiando con impegno. 


Hobby? Viaggi? Appuntamenti? Non le interessavano minimamente. Semplicemente faceva attività rilassanti come jogging al mattino e yoga la sera. Anche solo per mantenere la sua salute per lo studio. 


Sehee si dedicava solo allo studio? Perché ne era così ossessionata?


Era per colpa di suo fratello, Youngwoo.


Suo fratello non aveva nessun talento nello studio e non brillava in nessun campo in particolare. Il suo unico talento era la pazienza, ma dopo essere andato all’università, Sehee si preoccupava del futuro del fratello perché era diventato pigro.


Si aspettava che lui migliorasse dopo essere entrato nell’esercito ma era peggiorato. Piuttosto che ritornare a studiare, era entrato in un gioco chiamato Satisfy e aveva accumulato debiti. I loro genitori si erano preoccupati: entrambi sospiravano perché il futuro di suo fratello stava diventando sempre più oscuro ogni giorno che passava. 


‘Devo prendermi cura di Oppa.’


Era perché era cresciuta guardando suo fratello così pietoso e inutile? Sehee era cresciuta precocemente per colpa di suo fratello. Alla scuola media, aveva deciso che si sarebbe presa cura dei suoi genitori e di suo fratello.


‘Studierò duramente per conto di Oppa. Avrò successo e diventerò responsabile per i miei genitori e Oppa.’


A differenza del fratello, Sehee aveva talento. Era una brava studentessa, frequentava la prestigiosa Scuola Superiore delle Giovani Signorine e aveva i voti migliori della nazione. Il suo obiettivo finale era semplice: pensava di laurearsi nella migliore università, ottenere un buon lavoro, guadagnare uno stipendio sostanzioso, e sostenere i suoi genitori e suo fratello. 


‘Oppa può credere in me.’


Continuava a studiare mentre pensava quelle cose. Comunque, aveva avuto dei problemi non molto tempo prima: suo fratello era cambiato. Suo fratello era diventato economicamente indipendente in un certo campo.


Giusto, quel campo era Satisfy. Ironicamente era il gioco che si era rubato la giovinezza di suo fratello. Suo fratello aveva avuto successo nel gioco e aveva estinto i suoi debiti. Non solo i suoi debiti, ma anche quelli del padre. Poi aveva dato ai suoi genitori centinaia di milioni di sussidio per il loro benessere.


Un giorno suo fratello le aveva detto. “In un anno, comprerò una casa da 10 miliardi di won. Possiamo affittarla e la nostra famiglia può vivere felicemente per il resto delle nostre vite.”


Sehee era orgogliosa di suo fratello che aveva avuto successo ed era cambiato. Era felice. D’altra parte, era anche preoccupata. 


‘Non è un bluff…’


Aveva l’abilità di permetterselo, ma suo fratello aveva comprato una macchina straniera da 800 milioni di won appena aveva guadagnato dei soldi. Sapeva che le persone ricche spesso perdono le loro ricchezze per mancanza di senso economico. Sehee era preoccupata che suo fratello avrebbe perso velocemente anche proprie. In più, era preoccupata anche delle sue relazioni con le ragazze.


‘Se ostenta troppo…’


Molte donne sarebbero state attratte da un uomo che guida una macchina straniera di 800 milioni di won. Ma suo fratello non aveva esperienza negli appuntamenti. Sarebbe stato un bersaglio semplice da imbrogliare.


“Sigh… Mi sentirei più tranquilla se fossi con Oppa.”


Voleva vegliare su suo fratello 24 ore al giorno. Sehee aveva una strana ossessione per suo fratello, probabilmente perché si era presa le sue responsabilità per già molti anni.


“Huh?”


Era seduta al suo banco quando spostò il suo sguardo verso la finestra. Fuori c’era rumore.


‘Una celebrità?’


Uomini, donne e bambini stavano facendo rumore in strada. Sehee si avvicinò alla finestra per capirne il motivo. Fece una smorfia.


‘Perché è qui…?’


Aveva una brutta sensazione.


***


Strada 000-0, Vicinato XX, Geumcheon-gu.


Il vicinato era fatto da persone normali, ma si era fatto rumoroso ultimamente. Era perché una costosa macchina straniera era apparsa di fronte a casa Shin, che gestivano un negozio di ortaggi. I residenti dell’area erano interessati nella macchina e la esaminarono. 


“Questo è il tredicesimo modello della B Company. Costa 800 milioni di won.”


“Wow, sto tremando. Il signor Shin ha venduto molti cavoli? Come può permettersi questa macchina?”


“Sembra che la stia guidando il figlio, non il Signor Shin…”


“Eh? Solitamente non si veste con le tute come un barbone disoccupato? Come ha ottenuto i soldi per guidare una macchina così?”


“Deve aver vinto la lotteria.”


“Kung… Compro sei biglietti della lotteria alla settimana e non vinco mai… Forse dovrei comprarne 10 alla settimana.”


Il weekend. I residenti camminavano di fronte alla casa della famiglia Shin. C’erano molte persone che si stavano godendo il clima primaverile e continuavano a commentare la macchina di Yongwoo. Poi un veicolo entrò nel vicinato. Gli occhi dei residenti si spalancarono. 


“Che cos’è…?”


Era una limousine lunga 8.5 metri. Le persone comuni fissavano l’incredibile macchina bianca ferma davanti a casa Shin. Quello era il momento in cui gli abitanti si dimenticarono della 13 serie della B Company.


<i>Clink</i>. 


Tre uomini robusti scesero dal veicolo. Due di loro si guardarono intorno, mentre l’altro corse ai posti di dietro e aprì la porta. Comparve una donna. La donna vantava una così eccezionale bellezza che i fiori ai lati della strada sembravano scomparire. Era come se lei fosse l’unica cosa brillante al mondo. Lo scenario sembrava grigio oltre lei.


“Wow…”


“Quella donna?”


I residenti catturati dalla sua bellezza irreale si resero conto in ritardo della sua identità. Era Yura, che era lodata con il nome di ‘Gioiello del Sud Corea.’


Si esaltarono come impazziti.


“Wow! Non ci posso credere! Yura! Yura!”


“Signorina Yura! Per favore, fammi un autografo!”


“Una foto! Posso farti una foto?”


“Yura! Mi sposerai?”


“Ahhh… Non pensavo che sarebbe arrivato il giorno in cui avrei visto Yura nella vita vera… Non mi importa di morire adesso…”


“È anche più carina delle foto. Una vera dea.” 


Era come una rivolta. Le persone si radunarono ripetutamente dopo aver sentito il rumore. Ma le tre guardie del corpo che erano arrivate con Yura era gli assi dell’industria. Occuparono efficientemente lo spazio, e questo permise a tre persone di controllare dozzine di persone. Grazie a questo, Yura era in grado di suonare al campanello di casa Shin senza essere disturbata.


“Heok… Perché Yura è a casa degli Shin?”


“N-Non dirmi che…?”


L’immaginazione delle persone correva veloce. Il figlio senza lavoro degli Shin! Forse aveva una relazione speciale con Yura? Era grazie al potere finanziario di Yura che il figlio inutile della famiglia Shin poteva guidare una macchina così costosa? C’erano tutti i tipi di speculazioni, ma non durò a lungo.


“A Yura non piacerebbe una persona così brutta…”


“Di certo. Lei non lo noterebbe neanche se il figlio del Signor Shin e Yura fossero da soli su un’isola disabitata.”


“Allora cosa sta facendo Yura a casa degli Shin?”


La porta di casa Shin si aprì.


“Cosa vuoi?”


Si sentì una voce irritata. Gli occhi delle persone di concentrarono sul proprietario della voce. Era la figlia della famiglia Shin. Le persone la ammiravano. 


“Wow… Si sta comportando in quel modo con Yura…”


“Quelle due persone sembrano essere in un quadro.”


“Forse Yura è qui per vederla. È strano per le persone belle uscire insieme?”


“Giusto.”


Nessuno stava pensando tranquillamente: stava impazzendo mentre parlavano.


‘Rumoroso.’


Cercavano di fare foto. Sehee si sentì a disagio e portò Yura dentro casa. 


“Entra.”


“Grazie.”


“Ora, per quale scopo sei qui?” Sehee domandò con curiosità mentre chiudeva il cancello. 


Yura guardò il piccolo giardino pieno di camelie e rispose con un sorriso. “Sono venuta a trovare il Signor Youngwoo.”


“…”


Sehee provò una brutta sensazione: non nascose la sua ostilità.


“Perché una persona meravigliosa come te cerca di incontrare Oppa? Prima di tutto, come lo conosci? Che tipo di relazione avete?”


Yura era un genio, ma la sua genialità non funzionava in campo relazionale. Rispose senza realizzare il significato dietro le domande di Sehee. “Ho incontrato il Signor Youngwoo mentre giocavo a Satisfy. Ho fatto amicizia con lui mentre lui faceva la parte del seduttore.”


“Seduttore?”


“È stato breve, ma è stato un giochino divertente.”


Sehee non stava più ascoltando la voce di Yura. La parola ‘seduttore’ continuava a risuonarle in testa.


‘Oppa ha detto che stava giocando duramente per fare soldi ma in realtà sta flirtando nel gioco? Sono stata occupata a studiare per il suo bene e non ho mai tenuto la mano ad un ragazzo. ’


La carnagione di Sehee cambiò: era così nervosa che i suoi occhi si riempirono di lacrime. 


***


“Prima pensavo di migliorare Failure e la mia armatura, ma…”


Grid sapeva quello che doveva fare. Non aveva nessuna intenzione di fare affidamento su oggetti esistenti. Aveva imparato dal Guardiano Risvegliato della Foresta che la sua difesa non era sufficiente, anche se stava indossando un set di armatura leggendario. Grid stava pensando di usare l’effetto della sua classe ‘possibilità aumentate di migliorare gli oggetti’ per rafforzare Failure e la sua armatura.


‘Voglio usare questi oggetti più a lungo possibile… Anche se costasse molti soldi, meglio accettare il rischio. Devo comprare tutte le pietre di potenziamento alla casa d’aste.’


Ma prima di quello, doveva fare l’armatura di Vantner. 


“Posso posticiparla ancora un po’…”


Grazie alla sua missione, la cerimonia di matrimonio, e l’attacco del Guardiano della Foresta, la creazione dell’armatura era stata rimandata per quasi due mesi. Grid non aveva il cuore di rimandare ancora. Guardò il metodo per fare l’Armatura dell’Onda.


“Bene bene.”


L’Armatura dell’Onda era sicuramente un buon oggetto. In particolare, la prima caratteristica dava al portatore un’ottima difesa.


‘È mano dell’Armatura di Luce Sacra.’


La difesa di default dell’Armatura di Luce Sacra era meglio dell’Armatura dell’Onda. Anche l’Armatura di Luce Sacra riduceva il danno fisico del 40% e il danno magico del 50%. Considerando le altre caratteristiche e gli effetti del set, l’Armatura di Luce Sacra era di poche volte migliore dell’Armatura dell’Onda. Comunque, l’Armatura di Luce Sacra era limitata a ‘Franz’ quindi era come un oggetto esclusivo per Grid.


‘Se volessi vendere un’armatura, l’Armatura dell’Onda sarebbe migliore.’


Dopo aver creato a tutti i membri della gilda i loro oggetti, avrebbe prodotto molte Armature dell’Onda e le avrebbe vendute ai ranker. Grid era emozionato perché aveva ottenuto il metodo di produzione dell’Armatura dell’Onda gratis. 


<i>Ttang! Ttang!</i>


Il suono del martello era leggero. Grid era entusiasta di produrre l’Armatura e lavorava con un alto grado di concentrazione.


Dopo circa tre ore, Vantner andò a cercarlo. Grid sentì la sua presenza ma continuò a martellare.


“Signore? Non hai detto che saresti andato a pregare?”


Vantner si grattò la testa. “Volevo vedere la mia armatura che veniva terminata… Heheh va bene se guardo?”


“Sì, se rimani in silenzio. Siediti laggiù e guarda.”


“Grazie. Pregherò gli dèi che venga un oggetto leggendario.”


Vantner s’inginocchiò. Poi giunse le mani e cominciò davvero a pregare. A Grid ricordò Cassus quando aveva creato lo Scudo Divino.


‘Il Vaticano è instabile…’


Non c’erano notizie sull’elezione del nuovo papa. 


‘Non ho dimenticato di sigillare la lancia di Isabel? Forse Isabel morirà e sarà colpa mia? Mi dispiace… Beh, un giorno verrà a farla sigillare.’


Grid cominciò a concentrarsi e a martellare ancora.


<i>Ttang! Ttang!</i>


Il ferro nero temprato e le placche d’acciaio mithril sull’incudine venivano gradualmente assemblate in un’armatura. L’eccitazione di Vantner aumentava mentre pregava.


‘Ti prego…! Ti prego fa’ che sia classificata come leggendaria…! Sto pregando tutti gli dèi del mondo! Ti prego, ti prego, ti prego, fa’ che sia un oggetto leggendario!’


Mentre la sua preghiera stava raggiungendo il suo culmine…


“Questa… mia sorella mi sta chiamando.”


Grid smise di martellare.


“Huh? Cosa?”


Vantner era confuso e non riuscì ad identificare la nuova situazione. Grid rimise il suo martello e l’armatura che stava facendo nel suo inventario.


“Scusami. Mia sorella mi sta chiamando devo andare.” Grid pensava che fosse una cosa urgente. 


“…?”


Vantner non poteva credere alle sue orecchie. Pensava che Gris stesse scherzando, ma non era uno scherzo. 






[Il membro della Gilda, ‘Grid’ ha chiuso la connessione.]






“…”


Grid scomparve di fronte a lui. Vantner fissò le fiamme nella fornace per un lungo tempo prima di gridare.


“Bastardo! Mi stai prendendo in giro!”


“Sei rumoroso, fuori.”


“Ugh… Uwaaaaaack!”


Vantner venne cacciato fuori da Khan e corse nei terreni di caccia. Poi usò la sua ascia contro i mostri mentre pensava a Grid. 






Traduzione di Sakuya


Editing di Libusemumei
                                


                                



