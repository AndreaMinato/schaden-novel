---
weight: 1560
title: Capitolo 156
pubDate: 2025-03-12T09:08:35.660Z
tags:
    - overgeared
---


Neberius era morto e Balak era fuggito. Jishuka consultò le informazioni della proprietà per valutare precisamente i danni.


Nome: Bairan


Dimensioni: Villaggio


Governatore: Jishuka Bairan (Baronessa. Capo della Gilda Tzedakah)


Amministratore: Grill (Abilità amministrativa di grado C)


*Più l'abilità amministrativa dell'amministratore è alta, maggiore sarà lo sviluppo complessivo della proprietà.


Affiliazione: Regno di Etenal, Conte Steim.


Popolazione: PNG – 451. Utenti – 5104.


Truppe: Cavalieri – 2. Soldati – 103.


Sicurezza: 10/100


* Lo stato della sicurezza è grave. Gli abitanti del villaggio potrebbero insorgere; gangster e mostri appariranno frequentemente vicino al villaggio.


* Ogni volta che il numero di soldati aumenta di 10, la sicurezza crescerà di 1 punto.


* La sicurezza aumenterà ogni ora in proporzione al numero di soldati.


Affari Interni: 269/1200


* Aumentando il numero di centri commerciali, di istituti culturali pubblici e di edifici crescerà il numero di affari interni.


* Quando il numero di affari interni raggiungerà il massimo, la scala della proprietà aumenterà.


Diplomazia: Nessuna.


Forze ostili al governatore: Chiesa di Yatan/ Regno di Rio/ Red Dragon Trauka/ Gruppo Iron Style/Clan Helding/ Clan Couch.


Forze ostili ai tuoi gruppi affiliati: Chiesa di Yatan/Regno di Rio.


Specialità: Jaffa, acciaio.


Personalità Illustri: ★ ☆ Una persona presente, al momento ☆ ★


Questa mattina.


Prima dell'invasione della Chiesa di Yatan, il numero di PNG residenti a Bairan era di 700, la sicurezza era a 90 e gli affari interni erano oltre 600. Quei risultati erano stati ottenuti dalla gilda investendo tutti i loro fondi negli ultimi 20 giorni.






Tutto era stato distrutto in mezza giornata. Chiunque altro avrebbe pensato solo a maledire con rabbia ogni cosa, ma Jishuka aveva un'espressione radiosa. Era dovuta alla buona notizia della presenza di una persona illustre.


'La colonna delle persone illustri è sempre stata segnata come incognita.'


Una sola persona di talento poteva svolgere il ruolo di 100 persone o soldati. No, forse di mille o di decine di migliaia di persone. 


'Vorrei che avesse delle abilità amministrative, ma va bene comunque.'


Jishuka confermò i dettagli nel menu del personale.


* Se il governatore della proprietà o uno dei suoi subordinati possiede un'intuizione oltre 300 e indossa la Spada del Monarca, c'è una probabilità molto rara di trovare la personalità illustre.


* Se il governatore della proprietà o uno dei suoi subordinati possiede un'intuizione oltre 600 e indossa la Spada del Monarca, le probabilità di trovare la personalità illustre non sono scarse.


* Se il governatore della proprietà o uno dei suoi subordinati possiede un'Intuizione oltre 900 e indossa la Spada del Monarca, c'è una probabilità media di trovare la personalità illustre.


'Intuizione oltre 300...'


L'intuizione era una statistica speciale. Era qualcosa che gli utenti nella classe dei comandanti possedevano di base, ma nel caso di utenti comuni come Jishuka, l'acquisivano solo dopo una gestione di lunga durata (una gilda, una proprietà, ecc.).


L'unico utente della Gilda Tzedakah che possedesse l'Intuizione era Jishuka, e la sua era limitata.


'Ho un'Intuizione a 75, quindi non riuscirò a trovare la persona illustre...?'


Una personalità illustre era apparsa per la prima volta, quindi Jishuka era molto ansiosa di non lasciarsela sfuggire.


“Mmm, farò un giro e in qualche modo la troverò.”


La regione orientale.


Jishuka aveva riunito i membri della gilda e i soldati in quel luogo, dove c'erano i danni maggiori. Osservò gli abitanti, nel pieno dei lavori di riparazione. Ma nello stesso momento, si accorse di uno spettacolo interessante.


“Ehi tu, sei bravo a spalare?”


“Uh?”


“Hai un'abilità chiamata Maestria con la Pala... No, è il tuo soprannome.”


“Eh? Come fai a saperlo?”


“Wow... Sei davvero una brutta persona. Hai un'abilità così preziosa, ma sei rimasto in silenzio e a perdere tempo perchè non ti va di lavorare?”


“Perdere tempo? Non sto forse facendo la guardia proprio in questo momento?”


“La guerra è finita, quindi perchè stai facendo la guardia?”


“Ho ricevuto l'ordine di proteggere gli abitanti dai reduci della Chiesa di Yatan che potrebbero essere sopravvissuti!”


“Cazzate. Anche se c'è ancora qualche seguace della Chiesa di Yatan, avresti dovuto dire che sei bravo a spalare. Ci sono soldati in abbondanza per fare la guardia, quindi tu dovresti andare a spalare.”


“S.Sono stato ferito gravemente nella battaglia contro la Chiesa di Yatan, quindi non ho abbastanza Stamina per spalare...”


“Ferito gravemente? Intendi forse quell'escoriazione sull'avambraccio? Wow, sei proprio un bastardo, lo sai? Mettiti a spalare, o preferisci una bella lezione?”


“...Lo farò.”


Era Grid. Gli era stata data da Irene? Grid possedeva la Spada del Comandante ed era in grado di scoprire le abilità dei soldati con un solo sguardo.


'Forse una classe leggendaria possiede una varietà di statistiche speciali?'


Le aspettative di Jishuka aumentarono. La Spada del Monarca richiedeva un livello elevato di intuizione per essere usata adeguatamente!


'Non potrebbe maneggiare anche la Spada del Monarca?'


Fiduciosa, Jishuka corse da Grid. “Grid, trovami una personalità illustre!”


“Di che sciocchezze parli?”


Grid si accigliò alle parole improvvise di Jishuka. Non fece altre domande. Jishuka porse la Spada del Monarca a Grid.






[Spada del Monarca]






Tenuta: 150/150  Potere d'attacco: 150


*Fierezza: +60


*L'abilità 'Osservazione del Personaggio' sarà generata.


*L'abilità 'Ispezione del Talento' sarà generata.


Una spada donata solo a un lord riconosciuto.


Concede l'abilità di osservare da vicino soldati e abitanti, dunque può essere usata per la gestione di una proprietà.


Peso: 200.


La Spada del Monarca era una versione avanzata della Spada del Comandante.


'Ispezione del Talento?'


Grid si sentì incuriosito quando Jishuka gli chiese, con interesse, “Tu puoi usare la Spada del Comandante, quindi significa che puoi usare anche la Spada del Monarca, giusto? Al momento c'è una personalità illustre a Bairan, quindi, per favore, trovala per me.”


“Stai facendo fare tutto al fabbro, sai?”


“Eheh.” La ragazza sorrise, punzecchiò Grid al fianco e gli fece l'occhiolino. “Ti ricompenserò personalmente. Sì?”


“Ugh...”


Che intendeva con 'ricompensarlo personalmente'? Grid si sentì in imbarazzo perchè la sua bellezza sensuale e quel commento allusivo gli scatenarono l'immaginazione.


'Sono passati 22 giorni ma il mio cuore va ancora all'impazzata... C'è forse qualcos'altro qui, oltre al desiderio<i>?'</i>


Forse amore?


'Pazzesco.'


Grid non si era mai neanche tenuto per mano con una ragazza nella realtà, dunque era facile per lui fraintendere i suoi sentimenti per una donna. Quanto era grave stavolta? Grid si ricordò dell'incidente con Ahyoung e rimise le cose in chiaro con se stesso.


'A una donna come lei non potrei piacere. Non dovrei sprecare tempo in inutili illusioni.' E dopotutto, non aveva bisogno di una donna reale. 'Mi piace molto di più stare con un PNG come Irene.'


Grid stava lentamente diventando come Damian! Ripose la Spada del Comandante nel suo inventario e sfoderò la Spada del Monarca, dicendo: “Come ricompensa personale, concedi un po' di fondi a Vantner e Toon. Sono un po' a corto di soldi per comprare l'Armatura dell'Onda e Dainsleif.”


“Sfortunatamente, le risorse della gilda sono ridotte. Mi dispiace, ma ci vorrà un po' di tempo. Ah, prendi questo.”






[Hai ottenuto 7 pezzi di oricalco blu.]






[Hai ottenuto 21 pezzi di oricalco.]






[Hai ottenuto 55 pezzi di ferro nero.]






Erano minerali preziosi. In particolare, l'oricalco blu si poteva ottenere solo dal Guardiano della Foresta, dunque il suo valore era inestimabile. Ed era gratis? Jishuka sorrise vivacemente davanti all'espressione sorpresa di Grid.


“È naturale donare minerali di valore al fabbro della gilda.”


Al momento, la Gilda Tzadakah donava tutti i materiali a Grid quando c'era una richiesta di produzione. Per questo Grid era in grado di creare oggetti a costo zero e realizzare enormi profitti. Pensava che fosse abbastanza, ma adesso lo aiutavano anche con i minerali?


Grid era onestamente colpito. Non era una gioia essere riconosciuto dagli altri? Si sentì come Zhuge Liang<b>1</b> dei Tre Regni.


“Grazie per aver riconosciuto il mio valore.”


Grid rispose con sincerità. Jishuka fu imbarazzata dalla sua assurda sicurezza di sé e tossì, “Tu sei un tesoro prezioso per la nostra gilda. Farò del mio meglio affinché tu ti senta a casa nella nostra gilda. Quindi, continuiamo a fare del nostro meglio, insieme.”


“Se vuoi continuare a fare del tuo meglio, dovresti chiamarmi Oppa... Tu non hai solo 24 anni?”


“C-Cosa? Oppa? Non voglio!”


Nella Gilda Tzedakah, Jishuka era tra i più giovani. Si sentiva infastidita ogni volta che qualcuno le ricordava la sua giovane età. Veniva accettata come capo grazie alla sua leadership e alle sue abilità eccellenti, ma si sentiva a disagio ogni volta che doveva dare un ordine ai suoi membri. Perciò, aveva deliberatamente dimenticato la sua età. Non ne era consapevole, solo la sua posizione di leader della gilda importava. Per questo, non poteva chiamare Grid Oppa.


“Non posso farlo.”


Jishuka si rifiutò, con sguardo serio, quindi Grid suppose che avesse i suoi motivi.


'O forse semplicemente non le piace? Effettivamente, i paesi non asiatici non sono così legati all'età.'


“Allora, per favore.”


Jishuka aveva dato a Grid il compito di trovare la personalità illustre e tornò a lavoro. Grid fu lasciato solo e controllò l'abilità Ispezione del Talento.






[La tua Intuizione è a più di 600 punti. Grazie all'influenza della tua intuizione, Ispezione del Talento Lv. 2 è stata attivata.]






[Ispezione del Talento Lv. 2]






Analizza il potenziale nascosto del bersaglio.


*I bersagli osservabili sono limitati ai PNG che appartengono alla proprietà.






“...Questo significa che devo analizzare tutti?”






Come membro della Gilda Tzedakah, Grid poteva consultare le informazioni sul Villaggio di Bairan. Quindi sapeva che c'erano 556 persone nel villaggio, tra abitanti e truppe. Quindi doveva esaminare 556 persone? Grid si sentì seccato, solo per un momento.


'Dopotutto è interessante, quindi non importa.'


Esatto. Esaminare le abilità attuali, le statistiche massime e le tecniche di un bersaglio era piacevole, quindi non gli importava quanto tempo ci sarebbe voluto. Oltretutto, se avesse scoperto un potenziale nascosto? Ci sarebbe stato il doppio del divertimento.


'La mia intuizione crescerà rapidamente mentre osservo gli altri e forse posso riuscire a trovare dei candidati per un titolo da cavaliere... È come prendere due piccioni con una fava.' Gli tornò in mente il suo candidato cavaliere Jude. 'Jude, lui è fantastico...'


Stava cacciando gli Orchi di Ghiaccio Lucente e raccogliendo le squame di silfide sotto la guida di Huroi e Romeo... No, Jude e i soldati si stavano sottoponendo a un allenamento speciale. Grid sperò che tornassero presto con le squame di silfide... No, sperò che tornassero dopo essere migliorati.


<i>-Youngwoo-ssi.</i>


Stava vagando nel villaggio e osservando i PNG, quando ricevette un sussurro da Yura. Grid continuò a esaminare i PNG mentre rispondeva.


<i>-Perchè sei così in ritardo?</i>


<i>-Mi dispiace. Sono in ritardo perchè stavo guardando la battaglia del Villaggio di Bairan su Internet.</i>


Grid si fermò.


-La battaglia del Villaggio di Bairan?


-Sì, la prima classe leggendaria, il Discendente di Pagma, è apparsa in pubblico per la prima volta.


-È stata trasmessa su Internet?


-Su Internet e in TV. Tutto il mondo è in subbuglio al momento. È sorprendente. Non avevo mai pensato che il Discendente di Pagma facesse parte della tua gilda.


'Fortunatamente, non è noto che sono io il Discendente di Pagma.'


Si sentì conscio degli utenti nel Villaggio di Bairan e si nascose il volto e l'ID. Yura parlò di nuovo a Grid, che ora era un po' più sollevato.


<i>-Sei al Villaggio di Bairan? Voglio vedere l'animaletto di cui mi hai parlato.</i>


<i>-Stai venendo al villaggio?</i>


<i>-Vorrei cercare di scoprire chi è il Discendente di Pagma.</i>


<i>-Tu non sei l'Ottava Serva di Yatan? Credi che la nostra gilda ti lascerà entrare? </i>


<i>-Nasconderò il mio ID. Non sarà pericoloso, a meno che tu non riveli la mia identità.</i>


<i>-Perchè credi che non lo farò? Perchè ti fidi di me?</i>


<i>-Non abbiamo una relazione segreta, io e te? Abbiamo un rapporto di cooperazione e non mi comporterò in modo ostile verso di te.</i>


-<i>Non fraintendermi. Comunque, ok. Non posso andarmene da questo posto per un po', quindi è meglio che tu venga qui</i>.






Nello stesso momento, a Winston. Irene venne informata che il Villaggio di Bairan era stato devastato e si alzò in piedi.


“Uniamoci all'opera di ricostruzione del Villaggio di Bairan. Riunisci i soldati e i tecnici. Partiremo subito.”


Phoenix espresse la sua disapprovazione, “La Mia Signora si recherà lì di persona?”


“Mio marito sta soffrendo, dunque sua moglie non dovrebbe andare ad aiutarlo?”


“Ma la strada per il Villaggio di Bairan è pericolosa, ci sono parecchi mostri. Winston non può essere lasciata sguarnita, quindi è davvero opportuno che lei vada?”


“Possiamo lasciare Valdi in carica a Winston.”


“L'amministratore Valdi non è in grado di gestire le operazioni al momento, a causa delle conseguenze dovute dall'attacco da parte della Chiesa di Yatan...”


“Sta' zitto!”


“...Mia Signora?”


“Mi sento sola! Non riesco a dormire perchè ogni notte non faccio che pensare a lui! Voglio avere un bambino al più presto! C'è bisogno che dica altro?”


“Ho peccato enormemente, quindi per favore uccidetemi!”


Era un povero vecchio che non poteva capire il cuore della sua signora. Irene era determinata e partì non appena i cavalieri furono pronti.


 




<ol>
         <li style="font-weight: 400">Zhuge Liang: militare e stratega cinese. È stato il primo ministro di Shu durante il periodo dei Tre Regni (220 d.C.- 265 d. C.) in Cina. Zhuge non era solo un importante stratega militare e uomo di stato, ma anche un dotato studioso e inventore. Il nome Zhuge è diventato sinonimo di intelligenza e tattica nella cultura cinese.</li>
</ol>




Traduzione di Martina Procida


Editing di Libusemumei
                                


                                



