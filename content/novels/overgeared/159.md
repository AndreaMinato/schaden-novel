---
weight: 1590
title: Capitolo 159
pubDate: 2025-03-12T09:08:35.660Z
tags:
    - overgeared
---


‘Sto impazzendo.’


Tre giorni fa, Grid aveva ricevuto da Jishuka l’incarico di trovare una persona talentuosa. Il fabbro si stava davvero divertendo, era uno spasso osservare le persone con Ispezione del Talento e poteva portare a termine questo lavoro mentre aumentava la sua Visione.


Il problema però era la comparsa di Irene. Aveva guidato le truppe a Bairan con il pretesto di aiutarne la ripresa e non aveva lasciato il fianco di Grid per tutti e tre i giorni. Grid non riusciva a muoversi liberamente nel villaggio a causa sua, per cui si trovò intrappolato. 


“Grid... Perché non lo fai moderatamente?”


“Wow, la qualità è reale.”


Il Villaggio Bairan.


Grid stava riparando e valutando gli oggetti dei membri della gilda, e chiunque passasse da lui faceva molto chiacchiericcio, a causa della presenza di Irene. Tirava fuori un fazzoletto ogni volta che Grid sudava, gli imboccava di tanto in tanto qualcosa da mangiare e canticchiava quando si annoiava.


Una bella donna dalla pelle chiara, labbra rosee, occhi grandi e dalle maniere eleganti trattava Grid in questo modo, perciò i membri maschi della gilda non potevano che essere invidiosi.


‘Quel bastardo ha salvato un paese in una vita passata? Come ha potuto avere in moglie una donna così bella e potente?’


‘Sono davvero invidioso... Sono più invidioso che sia il marito di Irene, piuttosto che perché possiede una classe leggendaria... Sigh...’


‘Hah... Anche io voglio passare del tempo con Irene... Per lei, prenderei il cuore del drago Trauka...’


‘Sono sposati, quindi dormono insieme...? Uhh... Grid ha portato via la purezza di Irene...’


Diventarono palesemente ostili. Grid aveva l’impressione di trovarsi seduto su un cuscino di rovi.


“Dovrei riposarmi per un po’.”


“È una buona idea.” Irene si alzò nello stesso momento in cui lo fece Grid, poi parlò con gli occhi blu che brillavano come lanterne. “Stai lavorando da stamattina all’alba, perciò devi essere stanco. Prepariamoci per andare a letto.”


“No... Non ho bisogno di schiacciare un pisolino.”


Un utente dormiva all’interno di Satisfy soltanto per recuperare velocemente la propria salute e la stamina. In questo momento, la salute e la stamina di Grid erano al massimo. Voleva soltanto lasciare la sua postazione per un po’ in modo da evitare i membri della sua gilda, ma Irene era testarda. 


“No. Devi dormire. Non pensi che riposarsi abbastanza sia il segreto per ottenere una buona salute? Adesso, vai e riposati.”


Stranamente, era molto determinata. Grid si domandò il motivo.


‘Perché continua a cercare di farmi dormire?’


Durante i passati tre giorni, Irene continuava a costringere Grid ad andare a letto. Faceva storie la mattina, il pomeriggio e la notte. Il fabbro non ne capiva il perché e chiese apertamente, “Sii sincera. Che cosa vuoi da me?”


“Huh?”


Irene spalancò gli occhi come un coniglio a quella domanda diretta. L’indelicato Grid la fece arretrare in un angolo del muro dell’edificio e le chiese nuovamente, “Devo ripetermi? Qual è il motivo?”


“E-ecco...” Il volto pallido di Irene si tinse di rosso. Non riusciva a sopportare lo sguardo di Grid e voltò il capo. “...Che fastidio. Perché devo dirlo con la mia stessa bocca?”


Irene parlò con voce flebile.


Per qualche ragione, Grid si sentì in colpa, ma non arretrò. Voleva risolvere la questione.


“Sì, devi dirlo.”


Alla fine, delle lacrime riempirono gli occhi di Irene per l’enorme imbarazzo.


“Sob... Marito, sei il tipo che ha la tendenza di avere a che fare con le donne in tal maniera...? Ordinarmi di dire qualcosa di così vergognoso... Sob sob...”


“I-Irene? Perché stai piangendo?”


Grid rimase sorpreso dalle lacrime della giovane e si guardò intorno.


‘Sto impazzendo.’


Se qualcuno lo avesse visto in quel momento, avrebbe sicuramente frainteso. Sarebbe stato uno schifoso marito che faceva piangere la sua bellissima moglie in pubblico. Mentre Grid non sapeva cosa fare, Irene si morse il labbro e poi, come una gattina in cerca di cibo, guardò attentamente Grid.


“...Voglio avere un bambino.”


“Vuoi un bambino? Ho capito, te lo prenderò subito quindi smettila di piangere... Huh? Un b-bambino?”


Grid andò nel panico e balzò all’indietro. Irene corse verso di lui e lo abbracciò, per poi supplicarlo con esitazione, “Voglio un maschietto. Dammi un bambino.”


“Wow...”


Grid era confuso.


‘È seria? Sto afferrando correttamente il significato delle sue parole?’


Certo, Irene desiderava sin dall’inizio un bambino. Dopo la prima notte, non aveva dichiarato al Conte Steim che avrebbe dato alla luce diversi bambini? Ma adesso non poteva attendere e si stava comportando così aggressivamente alla luce del giorno? 


‘Questo è totalmente... No, non è troppo fedele ai suoi istinti?’


Irene era sinonimo di gentilezza, eppure si stava comportando in questo modo? Grid non reagì ed Irene insistette.


“Perché non stai rispondendo? Non sono in grado di soddisfare i tuoi gusti...?”


“...Gusti?”


“Ecco... Io lo voglio. Caro marito... Il tuo...”


“Per favore non dire altro.”


Grid non avrebbe sopportato il sentire quelle parole emergere dal puro viso di Irene e le serrò la bocca. Venne poi preso da un impulso bollente. 


‘È inappropriato...’


Era deluso? Per nulla! Piuttosto, lei era ancora più adorabile! Una bellissima donna lo desiderava così tanto. Non era qualcosa di cui essere felice e grato? La sua autostima come uomo aumentò.


“Andiamo.”


Grid prese in braccio Irene appassionatamente come una principessa.


“Oh cielo.” Irene ne fu sorpresa e compiaciuta allo stesso tempo. Sorrise timidamente prima di nascondere il viso nel petto di Grid. Il fabbro sogghignò e cominciò a correre. La destinazione era, naturalmente, la camera da letto.


“Cosa? Perché sei così di fretta?”


“Lady Irene è ferita o altro?”


I membri della gilda che incontrava lungo il cammino erano preoccupati, ma Grid ed Irene non sentivano le loro voci. In questo momento, esistevano solo loro due al mondo.


“Caro marito... Ti prego, vieni qui.”


Arrivarono in camera da letto. Irene si sedette sul letto in una posizione sensuale e accolse Grid con entrambe le braccia aperte.


<i>Gulp.</i> “Irene...”


Grid era attirato da quegli arti tesi verso di lui quando, improvvisamente, si fermò.


‘...Non posso rispondere.’


Era soltanto Irene a volere un bambino? Grid provava un forte desiderio per lei, ma il sistema di Satisfy aveva limitato i rapporti sessuali ad una volta al mese, e allora come poteva un utente resistere? Controllando i loro impulsi cerebrali, reprimendo il desiderio e riducendo le reazioni fisiche. Desiderava Irene con tutto il suo cuore, ma il suo corpo non poteva risponderle. Non era, questa, una terribile tortura?


‘Il demonio che ha creato questo gioco...’


<i>Jeurereuk.</i>


Lacrime cominciarono a solcargli il viso.


“Marito adorato...?”


Irene rimase sorpresa da Grid che aveva cominciato a piangere all’improvviso.


“Sono solo così felice che non posso fare a meno di piangere.”


Grid sorrise per rassicurare Irene e camminò verso di lei, poi cominciò ad usare le tecniche 21-35 che non aveva ancora usato dal ‘Cento Tecniche per Soddisfare le Donne’. 


“Farò in modo che tu rimanga soddisfatta.”


Le dita lunghe e tozze di Grid cominciarono a muoversi. Dopo il raid al Guardiano della Foresta e la creazione di Failure e dell’Armatura ad Onde, la sua statistica della destrezza era più alta rispetto alla prima notte, facendogli oltrepassare la soglia di un dio.


“Ahh...”


Irene esalò una meravigliosa melodia mentre veniva toccata come se venisse suonato uno strumento musicale. Respiri accaldati cominciarono a dominare la camera da letto...


Il resto è omesso.






***






“Marito mio, capisco che sei un uomo fantastico e che le cose che hai da fare si sono accumulate come una montagna. Ma ti prego, non dimenticare che è a Winston che dovresti stare. Per favore, torna il prima possibile.”


Grazie a Grid, Irene riuscì a liberarsi dei suoi desideri repressi e aveva finalmente riacquistato la compostezza.


“Torno indietro adesso.”


Dati gli sforzi della Gilda Tzedakah e l’aiuto di Irene, il Villaggio Bairan era stato riportato ad un livello considerevole. Irene pensò che il suo contributo fosse stato sufficiente, perciò condusse tutti quanti di nuovo a Winston. I membri della gilda la osservarono andarsene.


“Lady Irene, non sembra molto più bella rispetto al primo giorno che è venuta?”


“Esatto... All’inizio, ho pensato che Jishuka fosse più carina, ma adesso non è proprio il caso.”


Regas disse con un sorriso caloroso, “Una donna innamorata non è come un fiore? Grazie a Grid che la rende felice ogni notte, il fiore sta sbocciando.”


“Cosa?”


I membri della gilda si indignarono.


“Grid! Quella bestia! Quell’uomo disgustoso, ha toccato la pura Irene?”


“Lei fra tutte le donne... Non posso crederci!”


“È suo marito! Va bene se suo marito è così?”


Grid guardò in modo minaccioso i membri della gilda. “Ho usato letteralmente le mie mani. Adesso state zitti.”


“...”


Mancavano ancora quattordici giorni della sua penalità. Fino ad allora, doveva fare in modo di incontrare Irene il meno possibile. Se si rivelasse necessario, avrebbe usato le sue tecniche manuali per appagarla e superare la crisi.


Lasciò la fucina in modo da godere della libertà ottenuta dopo la partenza di Irene, per poi cominciare ad esaminare di nuovo i residenti, senza riuscire a trovare nessun talento né quel giorno, né il giorno dopo, né quello dopo ancora.


‘Ho osservato più di 400 persone ma ancora non ho trovato un talento... Esiste davvero una persona talentuosa qui?’


Le riparazioni delle mura esterne erano terminate. Adesso gli abitanti si sparpagliavano in ogni direzione per ricostruire gli edifici. Grid li seguiva alla ricerca di un talento, così le sue statistiche dell’intuizione e della tenacia aumentarono. Era soddisfacente e divertente, ma continuava ad agitarsi. 


‘Sono un paio di giorni che sto cercando, ma se non troverò un talento, non avrò solamente sprecato il mio tempo? Non mi piace. Ah... Adesso che ci penso.’


Grid esaminò il villaggio con la Spada del Monarca e volse la sua attenzione ad una piccola montagna alle spalle del villaggio. Era la montagna dove aveva ottenuto il minerale di ferro quando aveva un livello inferiore.


‘I prodotti tipici del Villaggio Bairan sono la jaffa e il ferro, e la maggior parte degli abitanti sono minatori...’


Le armi erano necessarie come supplemento per le truppe, e il ferro era necessario per crearle. Jishuka aveva bisogno dei soldati per il bene della sicurezza, perciò aveva mandato alcuni residenti alla miniera invece che farli partecipare ai lavori di ricostruzione all’interno del villaggio. Forse un residente di talento si nascondeva nella miniera?


Grid si sentiva in attesa e cominciò a scalare la montagna. Aveva patito quando era di livello minore, ma adesso la scalava facilmente. Corse su per la montagna e arrivò alla miniera.


<i>Kaaang! Kaaang!</i>


All’interno della miniera c’erano 20 minatori che agitavano i loro picconi. Grid strinse la Spada del Monarca e li osservò a turno. C’era un ragazzo di circa 15 anni? Fra i vecchi minatori, c’era qualcosa simile ad una stella d’oro che luccicava sulla testa del ragazzino.


‘Quel ragazzo!’


L’entusiasta Grid usò Ispezione del Talento.


Nome: Minor


Età: 13  Sesso: Maschio


Impiego: Minatore


Livello: 23


Forza: 64/450      Stamina 89/608


Agilità: 51/200      Intelligenza: 98/420


Abilità: Tecnica Fantastica del Piccone (S) Esperto di Minerali (S+) Talento che si Rivelerà da Solo (SS).


Un ragazzo che ha tenuto in mano un piccone dall’età di cinque anni, sotto l’influenza di suo padre che era una minatore. Nonostante la giovane età, ha potuto collezionare minerali come i minatori con 20 anni di esperienza.


Gli abitanti del villaggio credono che questo ragazzo un giorno supererà il leggendario minatore, Gis.


* Un incredibile talento che se sboccerà, lo farà diventare rappresentante di un paese in questo particolare campo.






‘Fantastico!’


Grid provò un’immensa gioia.


Considerando il fatto che il limite massimo delle statistiche delle persone comuni si aggirava attorno al 100, i limiti massimi delle statistiche di Minor erano assurdi e le sue statistiche correnti erano molto alte, data la sua età e il livello.


‘Inoltre tutte le sue abilità vanno oltre il grado S!’


Per di più, un minatore? Non era molto compatibile con un fabbro? Grid confermò le informazioni delle abilità di Minor. La Spada del Monarca era, sotto ogni punto di vista, una versione migliorata della Spada del Comandante e perciò poteva determinare i dettagli delle abilità che l’obiettivo possedeva.






[Tecnica Fantastica del Piccone]


Classificazione: S


Un talento che una persona su 100.000 possiede.


Puoi raccogliere minerali a velocità molto elevata. I minerali accumulati saranno superiori alla valutazione minima.






[Esperto di Minerali]


Classificazione: S+


Un talento che una persona su 1.000.000 possiede.


Più è alta la tua intelligenza, più verrai a conoscenza dei tipi di minerali del mondo, i loro dettagli e anche i posti in cui crescono.






[Talento che si Rivelerà da Solo]


Classificazione: SS


Un talento che una persona su dieci milioni possiede.


Non importa quanto cercherai di nasconderlo, il tuo talento si rivelerà agli altri. È il tuo destino vivere una vita assoldato dagli altri. Riceverai inevitabilmente molte tentazioni.


Le tue statistiche aumenteranno molto velocemente e diventerai arrogante.


L’ultima abilità era abbastanza fastidiosa, ma a Grid non importava. Si avvicinò a Minor e gli ordinò, “Iniziando da oggi, tu mi seguirai.”


“...”


Minor fermò il piccone e osservò Grid, poi parlò con un cipiglio.


“Sei l’eroe che ha salvato il villaggio e marito della Lady di Winston? Sono a conoscenza della tua reputazione. Sei una persona fantastica ma non so se sei adeguato per essere il mio padrone. Se vuoi reclutare una persona talentuosa, non saresti disposto a pagarla?”


Minor era al corrente del suo personale valore. Nella storia, i re di una nazione facevano visita alle persone talentuose per invitarle, quindi Grid doveva dimostrare la sua sincerità. Grid, però, era fondamentalmente una persona semplice. Si accigliò e poi strofinò la testa di Minor con le sue nocche.


“...!”


Minor provò un enorme dolore e non riuscì nemmeno ad urlare mentre si afferrava la testa e si rotolava per terra.


Grid gli parlò allegramente. “Questo moccioso non sa chi sono... Hey, che importa quanto talentuoso tu sia? Hai ancora tanta strada da fare. Seguimi soltanto, se crescerai abbastanza dopo aver studiato presso di me, potremo tornare indietro e riscrivere il contratto.”


“...Sì.”


L’attuale statistica della fierezza di Grid, con l’effetto della Corona di Luce Sacra e della Spada del Monarca, era vicina ai 700 punti. Non importa quanto grande fosse il suo talento, Minor era un ragazzino e fu travolto dal carisma di Grid.


“Ti seguirò.”


“Sì, hai preso un’ottima decisione.”


Era ora che un futuro detector di minerali finisse nelle mani di Grid. Il fabbro non si sarebbe mai immaginato che un giorno sarebbe dovuto entrare nella tana di un drago per ottenere dei minerali a causa di questo dannato detector di minerali. 


Traduzione di MoonRoro29


Editing di Cecilia Orlando
                                


                                



