---
weight: 168
title: Capitolo 168
pubDate: 2025-03-12T09:08:35.662Z
tags:
    - overgeared
---


Realtà e Satisfy.


Peak Sword, il 16° in classifica, si era costruito una vita di successo in entrambi i mondi.


‘Esiste qualcuno che mi tratta in questo modo… Grid, sei il primo uomo a farlo da quando sono entrato nell’esercito 17 anni fa.’


Peak Sword non riuscì ad adeguarsi al modo in cui Grid lo stava trattando. Ma non si arrabbiò. Era affascinato dalla droga chiamata patriottismo e Grid appariva bello, qualunque azione facesse.


“Hai ottenuto qualche buon oggetto?”


“Non proprio.” Grid tirò fuori un uovo. “Questa è l’unica cosa che ha lasciato cadere. Non ho ricevuto neanche una moneta d’argento.”


“Un fagiolo?”


“È un uovo.”


“Cosa? Quello è un uovo?”


Peak Sword rimase sorpreso. Era due volte più piccolo di un uovo di quaglia e assomigliava più ad un fagiolo o ad una piccola perla. Grid condivise i dettagli dell’uovo di Memphis.






[Uovo di Memphis]






Uovo di Memphis.


Peso: 1


Peak Sword si accigliò.


“Ah… È davvero un uovo? Se è così, allora potrebbe trattarsi dell’uovo di un compagno animale?”


Hell Gao, il signore dell’inferno, fu un avversario formidabile. L’oggetto che aveva fatto cadere non poteva essere qualcosa di comune. Peak Sword non dubitava che da quell’uovo potesse nascere un mostro di nome Memphis. Ma Grid la pensava in maniera diversa.


“Sai cos’è un memphis?”


“No? È la prima volta che sento un termine simile.”


“Guarda. È impossibile capire che tipo di compagno animale si otterrà.”


I compagni animali di Satisfy donavano  ai loro proprietari diversi effetti. In rari casi, c’erano animali che aumentavano la quantità di punti esperienza o il tasso di caduta degli oggetti, perciò l’interesse degli utenti verso i compagni animali era piuttosto alta. La Corea del Sud aveva trasmesso numerosi programmi riguardanti i compagni animali di Satisfy, quindi Grid conosceva le loro informazioni base.


Tuttavia, il nome Memphis non gli era familiare.


Inoltre…


“Se questo fosse un compagno animale, dovrebbe esserci un metodo di schiusa nella descrizione dell’oggetto.”


Grid ci aveva preso. Tutti i compagni animali avevano una breve spiegazione sul metodo di schiusa. Tuttavia, l’Uovo di Memphis non possedeva alcuna descrizione. Anzi, aveva solo la breve scritta ‘uvo di Memphis’.


“Anche se tu avessi ragione, è inutile se non so come farlo schiudere.”


Peak Sword concordò, “Esatto. Anche se quel fagiolo fosse un uovo, pare che non vedrai mai quello che c’è dentro.”


Grid, perplesso, mise l’Uovo di Memphis nel suo inventario.


“Chiederò ai membri della gilda di fare delle ricerche sull’identità dell’uovo.”


“Sfrutterò anche io la mia rete per scoprire qualcosa.”


“Grazie.”


Grid non aveva alcuna aspettativa. L’uovo sembrava essere più un ingrediente da cucina che un animale.


‘Considerando che Hell Gao è un tipo forte… Forse se lo mangiassi, otterrei un effetto simile ad un elisir che aumenta in maniera permanente i miei punti statistica.’


Per i giocatori normali, era raro riuscire ad ottenere degli elisir che aumentassero le statistiche in maniera permanente. Ma nel caso delle classi di produzione, come quella di Grid, questi non sentivano il bisogno di utilizzare gli elisir, perché già producendo oggetti aumentavano le loro statistiche.


‘Quel dannato Hell Gao. Avrebbe dovuto farmi ottenere pezzi di equipaggiamento, non questo.’


Il papa non aveva dato come ricompensa degli oggetti leggendari, nonostante si fosse dimostrato molto più debole di Hell Gao? Grid aveva sperato di ottenere con Hell Gao oggetti leggendari. Ma la realtà era ben peggiore, perciò si sentì demoralizzato.


<i>‘Non so che oggetto sia veramente, quindi non posso venderlo.’</i>


Mentre si sdraiava sul pavimento, osservando il soffitto, Peak Sword allungò un braccio.


“Alzati. Voglio invitarti nel mio castello. Potrai mangiare del cibo delizioso e riposare.”


Grid gli chiese, “Perché ti comporti in maniera così gentile nei miei confronti? Speri di ottenere qualcosa? Non ho mentito sugli oggetti ottenuti da Hell Gao. Non posso darti nulla.”


“Non voglio nulla. Non mi hai salvato la vita? Ti sono semplicemente grato per questo.”


“Ma non ho rubato la preda alla tua gilda? Dovresti essere arrabbiato.”


“Innanzitutto, si è trattato di una battaglia che non avremmo potuto vincere con le nostre sole forze. Perciò non sento di essere stato derubato. È vero che sei entrato in una zona controllata dalla nostra gilda, ma non sei coreano? Sono felice e grato di aver scoperto che la prima classe leggendaria è stata ottenuta da un coreano.”


“Capisco.”


Grid sorrise e afferrò la mano di Peak Sword per rimettersi in piedi. In quel momento, Peak Sword fece un’espressione fredda. Grid si fermò.


‘Ha davvero dei secondi fini?’


Peak Sword urlò.


“Scollegati!”


“Che stai dicendo?”


“La Gilda Sakura sta per attaccare!”


Il punto di resurrezione dei membri della gilda Cavalieri d’Argento era presso il Castello di Cork. Perciò, i membri uccisi da Hell Gao erano risorti lì. Peak Sword aveva dato loro l’ordine di aspettare e non tornare.


Ma avevano una talpa? La gilda aveva scoperto che la Gilda Sakura in qualche modo aveva saputo di questa situazione e stava giungendo lì, ma l’ingresso era controllato da pochissime truppe. Avevano già raggiunto il 2° piano.


“Hanno avuto l’informazione che oggi avremmo organizzato il raid per Hell Gao e sono rimasti in attesa.”


“Quelli della Gilda Sakura che tipi sono?”


Il potere delle gilde in Satisfy, era un aspetto di cui Grid non sapeva nulla. Peak Sword gli fornì una breve descrizione.


“Sono una delle tre gilde che rappresentano il Giappone. A differenza delle altre due, sono dei nazionalisti piuttosto malvagi. Anche i giocatori giapponesi li evitano.”


“Provano del risentimento verso la tua gilda e ora vengono qui per ferirti, giusto?”


“Sì.” Peak Sword annuì e mise mano sulla spada che teneva al fianco. Si mise in posizione di battaglia e dichiarò, “Disconnettiti prima che arrivino.”


“E tu?”


“Non fuggirò mai da tipi del genere. Stanno arrivando anche gli altri membri della gilda, perciò devo solo resistere fino al loro arrivo.”


Peak Sword aveva definito la Gilda Sakura come nazionalista, ma anche lui lo sembrava parecchio.


<i>‘Sono stanco.’</i>


Grid provò a disconnettersi, ma…






[Reminescenze del potere magico del grande demone Hell Gao si disperdono ancora nell’atmosfera. È impossibile disconnettersi a causa di questo disturbo.]






“Merda.”


Questo dannato mostro gli stava rompendo le palle anche da morto. Un brivido scese lungo la spina dorsale di Grid. La sua stamina si era prosciugata dopo aver usato Uccisione Collegata e si erano ripristinati solo 60 punti. Con 60 punti di stamina, non sarebbe riuscito a combattere neanche per un minuto. Questo era un bel problema, perché la stamina era un concetto diverso dalla salute.


‘Si potrebbe attivare la mia passiva dell’invincibilità, ma se la mia stamina è a zero, non potrei muovere nemmeno un dito e finirei col morire.’


Non esistevano pozioni che potessero ripristinare la stamina. si poteva solo riposare, ma richiedeva del tempo. La velocità poteva essere leggermente aumentata mangiando. In altre parole, era nei guai. Grid difficilmente aveva risentito dei limiti della stamina, grazie alla sua statistica tenacia insolitamente elevata, e per questo, situazioni del genere gli erano sconosciute.


Subito si mise in bocca strisce di carne di manzo essiccata e chiese, “Qual è il potere della Gilda Sakura? Qual è il livello dei loro giocatori più forti? Per quanti minuti riuscirai a resistere da solo? Quando arriveranno gli altri membri della tua gilda?”


Peak Sword si era ritrovato in numerose situazioni pericolose giocando a Satisfy. A differenza di un agitato Grid, riuscì a fornire con calma una spiegazione.


“La Gilda Sakura conta 180 persone. Il loro capo gilda, Yoshimura, è secondo nella classifica degli arcieri e 98° nella classifica globale. Escluso lui, ci sono altri otto giocatori nella top 300.”


‘<i>Non è una cosa formidabile?’</i>


L’espressione di Grid si irrigidì. Peak Sword fece una previsione nefasta.


“I membri della gilda impiegheranno 15 minuti per arrivare qui e il tempo che posso guadagnare da solo… A rimanere larghi, saranno 7 minuti.”


<i>Kwaduduk.</i>


Peak Sword terminò la sua spiegazione e urlò a Grid.


“Non pensare di aiutare! È una faccenda che non ha nulla a che vedere con te! Pensa a te e disconnetti!”


“…  Non posso disconnettermi.”


Di base, era impossibile uscire dal gioco quando ci si trovava all’interno di una zona raid. Ma la storia si attuava quando il boss era presente. Esistevano pochi casi dove l’utente non poteva disconnettersi dopo che il boss era morto. Perciò Peak Sword fraintese.


“Grid… Vuoi aiutarmi perché anche io sono un coreano? Mentre non sei in uno stato perfetto? Ah, sei un vero coreano…”


“No, non dire assurdità! Quali idiozie stai blaterando quando non riesco davvero a disconnettermi? Non posso disconnettermi! Davvero non ci riesco!”


In quell’istante, la Gilda Sakura comparve scendendo le scale. Peak Sword sussultò e continuò a blaterare sciocchezze.


“Vorrei incoraggiarti a disconnetterti. Non preoccuparti. Non è una vergogna uscire di fronte al nemico.”


‘Perché? Ah, che rottura!’


Grid non lo sapeva. L’uomo che Peak Sword ammirava da quando era piccolo era l’Ammiraglio Yi Sunshin (1). 


“Come osate voi! Oggi vi farò versare un fiume di sangue!”


“Bah! Peak Sword! Sarai tu a perdere sangue su questa terra oggi, non noi! Te la farò pagare per averci portato via Takeshima!”


Un uomo piccolo emerse dai membri della Gilda Sakura e urlò. Si trattava di Yoshimura, il miglior arciere dopo Jishuka e 98° nella classifica globale.


‘Sembra di essere in un film.’


Grid riuscì a cogliere l’atmosfera tra i due con un’occhiata. La Gilda Cavalieri d’Argento e la Gilda Sakura. Era chiaro che i due si divertissero in questa guerra Corea-Giappone più di chiunque altro su Satisfy.


Yoshimura dichiarò, “Poiché sei vivo, immagino tu abbia successo con il raid contro Hell Gao. Tu, non so che premio tu abbia ricevuto, ma goditelo finché puoi. Ti porterò via tutto ciò che hai ottenuto.”


Peak Sword gli urlò contro. “Provaci! E questa è l’Isola di Cork, quindi smettila di chiamarla Takeshima!”


“Bah! Ancora non hai afferrato la situazione!”


Yoshimura fece un sorriso malizioso, come se fosse un personaggio di un drama storico giapponese! Puntò le dita piene di calli, mentre dava ordini ai suoi uomini.


“Uccidete quelle dannate persone coreane.” (2)


“Ohhh!”


Diversi mesi prima, durante la competizione per l’Isola di Cork. Peak Sword aveva portato una terribile sofferenza alla Gilda Sakura. Fu per colpa sua se persero l’Isola di Cork e molti membri morirono e persero punti esperienza. Questa era l’occasione perfetta per rifarsi dell’affronto subìto quella volta.


Peak Sword era ‘solo’ per questo il loro morale era alle stelle. Peak Sword tirò fuori la sua spada dal fodero.


“Estrazione della Spada, annientamento.”


Lampeggiarono molteplici luci. Gli otto cavalieri della Gilda Sakura, che si erano precipitati nelle posizioni frontali, vomitarono e collassarono.


“Le tue abilità non si sono arrugginite!”


Questo era l’effetto di dignità di un giocatore in 16° posizione, che aveva fatto cadere cavalieri di livello 150 in uno stato critico con un colpo solo.  Yoshimura lo ammirava profondamente. Ma non si osservava la minima tensione nel suo sguardo. Solo otto dei 180 membri della gilda erano stati feriti, quindi la situazione non era cambiata.


Nel frattempo, Grid non aveva ancora visto l’arte della spada di Peak Sword e ne rimase colpito.


Poi sentì una strana voce.


-<i>Fame.</i>


“…?”


-<i>Voglio mangiare.</i>


“…”


Era la voce di un bambino o di una bambina. Non si trattava di un’allucinazione. Da dove veniva questa voce, piena di una forte avidità? Poi comparve una finestra di notifica di fronte a Grid.


[Un Memphis, la prima bestia demoniaca dell’inferno, è uscito dall’uovo per la sua avidità di anime umane.]






[Sei il primo utente di Satisfy a diventare padrone di una bestia demoniaca dell’inferno!]






[Hai ottenuto il titolo ‘Uomo che ha Toccato l’Inferno’.]






[La salute è aumentata di 3,000 punti.]






[Si è sbloccata la statistica potere demoniaco.]






“Cosa?”


“Uh?”


Grid fece un verso di sorpresa per la finestra di notifica e Yoshimura si meravigliò a sentirlo.


“C- Cosa? Quel ragazzo?”


A questo punto, tutti i suoi compagni tranne lui stavano lottando contro Peak Sword 10 metri più avanti. Yoshimura era nervoso quando all’improvvisò sentì la voce di qualcun altro nelle vicinanze. Poi trasalì. In un attimo, si allungò una lunga coda dallo spazio vuoto! C’era un’enorme bocca che si stava aprendo?


“H- Hik?”


Yoshimura cercò di riflesso di tirare una sua freccia, ma era già troppo tardi. Il suo corpo fu inghiottito da quell’enorme bocca. 






[Hai perso una parte della tua anima per via di un memphis.]






[Sei più facilmente affetto da condizioni di stato.]






[Subirai un declino del 50% nelle tue principali statistiche per 3 secondi.]


<i>Suuk.</i>


Yoshimura venne risputato dove essere stato inghiottito e vide l’immagine di un gatto. Si trattava di un tipico gatto persiano. Tuttavia, era nero, aveva un piccolo corno sulla fronte e delle minute ali da diavolo sulla schiena.


Il gatto si leccò le zampe e fece l’occhiolino.


“Ciao!”


Il gatto con un corno e delle ali stava parlando? In particolare, il colore del suo pelo era così attraente. Era tutto nero, tranne per le quattro zampe, che erano bianche come la neve.


“C- Carinoooo…”


Yoshimura era un amante dei gatti, perciò non potè fare a meno di sentirsi elettrizzato. Voleva portare questo gatto nella realtà e crescerlo in casa. Poi il gatto mostrò i canini.


“Delizioso!”


“T- Tu?”


Il viso di Yoshimura impallidì. Fu per la comparsa di una persona dietro il gatto. Non c’era nessuno fino a poco prima, ma sembrava come se fosse sempre esistito e lo colpì con naturalezza con uno spaone nero.


“Keok!”


Fu un attacco a sorpresa. L’agilità di Yoshimura era diminuita del 50%, per questo era lento a muoversi, mentre il suo avversario era troppo veloce. Yoshimura perse due terzi della sua salute a causa di un singolo colpo e cadde in uno stato confusionario.


“Signore!”


La Gilda Sakura notò il momento di pericolo in cui si trovava il loro capo gilda e in ritardo spostò la propria attenzione. Riuscivano a vederlo. Un gatto volante demoniaco. Poi un uomo moro con un’armatura rossa ed una cosa dorata stava trafiggendo il loro capo gilda.


“È… Ridicolo…!”


Era così facile uccidere qualcuno in 98° posizione nella classifica globale? Era difficile giù solo andare contro Peak Sword. Come potevano gestire un mostro del genere? La Gilda Sakura perse la propria fermezza e si ritirò.


Grid e Peak Sword non li inseguirono. Intanto, il gatto con la pancia piena, camminò intorno a Grid e si rallegrò.


“Il mio padrone è un assassino ~~ Il mio padrone è un assassino ~~ Assassino ~~ miaooo!”


Il gatto che stava cantando una canzone inquietante in modo innocente, era la prima bestia demoniaca dell’inferno, memphis.  Era il compagno animale peggiore, perché rubava alcune statistiche mangiando le anime e le dava al proprio padrone.


Grid ebbe una finestra di notifica insolita dopo aver ucciso Yoshimura.






[Il tuo potere demoniaco è aumentato di uno.]






[Potere demoniaco]






Puoi comunicare con le bestie demoniache. Maggiore sarà il numero, più probabilità avrai di entrare all’inferno.


* I punti statistica non possono essere distribuiti su questa statistica.


“Io voglio andare in paradiso.”


La parola ‘inferno’ non era molto bella.


Yin Sunshin (Seul, 28 aprile 1545 – Noryang, 16 dicembre 1598) è stato un ammiraglio e grande tattico navale coreano della dinastia Yi, morto in combattimento durante la battaglia di Noryang. È considerato l'eroe nazionale coreano.


(2) La parola che in realtà Yoshimura utilizza è ‘persone di Joseon’, riferendosi allo stato sovrano coreano esistito in passato. Di base indica una persona coreana, ma il termine fu adottato dai giapponesi durante il periodo coloniale del Giappone. Non è propriamente dispregiativo ma ai coreani non piace per il contesto.


Traduzione di Blakriss


Editing di Libusemumei
                                


                                



