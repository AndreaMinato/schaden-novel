---
weight: 1700
title: Capitolo 170
pubDate: 2025-03-12T09:08:35.663Z
tags:
    - overgeared
---


La prima giornata della Prima Competizione Nazionale di Satisfy si aprì con elevate aspettative dal mondo. La folla esultò mentre il raid per il boss e il completamento dei labirinti procedevano.


Non c’era nulla di insolito. Gli Stati Uniti, il Canada e la Francia erano dei forti candidati per il campionato. I tre paesi ottennero delle medaglie. In particolare, erano da ricordare il 2° classificato Zibal, il 3° classificato Chris e l’8° classificato Bondre.


Zibal partecipò al raid per il boss. Giocò il perfetto ruolo di difensore e condusse con calma la sua squadra, permettendo agli Stati Uniti di essere nel raid più stabili e veloci di chiunque altro paese.


Dall’altra parte c’era Bondre, che aveva partecipato al completamento del labirinto. Aveva capito la struttura del labirinto più in fretta di chiunque altro e fece vincere al suo paese, la Francia, una medaglia.


Infine, Chris partecipò ad entrambi gli eventi. In quanto capo della gilda più grande, il canadese possedeva una leadership eccezionale ed ebbe successo nel raid per il boss, stando subito dietro agli Stati Uniti. Era anche riuscito a completare il labirinto. Basandosi al suo soverchiante potere di combattimento, fu in grado di sconfiggere gli altri classificati ed uscire dal labirinto dopo Bondre.


Il risultato fu che Gli Stati Uniti e la Francia ottennero entrambi una medaglia ciascuno. Il Canada due medaglie d’argento.


I canadesi erano frustrati per questo risultato. I giocatori potevano partecipare ad un massimo di tre eventi, perciò il Canada si disperò per non aver vinto una medaglia d’oro, sebbene Chris, il giocatore più forte del Canada, avesse già partecipato a due eventi.


Alla fine, molte persone predissero che i due paesi in competizione per il campionato sarebbero stati gli Stati Uniti e la Francia.


Oggi si sarebbe svolta la seconda giornata. Le persone erano interessate ad altri due paesi oltre che agli Stati Uniti e la Francia: la Corea del Sud e il Brasile. Chi era la donna più bella del mondo? A chiunque venisse posta questa domanda, dava come risposta due nomi.


Yura e Jishuka. Miliardi di persone aspettavano la loro gara nella sfida di tiro al bersaglio.


“Non serve una lunga descrizione. Jishuka è un’arciera esperta,proprio esperta. È la migliore arciera di Satisfy. Ovviamente sarà lei a vincere al tiro al bersaglio.”


“Penso che vincerà Yura. L’abilità di Yura di controllare il potere magico è sempre stata ben riconosciuta. La sua velocità di lanciare gli incantesimi e l’accuratezza non sono secondi a nessuno. È in grado di colpire i bersagli.”


“Cosa? Ha il limite che deve cantilenare gli incantesimi per poter attivare la magia. Le frecce sono di gran lunga più veloci della magia. Le frecce di Jishuka attraverseranno i bersagli prima ancora che la magia possa essere lanciata.”


“Hmm, non puoi saperlo. Non dimenticare che il raggio della magia è ben più ampio di quello delle frecce. Mentre una freccia attraverserà pochi bersagli, la magia di Yura distruggerà dozzine di bersagli.”


Yura aveva mantenuto la 5° posizione in classifica da quando Satisfy era stato aperto. Jishuka iniziò Satisfy sei mesi dopo rispetto agli altri ma era in 13° posizione della classifica globale. Nel tiro al bersaglio di oggi, sarebbero state loro a vincere una medaglia d’oro e una d’argento.


Questo si aspettavano le centina di centinaia di spettatori e le centinaia di milioni di telespettatori di tutto il mondo. Tuttavia, le opinioni degli esperti erano ben diverse.


『Non si può ignorare il fatto che sono 17 i paesi a partecipare alla Competizione Nazionale.』


『A meno che i giocatori degli altri paesi non siano stupidi, si focalizzeranno su Yura e Jishuka.』


『Sfortunatamente, il tiro a bersaglio non è una sfida in cui si esibisce il singolo. È una gara a coppie. Uno si occuperà dei bersagli, mentre l’altro dovrà proteggere il proprio compagno di squadra. Ma la Corea e il Brasile sono paesi deboli in Satisfy, perciò non hanno la capacità di proteggere Yura e Jishuka. Purtroppo, è doloroso, ma saranno sicuramente eliminate.』


Le regole di tiro al bersaglio erano semplici.


La S.A. Group aveva definito nove isole inabitate per la Competizione Nazionale. Due rappresentanti di ciascun paese sarebbero stati mandati su un’isola disabitata chiamata ‘Tira’.


Ogni rappresentante doveva distruggere piccoli bersagli con diametro di 5 cm, che si muovevano ad una velocità di 40 metri al secondo. Ogni bersaglio faceva guadagnare dei punti e gli stessi giocatori potevano essere attaccati e fatti disconnettere.


Distruggere un bersaglio forniva un punto e non si guadagnavano punti aggiuntivi facendo disconnettere un altro utente. Il paese che avrebbe ottenuto 150 punti per primo avrebbe vinto.


『Prima che l’evento inizi, diamo un’occhiata alla mappa di Tira. L’area è di 67,21km, leggermente più piccola di Ulleundo, e ci sono due montagne alte 589m al centro dell’isola. L’isola è caratterizzata da fitte foreste e ci sono zone dove si possono incontrare dei mostri e dirupi profondi, per cui i partecipanti dovranno fare attenzione.』


『C’è un luogo preciso dove si trovano i bersagli?』


『No. In totale, ci sono 1,500 bersagli distribuiti per tutta l’isola e si muovono continuamente. Sono piccoli, veloci e posseggono diversi schemi di movimento, perciò è molto difficile distruggerli se ci sono anche i nemici ad interferire.』


『Ho sentito che i bersagli hanno colori diversi. Tutti i punti sono uguali nonostante il colore?』


『Esatto. Ma c’è un’eccezione. I bersagli d’oro. A differenza degli altri, distruggere quelli d’oro fornirà al giocatore 50 punti. Perciò, dovremo tenere d’occhio i bersagli dorati in questa gara. Si tratta di un bersaglio importante che può determinare la vittoria di una squadra. Tuttavia, si muove 10 volte più velocemente dei bersagli normali… sarà molto difficile colpirlo.』


『10 volte più veloce significa 400m al secondo? Non è come la velocità di un proiettile sparato da una pistola? Come potrà essere distrutto? Dato che i bersagli hanno una resistenza del 100% alle condizioni di stato, è possibile limitare i movimenti del bersaglio con la magia?』


『Un bersaglio che è più piccolo di un umano e più veloce dei proiettili. Sarebbe impossibile nella realtà, anche se Satisfy è diverso. Satisfy non è un mondo impossibile? Forse Jishuka sarà in grado di occuparsi facilmente dei bersagli dorati?』


『Mentre parliamo, entrano i giocatori.』


Stadio Olimpico di Seoul. Centinaia di migliaia di spettatori diedero il benvenuto ai 33 partecipanti, che si stavano dirigendo verso la sala capsule situata nel mezzo dello stadio. Esatto. C’erano 33 persone, non 34. Tutti i paesi avevano due persone a partecipare, tranne la Corea del Sud, che contava solo Yura.


La folla si rese conto in ritardo della situazione.


“Cosa? Yura non ha un compagno?”


“Non sarà in svantaggio se partecipa da sola?”


“Ohh! Corea del Sud! Cosa stai facendo?”


“La Corea del Sud deve essere pazza! Intendono bullizzare la dea Yura ora? Uh? Meritate una strigliata!”


Dagli spalti partirono dei fischi.


All’interno della sala capsule, i giocatori iniziarono a ridere.


“La Corea del Sud non ha nessuno tranne Yura. La seconda persona che avrebbe dovuto partecipare è solo spazzatura, quindi Yura probabilmente si ritirerà.”


“Mi dispiace per lei.”


“Innanzitutto, è significativo il fatto che la Corea del Sud sia riuscita a partecipare a questa Competizione Nazionale. Ad essere onesti, è stato più che altro un miracolo se la Corea del Sud abbia potuto mettere il proprio nome sulla lista dei paesi partecipanti. Dovrebbero sentirsi soddisfatti già solo per questo.”


“Infatti… la Corea del Sud non ha nessuno tranne Yura e Peak Sword. Peak Sword non sta neanche partecipando a questa competizione.”


“È divertente. Come ha potuto la Corea del Sud partecipare alla Competizione Nazionale? Non dovrebbe essere stato difficile per loro superare le missioni di selezione?”


“Il paese ospitante è la Corea del Sud e la S.A. è una compagnia coreana. Probabilmente c’è stata qualche manipolazione.”


“Magari Yura li ha divertiti? Hihihi.”


Stavano tutti chiacchierando e mormorando. Ma Yura mostrava un’espressione indifferenze in viso. Si preparò per entrare nella capsula senza interessarsi a nessuno.


Un rappresentante inglese si avvicinò a lei. Si trattava di Regas. Non riuscì a nascondere il proprio disagio mentre le faceva una domanda.


“Signorina Yura, perché state partecipando da sola? Sarebbe già stato difficile in condizioni normali, ma ora combattete da sola? Di certo non rinuncerete alla competizione come pensa chiunque altro, vero?”


Regas aveva una pronuncia coreana quasi accurata. Aveva studiato sodo per imparare il coreano. Ma c’era ancora un po’ di rigidezza. Per facilitare i suoi sforzi, Yura rispose con un inglese fluente.


“Non conosco la parola ‘rinunciare’. Potrà essere difficile combattere da sola, ma sicuramente vincerò. Perciò non preoccuparti.”


Yura era bellissima e in 5° posizione nella classifica globale. Rappresentava un importante prodotto. La maggior parte dei classificati di Satisfy erano esposti ai media. questa fu la prima volta che si incontrarono, ma Regas aveva visto delle interviste con lei e conosceva il suo carattere.


“Lo pensa sul serio. Intende davvero vincere da sola? Ma non è impossibile? Non capisco perché stia giocando senza un compagno.”


“Il mio compagno non può essere contattato.”


“Compagno…?”


Che significava?


‘Il suo compagno di squadra…!’


Un rappresentate non poteva essere contattato? Erano i peggiori. Regas, arrabbiato, volse lo sguardo alla capsula vicina a quella di Yura. Poi rimase sorpreso nel leggere l’ID del giocatore, scritto sul tesserino attaccato alla capsula.


“… Grid? Dovrebbe essere Grid a partecipare al tiro al bersaglio con lei?”


“Grid-ssi non ha accettato. L’ho registrato come partecipante senza dirglielo. Non lo biasimo se non verrà. Anzi, Grid probabilmente brontolerà perché ho agito di mia volontà.”


‘Yura conosce l’identità di Grid? Quindi voleva fare affidamento su di lui?’


Certo, la Corea del Sud avrebbe raggiunto le prime posizioni se Grid avesse partecipato alla Competizione Nazionale. Ma era un peccato. Regas era un membro della gilda, perciò sapeva che Grid non intendeva partecipare alla Competizione Nazionale.


“… Sarà dura. La squadra inglese non attaccherà la solitaria squadra coreana.”


Regas parlò con espressione cupa sul viso, mentre Yura gli rivolse un sorriso sarcastico.


“Potresti rimanere ferito se ignori una donna solitaria.”


“…”


Era proprio la sicurezza di un giocatore della top 5. A Regas tornò in mente una cosa.


‘Giusto. Non c’è una persona debole qui.’


Chiunque stesse partecipando alla Competizione Nazionale… Magari c’erano dei divari tra loro, ma erano gli eccellenti rappresentanti di ciascun paese. Regas si ricordò di questo grazie a Yura. Era felice di poter competere con i giocatori più forti.


Nel frattempo, Jishuka, della squadra brasiliana, aveva messo il broncio.


‘<i>Cosa? Grid non verrà?’</i>


Fu un grande shock quando Grid ignorò i suoi bisbigli su Satisfy. Però, non si era disperata per il suo forte stato mentale. Si segnò tutti gli eventi nei quali Grid si era registrato per la Competizione Nazionale.


Non vedeva l’ora di vederlo all’evento del tiro a bersaglio. Sperò di poter incontrare Grid. Ma alla fine, Grid non era venuto. Non riusciva a nascondere il proprio disappunto.


‘Sul serio… Non posso incontrarlo neanche stando in Corea del Sud?’


Era la prima volta che si interessava al sesso opposto. Voleva vedere la sua faccia, ma era troppo difficile. Sembrava impossibile poiché era una star.


“Ho fame.” Ma doveva separare le sue priorità. Si calmò e ordinò al suo compagno, Samuel, “Entreremo nella foresta non appena ci saremo connessi al gioco.”


Samuel possedeva il potere di combattimento più potente tra i giocatori brasiliani rimasti, ma la sua classifica globale era molto bassa. Samuel le fece una domanda.


“Come arciere, non sarebbe meglio occupare la cima di una montagna? Non sarebbe più facile colpire il nemico da un luogo così alto?”


Al contrario, sarebbe più facile diventare un bersaglio. Non partecipa solo una squadra, ma 17. Verremo attaccati se ci facessimo scoprire fin dall’inizio. Nascondiamoci il più possibile finché i nemici non saranno annientati.”


“Giusto…!”


Jishuka era il capo della Gilda Tzedakah, un gruppo forte su Satisfy. Era più intelligente di Samuel, perciò giurò di obbedire sempre ai suoi ordini. Allora tutti i giocatori entrarono nelle loro capsule.


Dopo un po’.


I grossi schermi installati in tutto lo stadio iniziarono a mostrare Satisfy. 33 giocatori apparvero sulla piccola ma rigogliosa isola di Tira. Si connettero ad intervalli regolari, così poterono muoversi velocemente per assicurare la propria salvezza. Molte squadre corsero per occupare le cime delle montagne, ma alcune si nascosero nella foresta, come la squadra brasiliana.


Poi Yura lanciò gli incantesimi verso i piccoli bersagli che volavano nel cielo.


“Tempesta Oscura.”


<i>Kwa kwa kwa kwang!</i>


“…!”


Era davvero una vista travolgente. Un quinto della foresta, di cui era fatta l’isola, fu spazzata via dalla tempesta e fu completamente distrutta. I commentatori urlarono con voce Tremante.


『La squadra della Corea del Sud ha ottenuto 28 punti! La squadra italiana si è disconnessa!』


“Cosa…?”


La folla rimase scioccata e cadde nel silenzio. Anche i giocatori che stavano partecipando alla sfida si sentirono confusi.


“Cosa? Perché gli italiani sono morti?”


“Sembra siano caduti da un dirupo a causa della tempesta.”


“È assurdo.”


“Wow, guarda la foresta. Che razza di magia è quella? Quanto è alto il suo potere magico?”


“Infatti… È proprio vero che è l’Ottavo Servo.”


La 5° posizione nella classifica globale era speciale. Da quando Satisfy era stato aperto, molti giocatori avevano fatto del loro meglio, ma la 5° posizione non era mai cambiata. Il motivo era che il muro di Yura, che li bloccava, era troppo alto e solido. La 5° posizione era insuperabile.


Vederla veramente fu qualcosa di meraviglioso. Ma non avevano paura.


‘Anche noi siamo forti.’


In quel momento, lei era solo un lampo davanti al vento.


Nella sala d’attesa della squadra degli Stati Uniti. Zibal sorrise mentre guardava la live venire trasmessa sui monitor.


“Sta scegliendo una vittoria rapida. È una ragazza che rispetto.”


Prima di tutto, era in inferiorità numerica. Se i nemici si fossero alleati e l’avessero tirata per le lunghe, Yura sarebbe stata spacciata. Intendeva vincere prima che le altre squadre la potessero bloccare. Pensò che sarebbe stato più saggio muoversi velocemente e colpire con potenza.


“Ma Yura, faresti bene a non ignorare gli altri partecipanti. Tutti sono saggi e forti.”


Zibal ne era certo. Yura avrebbe presto incontrato la sua fine. Questo era il suo limite, nonostante fosse in 5° posizione.


In quello stesso istante.


“È incredibile sentire queste urla.”


Youngwoo arrivò all’ingresso dello stadio.






Traduzione di Blakriss


Editing di Libusemumei


