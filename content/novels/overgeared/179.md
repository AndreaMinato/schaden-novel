---
weight: 179
title: Capitolo 179
pubDate: 2025-03-12T09:08:35.665Z
tags:
    - overgeared
---


I giocatori erano informati sugli altri giocatori.


Hurent era consapevole che c’erano sei persone più forti di lui. Quelle sei erano: il primo in classifica, Kraugel, il secondo, Zibal, il terzo, Chris, il settimo, Agnus, l’undicesimo, Bondre, e il quattordicesimo, Hao. Oltre loro, non c’erano altri giocatori che avrebbero potuto sconfiggere Hurent in Satisfy.


‘E presto supererò anche queste sei persone. ’


Lui era l’unico. Questo era il suo obiettivo. Alla fine avrebbe ottenuto i risultati che desiderava. 


Classe: Maestro dell’Aura


* Le armi sono prive di senso.


* Puoi controllare ‘Aura’ 


* Hai raggiunto le qualifiche minime per diventare un Maestro della Spada


* Titolo - Candidato Maestro della Spada - Fase 1 (Trascendente)


* Le statistiche diventeranno 1,3 volte migliori.


* Individuerai velocemente la debolezza del bersaglio.


* C’è un’alta probabilità di prevedere i movimenti del nemico. 


* ’Super Sensi’ è stata sbloccata.






[Aura]


Classificazione: Epica (Rossa)


È un tipo di energia che può essere controllata. Aura è infinita ed è sempre presente. 


La forma, la misura e le caratteristiche dipenderanno dalle inclinazioni del mago. 


Il colore dell’aura cambierà in base alla classificazione.


Migliore sarà la classificazione, maggiore sarà l’efficacia dell’aura.


Migliore sarà la classificazione, maggiori saranno le dimensioni dell’aura. 


* Aura non può essere separata dal mago.


* Non puoi migliorare la classificazione dell’aura attraverso l’allenamento.






[‘Super Sensi’ Livello 1 (36.4%)]


Tutti i sensi andranno oltre.


Livello 1 - Telepatia: Puoi prevedere il 100% del comportamento del tuo obiettivo nel raggio di 10 metri.


* Questo effetto durerà sei secondi e continuerà per due secondi ulteriori dopo che l’effetto sarà svanito.


Consumo di Mana dell’Abilità: Tutto il tuo mana attuale


Tempo di ricarica dell’Abilità: un’ora.






Grid? 


‘Sei tu il mio avversario.’ 


Era in grado di prevedere tutti i movimenti del suo obiettivo, nonostante fosse solo al livello principiante. Pagma? 


‘Che stupido.’


Secondo la leggenda, Pagma era lo spadaccino più forte di tutti. Ma solo quando Muller non c’era. Pagma fu nominato lo spadaccino più forte dopo la morte di Muller. Non era un fabbro prima di ogni cosa? Come poteva un fabbro, che agitava la spada per hobby, essere paragonato ad un maestro di spada?


‘Il Discendente di Pagma è insignificante se confrontato ad un maestro di spada.’


<i>Suuuk.</i>


Hurent tenne l’aura sulla punta delle sue dita. Quindi la rilasciò contro un enorme albero che si trovava cinque metri di fronte a lui. 


<i>Seokeok!</i>


L’albero gigante venne tagliato appena l’aura lo toccò. Gli causò 4.600 punti di danno fisso, che potevano essere fatti in cinque metri, e la forma poteva trasformarsi liberamente. Aveva anche ‘Super Sensi’ che gli permetteva di percepire i movimenti del nemico. Si poteva dire che questa fosse l’abilità più forte.


Maestro dell’Aura.


La sua debolezza era che non aveva abilità di attacco potenti, ma questa poteva essere superata migliorando la classificazione dell’aura. Non importava da quale prospettiva la si guardasse, il Maestro dell’Aura era una perfetta classe votata al combattimento. Non poteva essere paragonata al Discendente di Pagma.


“Trenta secondi…? Hahaha!”


Grid era arrogante solo perché aveva la prima classe leggendaria. Hurent rise, quando si ricordò la sua promessa secondo cui avrebbe impiegato 30 secondi per farlo disconnettere. 


“Novellino.” 


Grid non lo sapeva. Lui non riusciva a comprendere il suo discorso. 


“Preparati ad essere messo in imbarazzo-”


L’intero mondo avrebbe prestato attenzione alla competizione PvP tenuta in poco tempo. Hurent era determinato a distruggere Grid di fronte a milioni di spettatori. Leggenda? Non avrebbe dato a Grid una possibilità.


Grid non era niente. In quel momento, Hurent era prudente solo nei confronti di Chris e Bondre, che erano nella lista dei partecipanti del Pvp. 


‘Supererò queste persone oggi stesso.’


Hurent non stava neanche guardando Grid. 






***






Aveva solo una relazione di collaborazione amichevole con Yura e Jishuka, giusto? Dove era andato con due donne ubriache due giorni prima? 


I reporter si riversarono come avvoltoi e bombardarono Youngwoo di domande. Youngwoo riuscì a malapena a sfuggirgli e sospirò appena raggiunse la sala d’aspetto. 


“Wow, perché sono così spaventosi? Pensavo che sarei morto.”


Non era uno scherzo. Tra i reporter, sembrava che gli uomini volessero commettere un omicidio. Yura e Jishuka. Aveva insultato e odiato Youngwoo per aver avuto uno scandalo con entrambe. 


Yura passò la tabella del torneo al pallido Youngwoo. 


“Ci sono un totale di 32 partecipanti al PvP. Gli incontri verranno decisi mediante un sorteggio equo.”


“I partecipanti sono sorprendentemente pochi.”


“È perché i singoli possono partecipare solo a tre eventi. I giocatori danno priorità ad eventi in cui possono ottenere medaglie d’oro, quindi i 32 giocatori che partecipano al PvP sono tutti famosi ranker nelle posizioni più alte.”


“Sì.” Youngwoo guardò la tabella. Rimase sorpreso nel trovare il suo ID. “È davvero così?”


Yura rispose con un’espressione preoccupata. 


“Onestamente, sono davvero sorpresa. È un incontro tra te e Hurent su 32. È anche il match di apertura. Chi l’avrebbe mai immaginato?”


Il grande match del PvP era il confronto tra Grid e Hurent. Le persone di tutto il mondo prestavano attenzione soltanto al confronto tra i due. Si chiedevano quanto sarebbe stato emozionante lo scontro. 


Il pubblico divenne turbolento. Il round con 32 partecipanti. Sembrava un miracolo che il confronto tra Grid e Hurent fosse il match d’apertura. Il confronto era dietro l’angolo.


Chi sarebbe stato il vincitore? Grid, che si diceva avrebbe fatto disconnettere il suo avversario in 30 secondi? O sarebbe stato disonorato? La maggior parte dei coreani voleva che Grid vincesse, mentre gli stranieri speravano nella sua sconfitta. Le cifre scommesse sull’incontro erano astronomiche, e il tasso di dividendno per Grid era davvero alto.


“Hurent! Hurent! Hurent!”


“Grid! Grid!”


“Hurent! Hutent! Hurent!”


L’atmosfera dello stadio era eccezionale. Le voci che tifavano per Hurent erano più alte di quelle che tifavano per Grid. Alcuni stavano persino fischiando Grid. Yura era preoccupata che il morale di Grid venisse scoraggiato dal tifo schierato tutto da una parte. Ma Youngwoo non era per nulla nervoso.


| La competizione PvP comincerà tra 20 minuti. Tutti i partecipanti dovrebbero recarsi alla stanza delle capsule. |


Si udì la voce della guida. Youngwoo si alzò dal suo posto e rassicurò Yura.


“Prima di tutto, non ho mai avuto molte persone che facessero il tifo per me.” Al contrario, era abituato alle prese in giro. “Il tifo non ha alcun effetto su di me. Hurent? Lo farò a pezzi in 30 secondi e vincerò la medaglia d’oro.”


Due giorni prima, Yura era preoccupata dopo aver visto il trattamento sbilanciato di Hurent verso Grid. Pensava che i muri del mondo fossero troppo alti per Youngwoo. Ma non più. Semplicemente, si fidava di lui.


“Stai attento.”


Rivolse il suo miglior sorriso a Youngwoo. 






***






Isola Pearl. 


In passato, era un’isola usata dall’accademia di cavalieri del Principato di Bonkost. La gigante isola che una volta era florida, ora era deserta e desolata. Non c’era più la gloria del passato nel ‘Castello del Leone’, che si trovava al centro dell’isola.


Tutte le strutture, inclusi i muri, erano stati distrutte e i giardini devastati. Sembrava che ci fossero fantasmi nascosti dietro le finestre rotte del castello. Quel posto, a lungo dimenticato, venne mostrato sugli schermi giganti posti sulla Stazione Olimpica. 


Giusto. Era il palco del duello. 


| Il Torneo PvP sta scaldando l’ultimo giorno della Competizione Nazionale! |


“Waaaaahhh!” 


Le centinaia di migliaia di spettatori esultarono appena i commentatori urlarono. E non erano i soli. Anche gli spettatori di tutto il mondo erano eccitati. Chi era la persona più forte del mondo? Quanto erano eccezionali il loro controllo e le loro abilità? 


Kraugel e Zibar avrebbero potuto non partecipare, ma valeva comunque la pena assistere. 


-Sono arrivati! Pollo e birra!


-Due polli! Se stanno partecipando 32 persone, un pollo non basterà.


-Se ogni match dura 10 minuti, il PvP durerà almeno qualche ora. Devo ubriacarmi oggi.


-Non ha senso. Grid verrà messo K.O. in 30 secondi. L’incontro finirà prima dell’arrivo dei polli.


-Si prevede che Grid vincerà.


-Wow. Davvero? Pensi che Grid stia bluffando?


-Farà disconnettere Hurent in 30 secondi? Pazzo! Sarà sconfitto da Hurent nel tiro al bersaglio.


-Ragazzi. Se siete sudcoreani, dovreste supportare i nostri compagni coreani. Tifate per il fratellone Grid!


-Giusto. Io sono contro Grid per colpa dello scandalo con Yura e Jishuka. Ma l’amore è una cosa personale.


-Sì! Non dimenticate che il fratellone Grid ci ha donato una medaglia d’oro. Gli sono molto grato.


-No, perché? -.-^ Una medaglia d’oro non conta. Che torna a noi se lui vince una medaglia d’oro? Perché gli dovremmo essere grati? -.-


-Rabbrividisco ogni volta che Grid viene chiamato eroe in TV. Come può essere un eroe solo perché ha vinto una medaglia d’oro?


-Non è naturale lodare gli atleti che vincono medaglie d’oro per il proprio paese? Diresti queste cose sugli Atleti Olimpici?


-Beh comunque, Grid non importa. In pochi minuti verrà obbligato a disconnettersi da Hurent. 


-Bastardo… Scommetto 4 milioni di won su Grid… La mia intera fortuna… Ora sto morendo di tensione. Potrei sputare sangue questa mattina…


-Oh mio Dio, hai scommetto su Grid?


-Wow, 4 milioni di won su Grid? Non è sicuro che vinca Hurent? Stai solo buttando via i tuoi soldi.


-Ma il tasso di dividendo è di 3,2. Se Grid vincesse, quei 4 milioni verrebbero triplicati.</i>


-Ha importanza solo se vince…


Anche nei siti internet coreani, non c’erano molte persone che pensavano che Grid avrebbe vinto. Sorprendentemente, molti Netizen pensavano che Grid sarebbe stato il primo ad essere eliminato. 


E.


| I giocatori stanno entrando! |


Nel distrutto Castello del Leone. Nel giardino desolato apparvero un uomo asiatico dai capelli neri e un uomo occidentale dai capelli castani. In quel momento Grid e Hurent si incontrarono, dopo aver attirato l’attenzione del mondo intero negli ultimi tre giorni.


Mentre centinaia di persone li osservavano, erano finalmente riusciti ad incontrarsi.


| Ora annuncerò l’incontro di apertura del PvP! È cominciato! |


“Waaaaahhhh!”


Le urla della folla vennero trasmesse perfettamente attraverso la TV.


| Sarà Grid a vincere, come sperano i coreani? |


I commentatori comunicavano a voce alta. La famiglia di Youngwoo sussultò di fronte alla TV. Stavano sinceramente pregando perché il loro figlio e fratello vincesse. 


E Youngwoo. No, Grid cominciò la sua danza di spada.


“Arte della Spada di Pagma.”


“Oh mio… Stai ancora usando la tua abilità lentissima.”


Hurent fece schioccare la sua lingua e attaccò Grid nel suo punto esposto.


Syuok!


Le spade dorate volarono per proteggere Grid, ma l’abilità di Hurent di controllo dell’aura era veramente fine. Hurent era già consapevole della presenza delle spade dorate e intervenne tranquillamente, evitando accuratamente il muro formato dalle spade per colpire Grid.






[Hai causato 4.600 punti di danno all’obiettivo]


‘Bene, bene.’


Avrebbe calpestato Grid poco a poco. Conosceva le abilità che Grid possedeva. L’area di Assassinio, Collegamento e Ondata non era così ampia, quindi non sarebbero state una minaccia finché avesse mantenuto una distanza appropriata. 


L’abilità ad area di Collegamento Trasceso era irritante ma aveva un tempo di ricarica lungo di almeno 15 minuti. Hurent pensava che sarebbe stato in grado di sopportare un bombardamento se avesse concentrato la sua aura nella difesa.


Tuttavia…


“Restrizione.”


“…?!”


Era un’abilità completamente diversa che non era stata mostrata a Bairan o nell’evento di tiro al bersaglio. Hurent impallidì appena se ne rese conto. Era rimasto senza parole nel vedere la finestra di notifica di fronte a lui.


[Sei stato sopraffatto dallo spirito del nemico. Le tue azioni sono limitate per tre secondi.]


“Che succede…?”


Il suo corpo era rigido e gli risultava difficile da controllare. Grid si avvicinò dai cinque metri di distanza e il suo corpo istintivamente si ritirò. Comunque, non riuscì ad aprirsi uno spazio. Grid fece qualche passo nello stesso tempo in cui Hurent fece un passo indietro.


Due secondi. Grid ridusse la distanza in un istante e usò una nuova danza di spada. Hurent concentrò tutta la sua aura sulla difesa.


[La tua difesa è aumentata del 150%]


[È stato creato uno scudo che assorbirà 5.000 di danno]


‘Posso sostenerlo una volta…!’


Le convinzioni di Hurent non durarono molto.


“Assassinio.”


<i>Puok!</i>


[Hai assorbito 5.000 punti di danno]


[Hai subìto 68.300 punti di danno]


[Sei morto]


“…?”  


Sui vari siti di internet, le interrogazioni di ricerca in tempo reale vennero aggiornate a ‘5 secondi. ’


Traduzione di Sakuya 


Editing di Cecilia Orlando




                                


                                



