---
weight: 180
title: Volume 1 - Capitolo 18
pubDate: 2025-02-27T07:44:20.593Z
tags:
    - overgeared
---


Fusi il minerale di ferro insieme alla jaffa, miscelandoli nelle giuste proporzioni. Versai, in seguito, il ferro fuso nella matrice. Dopo 40 minuti lo scolpii dandogli la forma di un cavo. Versai poi sul cavo un secchio d’acqua.


<em>Chiiiik!</em>


Un forte rumore fu udibile mentre il cavo rovente si raffreddava rapidamente. Smorzamento. Questo processo aumentava la durezza e la forza del metallo.


Per la prima volta, Smith sembrò deluso.


“Conosci anche la tecnica dello smorzamento?”


“Sì. Ho studiato vari metodi di produzione. Sono una persona sempre preparata.”


“Uhh, non so cosa tu abbia studiato, ma è questo il limite dell’auto-apprendimento? Perché stai usando la tecnica dello smorzamento per creare la punta della freccia? Non sono certo che tu ne sia a conoscenza, ma se smorzi il metallo, questo diventa più duro e meno resistente. Nel momento in cui la freccia andrebbe a colpire il nemico, la sua punta invece di attraversarlo potrebbe rompersi all’interno dell’armatura.”


Questa affermazione era esatta, ma avevo in mente un piano speciale.


“Userò anche la tecnica della tempra.”


La tecnica della tempra prevedeva il riscaldamento del metallo smorzato e poi abbassarne gradualmente la temperatura in modo da diminuire la sua fragilità. Si aggiungeva un dettaglio al metodo di produzione, qualcosa che alla fine avrebbe rafforzato il metallo.


Tuttavia, fare ciò avrebbe richiesto molto tempo. Era una fatica che non mi piaceva!


Smith aggrottò le sopracciglia, pensandola allo stesso modo.


“Intendi costruire delle frecce per tutta la notte? Non capisco perché vorresti passare così tanto tempo a creare frecce. Chi compra le frecce le considera come oggetti monouso, quindi perché sei così devoto alla loro fabbricazione?”


Per quale motivo? La ragione per aumentare il carico di lavoro era semplice. Risposi, mentre facevo scaldare di nuovo il cavo raffreddato con l’acqua e in seguito lo martellavo.


“Se le migliorassi, potrei venderle ad un prezzo maggiore.”


“…”


Smith capì una volta sentite le mie parole e non interferì più. Creai le punte delle frecce smorzando, forgiando e temprando, in un ciclo ripetitivo. Quanto tempo era passato? Ero stanco e indolenzito, ma il calore proveniente dalla fucina era ancora più doloroso. La mia goffa abilità nel martellamento era anche migliorata man mano.


[La tua tenacia è aumentata.]


[La tua destrezza è aumentata.]


Le mie statistiche in aumento rendevano davvero proficuo tutto il mio lavoro. Avrei fatto di tutto per farle aumentare.


“…Ecco.”


Cavolo! Era un lavoro all’interno del gioco, ma era anche divertente!


“Un giorno diventerò un patito del lavoro!”


Sarebbe arrivato il giorno in cui avrei trovato piacevole il lavoro anche nella vita reale? Era una questione importante, potrei soffrire di osteoporosi durante la vecchiaia.


<em>Ttang! Ttang!</em>


Mi lamentavo ma rimanevo concentrato sui passaggi della produzione. Il cavo si stava lentamente trasformando nella punta della freccia e mano a mano che martellavo le mie abilità diventavano più sofisticate.


“Hoo. Hoo.”


Feci dei brevi respiri. Le mie braccia si erano intorpidite e la mia pelle scottava, ma sopportavo. La mia concentrazione aumentava con la diminuzione della mia resistenza.


[L’abilità Pazienza del Fabbro Leggendario è stata attivata. Concentrazione, stamina e difesa aumenteranno al punto massimo per un’ora.]


Improvvisamente, la stanchezza che provavo sparì e mi sentii rinvigorito. Era simile alla sensazione di vigore sentita ogni volta che mangiavo latte e cereali.


“Ohhhhhh!”


Mi destreggiavo tra il martello e i metalli, plasmando le punte delle frecce. L’effetto dell’aumento della concentrazione era osservabile nelle punte di freccia. Forse perché le avevo create io, ma erano davvero belle.


Ero felice. L’aver sudato davanti al fuoco mi aveva donato una sensazione di realizzazione.


‘Questo non è un semplice lavoro. Piuttosto, è simile ad un’arte. ’


In realtà io non avevo talento e per questo non provavo soddisfazione, qualunque cosa facessi. Dovevo sforzarmi al massimo per poi vedermi rimanere indietro. Ma adesso avevo un talento. Era un talento che potevo mostrare solo in Satisfy, ma era abbastanza.


<em>Ttang! Ttang!</em>


Un’armonia col martello! Un momento di stabilità e appagamento.


[Il Respiro del Fabbro Leggendario ha aumentato l’efficacia degli oggetti di tua produzione.]


[Respiro del Fabbro Leggendario]


Livello 1


Quando sei concentrato nella creazione di un oggetto, il volere del Discendente di Pagma pervaderà l’oggetto prodotto.


Tutte le statistiche di quell’oggetto aumenteranno del 5%.


C’è una rara possibilità di donare una caratteristica speciale agli oggetti di tua produzione.


In quel momento furono completate 100 frecce!


[Frecce Speciali di Jaffa]


Classificazione: Epica


Potenza d’Attacco: 35~42


Una freccia creata da un artigiano dalle enormi potenzialità e abilità, ma che pecca di esperienza e reputazione.


Grazie all’effetto prodotto dalla combinazione della jaffa con l’acciaio, ha un’alta probabilità di penetrazione e ignora alcune difese del nemico.


* Ha una certa possibilità di ignorare la difesa del nemico.


Peso: 0.1


[E’ stato prodotto un oggetto di classificazione epica, perciò tutte le statistiche sono salite permanentemente di +4 e la reputazione all’interno del continente è aumentata di +80.]


[Missione compiuta!]


[L’affinità con Smith è salita al massimo.]


[L’esperienza è aumentata di 300.]


[Sei salito di livello.]


Non c’era tempo di gioire per il successo della missione e il livellaggio [1].


“…Freccia di classificazione epica?”


Le frecce non erano sempre di classificazione normale?


‘Non ho mai sentito parlare di una freccia di classificazione epica. ‘


Mi sentivo ebbro da un indescrivibile senso di vuoto.


“Un oggetto di consumo con classificazione epica… Quella dicitura è apparsa quando ho creato le frecce…”


Se fosse stato un oggetto caro come una spada o un’armatura, ne avrei tratto un buon profitto. Ma le frecce erano economiche e considerate usa e getta, perciò il guadagno di una freccia di classificazione epica era limitato. Ero pervaso da sensazioni negative.


‘Maledizione! Avrebbe dovuto dirmi di forgiare o una spada o un’armatura!’


Cominciai ad odiare Smith, che mi aveva consigliato le Frecce di Jaffa. Quando guardai la freccia che avevo creato, quella breve sensazione di ammirazione si tramutò in rabbia.


“Non hai ancora iniziato l’apprendistato eppure hai già creato qualcosa di così fantastico! Le frecce ideali! Questa è la prima volta che ho considerato bella una freccia! Sei davvero la reincarnazione di Pagma! Ahh! Ti sarai stancato del mio stupore adesso! Sei incredibile! Fantastico! Meraviglioso!”


Le parole di Smith migliorarono il mio umore.


Era vero, il primo oggetto che avevo costruito aveva ottenuto la classificazione epica. Non avevo fallito nemmeno una volta. Questo bastava per farmi gioire ed essere grato. Come risultato per essere riuscito a creare degli oggetti epici, tutte le mie statistiche erano aumentate di 4 ed era cresciuta la mia reputazione.


Inoltre, la prestazione delle frecce era fantastica. Esistevano già delle frecce la cui potenza di attacco superava i 40? E in più, c’era un optional speciale.


‘Una freccia è migliore di un’arma a mano di livello 20.’


Le frecce, data la loro natura, erano meno redditizie di altri oggetti equipaggiabili, ma la loro fantastica prestazione significava che avrei potuto farci bei soldi.


‘Ero un po’ confuso perché ne è venuto fuori qualcosa più grande di ciò che avevo programmato.’


Avevo l’abilità Maestria del Fabbro Leggendario. Grazie al suo effetto, le capacità di tutti i miei oggetti erano aumentate del 10%. In altre parole, l’attacco di base di una Freccia di Jaffa era 20-26, ma quello delle frecce da me create sarebbe stato 22-28. Dal punto di vista di un compratore, avrebbero comprato le frecce create da me piuttosto che delle Frecce di Jaffa generiche.


I compratori, però, sarebbero stati riluttanti a pagare di più. Per quale motivo? Non avrebbe avuto senso pagare di più solo per un leggero aumento della potenza di attacco. Perciò ho usato lo smorzamento, forgiatura e tempra in modo da massimizzare gli effetti della mia abilità. Mi aspettavo che una freccia abbastanza buona sarebbe venuta fuori da un aumento del 10% della prestazione, in più un processo di produzione più elaborato.


Le frecce finite ottennero poi una prestazione migliore di quella che mi aspettavo, grazie all’abilità del respiro. Avevo creato delle Frecce di Jaffa aventi 15 punti in più di attacco rispetto a quelle già esistenti, e inoltre avevano l’opportunità di ignorare completamente la difesa del nemico. Un utente di alto livello avrebbe acquistato le Frecce di Jaffa da me create, a prescindere da quanto fossero costose. Ne valeva davvero la pena.


“Pu~~~~~~hahahahat!!”


Le statistiche superiori e le abilità possedute dal Discendente di Pagma! I 40 punti statistica ottenuti nonostante i livelli bassi! Anche le mie statistiche erano aumentate avendo creato degli oggetti dalla classificazione epica. Finalmente le frecce potevano essere vendute a caro prezzo. Ero certo che oggi fosse il più bel giorno della mia vita.


“Meglio del mio compleanno.”


Oltretutto, solo la mia sorellina ricordava il mio compleanno. Era fastidioso durante quel giorno sentir dire ‘Sei di nuovo da solo a casa?’, oppure ‘Non hai degli amici?’. Quest’anno, dovrei dire quelle parole il giorno del suo compleanno.


Di conseguenza, era naturale essere cento volte più felici oggi piuttosto che durante i miei imbarazzanti e solitari compleanni.


Smith mi guardava ridere come un pazzo e mi porse le 100 Frecce di Jaffa completate.


“All’inizio ti avevo promesso metà di queste... ma non posso appropriarmi di oggetti così meravigliosi. Voglio che li prenda tutti.”


L’effetto dell’affinità al massimo! Questo non era un favore bellissimo?


Il mio cuore batteva forte. Smith somigliava proprio al mio nonno e non potei fare a meno di abbracciarlo.


“Mi hai mostrato tanta gentilezza! È stato un incontro breve ma non ti dimenticherò mai.”


Lacrime scivolavano dagli occhi di Smith mentre ricambiava l’abbraccio. “Te ne vai di già? È un peccato.”


“Potremmo incontrarci di nuovo un giorno se saremo fortunati.”


“Non voglio che tu te ne vada…” Smith mi scoccò un’occhiata, rosso in viso.


Come un pavone maschio che apriva la sua variopinta coda per sedurre una femmina, l’uomo aveva provato ad attirarmi usando martelli, pinze e i solidi muscoli del suo torso. Quest’uomo sapeva di vedovo, perciò doveva essere rimasto da solo per lungo tempo. Forse si sentiva talmente solo da essere diventato gay una volta che la sua affinità con me aveva raggiunto il massimo…? No, dev’essere stato gay sin dall’inizio.


La sua dignità diminuì dinanzi al suo affetto. Mi raddrizzai e lo lasciai andare.


“Allora adesso vado.”


Presi le 100 frecce epiche e mi allontanai svelto. Tuttavia, a causa della riduzione del 100% della velocità di movimento, non potei lasciare velocemente il fabbro. Smith mi si avvicinò e mi abbracciò da dietro.


“Vedo che anche tu non vuoi separarti da me! Nel tuo cuore appassionato stai pensando a me. Non voglio abbandonare questo affetto. Non ti dimenticherò fino a che non giacerò nella mia bara! No, penserò a te anche nella tomba!”


“Maledetto, smettila di dire cose orribili!”


Proprio come con Doran, il peso eccessivo causò di nuovo un equivoco.


Riuscii a malapena ad allontanarmi da Smith che giurava di voler vendere le mie frecce, a trovare un magazzino per poi spostarmi in un altro villaggio il prima possibile.


[1] Nello slang del videogaming, avanzamento di livello del personaggio.
                                
                                



