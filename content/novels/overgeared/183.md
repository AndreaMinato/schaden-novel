---
weight: 1830
title: Capitolo 183
pubDate: 2025-03-12T09:08:35.666Z
tags:
    - overgeared
---


I dragoni crearono, per divertimento, delle creature a loro vagamente somiglianti. Queste creature erano i draghi. I draghi possedevano un’intelligenza e delle abilità fisiche inferiori rispetto a quelle dei dragoni. Confrontandoli ai dragoni, che avevano una lunghezza di decine di metri, un drago era piccolo e il suo corpo era lungo solo tre metri, esclusa la coda.


Ma non erano da ignorare. In loro, scorreva comunque il sangue di un dragone, perciò i draghi erano i mostri più forti. Partivano da un livello minimo di 260 ed erano due volte più veloci e più forti dei grifoni. La loro velocità massima raggiungeva i 120 km.


Esatto. I draghi erano considerati i migliori compagni animali. Non avevano alcun difetto, tranne il fatto che fosse difficile ammaestrarli. I draghi erano caratterizzati da personalità diverse a seconda dei loro attributi.


Le centinaia di milioni di spettatori fremevano dal desiderio di vedere quanti tipi diversi di draghi potevano trovare in questa maratona dei compagni animali. Posero particolare attenzione a Grid.


“Grid forse ha ammaestrato un drago oscuro?”


“Un drago con attributo oscuro? Esiste una cosa simile? È la prima volta che lo sento dire.”


“Non sono sorpreso. Ci sono meno di 100 utenti su Satisfy che hanno ammaestrato draghi come compagni animali, perciò ci saranno soltanto uno o due persone ad aver domato i draghi oscuri.”


“Cosa c’è di buono in un drago con attributo oscuro?”


“Ad esempio, le ossa. I loro corpi sono fatti di ossa. Per essere più precisi, sono dei non morti. La loro stamina è infinita.”


“Wow… Significa che non si stancano? Non è scorretto? Potresti viaggiare per tutto il continente con un drago oscuro?”


“Non significa che non ci siano delle limitazioni. Le ossa nel corpo devono essere sostituite nel corso del tempo, dato che scende la loro resistenza. E possiedono una stanchezza cronica. Sono meno intelligenti degli altri draghi.”


I draghi oscuri erano così stupidi che non potevano portare a termine degli ordini complessi. Perciò, in termini di battaglia, erano deboli. Ma la cosa incredibile era il fatto che la loro stamina fosse infinita. E questa era una maratona per i compagni animali. Si trattava di una semplice gara tra chi fosse arrivato per primo. Non importava quanto potesse essere stupido un drago oscuro, potevano partecipare ad una semplice maratona.


“Grid…”


“…Potrebbe possedere un drago oscuro.”


Le persone avevano alte aspettative. Nella gara di tiro con l’arco e nel PvP, Grid aveva mostrato dei lati inaspettati dal momento in cui aveva fatto la sua comparsa nella Competizione Nazionale, perciò non sarebbe stato strano per lui possedere un drago oscuro.


Tuttavia.


“Miao!”


“…”


La creatura che Grid aveva invocato non era l’animale più forte, ma un piccolo gatto.


“Un gatto?”


“No, cosa…”


L’espressione degli spettatori e del pubblico si tramutò subito in disappunto. Ma durò solo per un breve periodo. La gente iniziò a ridere.


“Gwiyeopda.”


"Cute...!”


“Kawaii~”


"Mignon!"


"Niedlich~”


"Carino!”


"Lindo...”


“Bellus~”


Coreani, Inglesi, Giapponesi, Francesi, Tedeschi, Italiani, Spagnoli, Latini e così via. Si sentì contemporaneamente la parola carino in diverse lingue. Anche chi di solito non era interessato ai gatti si entusiasmò. In particolare, i bambini e le ragazze che amavano le cose carine cominciarono ad ammassarsi.


“Mamma! Comprami quello!”


“Tesoro~ cresciamo un gatto. Sì?”


Il gatto che Grid aveva invocato aveva il tipico aspetto di un gatto persiano. Insieme al colore del suo pelo, era davvero unico e attraente. Solo le zampe erano bianche, mentre il resto del corpo era completamente nero. Se lo avessero incontrato nel bel mezzo della notte, sarebbe sembrato come se quattro zampe si fossero messe a fluttuare nell’aria.


Inoltre, possedeva delle piccole ali da diavolo. Sbatté le sue ali e volò intorno a Grid, sembrando molto misterioso. Sembrava essere uscito da una favola.


I commentatori furono catturati dal suo aspetto carino per un po’ prima di chiedere agli esperti.


| Cos’è quel gatto alato? | 


| … |


Nessuno dei quattro famosi esperti di compagni animali aprì bocca. A tutti loro era sconosciuto quel gatto alato. Ma erano certi di una cosa.


| Quel gatto diventerà la preda dei draghi. |


Era qualcosa che nessuno poteva negare. Un gatto non poteva stagliarsi contro il mostro più forte, un drago. C’era una differenza enorme nella taglia. Un drago era lungo tre metri, mentre il gatto era solo di 40 centimetri. I draghi avrebbero mangiato il gatto! Inghiottito in un sol boccone! Era abbastanza commestibile da essere masticato.


“Quel bel gattino fa così pena…”


Le persone si rattristarono. Nel frattempo, i partecipanti alla maratona stavano ridendo di Grid.


“Un gatto? Ahah! Pensavo che la classe leggendaria possedesse un compagno animale migliore.”


“Addomesticare gli animali non è una cosa semplice. Probabilmente non ha alcun talento, nessun talento. Kilkil.”


“Quanto sarebbe bello se potesse creare un oggetto che aiutasse ad ammaestrare gli animali? Vero?”


“Ma è troppo. Il gatto è troppo. Capisco che la Corea del Sud sia un paese senza alcun drago, ma… Nonostante tutto, intende partecipare con quello?”


“Esatto. Non dovrebbe essere almeno un grifone? I grifoni sono definiti come le prede dei draghi. Ma per lo meno sarebbero migliori contro un drago, invece di un gatto.”


Di base, la Corea del Sud era un paese che sarebbe dovutO arrivare ultima alla Competizione Nazionale. Ma grazie a Grid, era al terzo posto. I giocatori stranieri volevano alleviare il proprio rancore, perciò presero in giro Grid.


Grid sbuffò. “Divertitevi con le vostre chiacchiere finché potete.”


Noe. Un memphis non era un gatto. Il suo aspetto poteva sembrare incredibilmente carino, ma di fatto, era da temere. Aveva anche il titolo di ‘il più forte dell’inferno’.


“Che cose ridicole.”


Grid rise dei partecipanti prima di lanciare un’occhiata a Noe. Tuttavia, Noe era un po’ strano. Il coraggioso gatto che aveva visto l’altro giorno, per qualche motivo stava tremando.


“Cosa?”


Grid si accorse dell’ansia di Noe e controllò la finestra di stato.






Nome: Noe


Specie: Memphis


Livello: 1 (0/200)


Affinità: 5/100


Salute: 5.000/5.000


Potere d’Attacco Fisico: 60  Potere d’Attacco Magico: 30


Difesa: 50  Resistenza Magica: 80


Attributo: Oscuro


Status: Impaurito


(Che significa tutto questo, miao? Perché ci sono così tanti dragoni, miao? Kyak! Padrone Pazzo sta cercando di darmi in pasto ai dragoni! Miao! Salvatemi, miao!)






Un memphis era più forte ed intelligente di molti demoni, facendolo preferire dai demoni maggiori. Infatti, non c’era una carenza di bestie demoniache nell’inferno. Possedevano un forte orgoglio ed era raro per loro farsi intimidire.


Ma la storia cambiava se entravano in gioco i dragoni. I dragoni erano le creature più forti in tutto l’inferno e sulla terra. Rappresentavano l’unica cosa di cui i memphis avevano paura.


“D-Dragoni sono spaventosi! Miao!” Noe confuse l’odore dei draghi con quello dei dragoni, perciò saltò sulle braccia di Grid. Poi Noe scosse la testa chiudendo gli occhi. “Questo padrone cattivo! Intendi buttarmi ai dragoni come cibo? Miao! Andrai all’inferno quando morirai! Miao!”


Noe borbottò con risentimento, mentre Grid rimase sconcertato.


‘Questa sarebbe la bestia più potente dell’inferno. Eppure ha paura dei draghi?’


Era una completa delusione. Grid schioccò la lingua e afferrò Noe, tenendolo a mezz’aria. Ma quest’ultimo si dimenò immediatamente.


“Salva Noe! Salvami! Miao!”


Noe gridò forte. Le sue corte zampe si misero a scalciare ed era in lacrime al pensiero spaventoso che Grid potesse gettarlo in pasto ai dragoni. Fu una scena patetica, ma Grid rimase indifferente.


“Se vuoi vivere, vola più forte che puoi ed evita i draghi. Sarai salvo una volta che arriverai a destinazione.”


Questa era la bestia demoniaca più forte dell’inferno. Grid aveva fiducia in Noe. Era ancora un cucciolo, ma Grid era certo che avrebbe avuto la meglio sui draghi.


“Vai!”


Grid spinse con forza Noe verso i nemici.


“Che vile bastardo! Togli le tue mani! Miao! Salva Noe! Miao!”


Nel frattempo, le persone si stavano sdegnando per la scena avvenuta tra Grid e Noe che le telecamere avevano ripreso.


| Oh cielo… quel gatto è terrorizzato. |


| È incredibile che un gatto possa avere le ali. Poi chiamarlo Schiavo… È Schiavo il nome del gatto? |


| È proprio una visione patetica! Non basta che Grid tratti il suo compagno animale come uno schiavo, ma ora abusa di lui mentre tutto il mondo lo guarda? È davvero troppo! |


| Anche se si tratta di realtà virtuale, abusare degli animali è esagerato. È chiaro che i gruppi di protezione animale si faranno sentire. Soprattutto, questa sCena avrà degli effetti avversi sullo sviluppo emotivo dei bambini. Qualunque genitore dovrebbe coprire gli occhi dei propri figli in questo momento. |


La folla stava fischiando.


“Grid, bastardo! Non dar fastidio al gatto!”


“Far partecipare un gatto carino alla maratona, che persona malata!”


“Non possiamo far vedere a nostra figlia un gatto che viene mangiato da un drago! I membri della commissione della competizione dovrebbero far uscire immediatamente Grid!”


“Trattare un piccolo animale come schiavo! Che demone!”


“Il gatto spaventato fa così pena… Sob sob…”


“Mamma, quel gatto, verrà mangiato dai draghi?”


“Ahh! Che paura!”


I bambini iniziarono a piangere. Ai loro occhi, Grid appariva come un demone. Ci fu una gran confusione. I membri del comitato erano preoccupati se avessero dovuto effettivamente squalificare Grid. Ma i giocatori che si erano connessi a Satisfy non avevano idea di ciò che stava succedendo.


<i>Tatang!</i>


Il cronista confermò l’orario e sparò un proiettile magico. Nonostante la situazione esterna, la maratona ebbe inizio.


In quel momento.


“…Miao?”


Noe aveva confuso l’odore di un drago per quello di un dragone. Mentre aveva problemi con Grid, sentì il suono del proiettile magico e si calmò. Poi i suoi occhi smeraldo osservarono i draghi.


“…Voi non siete dragoni, miao?” Noe ritornò in sé. “Queste lucertole bastarde mi hanno ingannato! Kyaak!”


Noe non si sentiva più nervoso. Il suo status cambiò.






Status: Arrabbiato


(E queste lucertole? Miao! Pensavo fossero dragoni, ma in realtà sono cibo! Miao! Osare ingannare una grande bestia demoniaca dell’inferno! Miao! Non vi perdonerò! Miao miao!)


Il grande demone Hell Gao mise sullo stesso piano la velocità del pavranium con quella di un memphis. Ma ad essere precisi, un memphis era di gran lunga più veloce del pavranium. Era la creatura più veloce dell’inferno.


“Kyaak!”


Nel momento in cui la maratona ebbe inizio, si assistette ad uno spettacolo sorprendente. La piccola bocca di Noe si aprì ad una grandezza assurda e inghiottì il corpo di un drago.


“U- Uhh…?”


Il padrone del drago inghiottito si spaventò. Poi un’assurda finestra di notifica apparve davanti ai suoi occhi.






[La velocità di movimento del tuo drago Johnson è scesa del 50%.]






Diverse finestre di notifica apparvero a Grid.






[La velocità di movimento del tuo memphis Noe è aumentata del 50%.]






[Ingestione dell’Anima Lv. 1]


Possiede l’abilità di portare via metà delle più alte statistiche del bersaglio e di trasferirle al suo padrone.


Tempo di Ricarica dell’Abilità: A tua scelta.


Fu il momento in cui l’effetto di ‘trasferimento al tuo padrone’ di Ingestione dell’Anima si attivò.


Traduzione di Blakriss


Editing di Cecilia Orlando
                                


                                



