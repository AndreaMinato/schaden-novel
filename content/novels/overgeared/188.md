---
weight: 1880
title: Capitolo 188
pubDate: 2025-03-12T09:08:35.667Z
tags:
    - overgeared
---


Se il Discendente di Pagma era una classe che si affidava agli oggetti, gli oratori erano invece specializzati nel parlare.


Potevano ottenere condizioni più favorevoli nelle missioni parlando con i PNG, o generare potenziamenti o depotenziamenti facendo specifici commenti. In particolare, gli oratori erano assolutamente necessari per nobili e signori. Era possibile innalzare il morale dell'esercito grazie all'eloquenza ed era facile appellarsi al popolo e prendere il controllo dell'opinione pubblica.


Ma un oratore non era una delle classi preferite dagli utenti. La maggior parte era restia a diventare oratore, per cui si trattava di una classe molto rara. Il problema stava nel fatto che era abbastanza difficile avanzare di livello. Le armi che potevano equipaggiare erano 'libri'. Avevano una sola abilità d'attacco. Non c'erano abilità di difesa o di fuga. Avevano meno salute persino dei maghi. 


Prima di tutto, il problema principale era che la loro arma era un libro. Un libro aveva l'opzione di aumentare il potere del discorso dell'oratore, ma non aveva l'abilità di incrementare il potere magico o di conservare incantesimi come le sfere. Bisognava caricarlo insieme all'arma e agitarlo contro il bersaglio. Ma questo sarebbe stato danneggiato se colpito da un libro? Per niente. Il potere d'attacco era troppo basso. Un libro provocava molti meno danni del martello di un fabbro.


L'unica abilità d'attacco che un oratore possedeva era Lingua Dispettosa. Anche questo era un problema. Non era molto pratica, perchè necessitava di un tempo di ricarica di 80 secondi e infliggeva solo un danno del 200% ad un singolo bersaglio.


Era praticamente impossibile per un oratore cacciare da solo. Dovevano contare per forza sulla caccia a squadre. Sfortunatamente, era difficile per un oratore trovare una squadra. Ciò era dovuto alla scarsa possibilità di sopravvivenza. A che importavano grandi potenziamenti e depotenziamenti?


Diventava ovvio quando un oratore partecipava ad una battaglia. Le loro parole continue erano stancanti. I membri della squadra dovevano sempre tenere d'occhio l'oratore per assicurarsi che non morisse. Alla maggior parte degli utenti non piaceva avere degli oratori in squadra. Oltre alla classe degli oratori, c'erano ecclesiastici, maghi neri, danzatori, linker, ecc. che possedevano abilità di potenziamento, per cui non c'era bisogno di aggiungere un instabile oratore alla squadra.


Di conseguenza, era molto difficile per un oratore avanzare di livello tramite la caccia. Non potevano crescere neanche tramite la produzione come le classi produttive, quindi dovevano affidarsi alle missioni per aumentare di livello.


In altre parole, il livello di difficoltà per un oratore era il più alto tra tutte le classi di Satisfy, e la maggior parte degli utenti evitava quella classe proprio per questo motivo. Ciò anche a dispetto del fatto che gli oratori venissero pagati fior di quattrini da nobili e signori in tutto il continente!


Grid era molto fortunato ad avere il 1° oratore in classifica come suo sottoposto.


'...Grid è a conoscenza di questi fatti?', si chiese Lauel mentre osservava Grid, che faceva sempre svolgere le commissioni a Huroi.


Nel frattempo, alla periferia di Winston.


“...Una spada?”


L' “eccezionale” Huroi, che aveva ottenuto una seconda classe in Satisfy. La squadra di Shay si accigliò davanti all'orrendo depotenziamento che era stato posto su di loro. Adesso l'oratore si era armato di una spada? Per di più, quella spada aveva un aspetto sinistro. Non assomigliava allo spadone che Grid aveva usato per distruggerli in passato? Sentirono l'ansia affiorare insieme a quel brutto ricordo.


'Non può essere... No?'


Shay tentò di calmarsi mentre sorrideva, a disagio.


“Un oratore armato con una spada... È comunque una minaccia poco preoccupante, no? Stai bluffando? Tu... Tu non puoi davvero usarla, non è così?”


Huroi era esattamente al 937° posto nella classifica globale. Era una posizione simile a quella di Shay ed era abbastanza alta da poter essere paragonata a quelle di Kerb e Sniffer. Nonostante questo, la ragione per cui Shay aveva osato sfidare Huroi era semplice.


Huroi era un oratore. Non era la classe più debole? Il suo livello poteva anche essere alto, ma era solo grazie al potere di Grid e alle continue battute di caccia in squadra. Huroi, da sé, sarebbe stato estremamente debole. Perché era armato con una spada?


Shay cominciò a sentirsi rapidamente a disagio. Sembrava che non riuscisse ad afferrare adeguatamente la natura di Huroi.


“...In origine, la mia era un'esistenza senza speranza.” Huroi fissò la squadra di Shay e cominciò a raccontare una vecchia storia. “Crescevo di livello superando piccole missioni. Poi un giorno.”


Sì, aveva incontrato il suo signore per la prima volta a Winston.


“Ho ottenuto la mia prima missione di livello S.”


Era stato costretto ad affrontare una missione pazzesca, in cui era stato rinchiuso in un dungeon angusto per 50 ore di tempo reale. Era stato incredibilmente doloroso. Non era un livello di difficoltà che avrebbe potuto sopportare con la sua solita mentalità.


Molte volte aveva desiderato di arrendersi e scollegarsi dal gioco. Ma aveva tenuto duro. Aveva perseverato, nella speranza di riuscire ad andare oltre i limiti di un oratore. Tuttavia, continuava ad aspettare ed aspettare.


“Credevo che non sarebbe mai finita.”


Una missione in cui doveva aspettare un salvatore che forse non sarebbe mai apparso. Huroi era mezzo impazzito per quella missione. Non aveva potuto disconnettersi per 150 ore, in tempo di gioco, ed era rimasto intrappolato in un luogo buio. Aveva perso il senso del tempo. Non era più consapevole di quello che faceva. C'era solo l'inferno.


Giusto prima che la missione raggiungesse il suo limite di tempo, un raggio di luce era penetrato nell'oscurità. Era il momento in cui era apparso Grid.


“...Il mio Signore mi ha salvato. Grazie a lui, la mia attesa non è stata vana e io riuscii a completare la missione.”


Aveva trovato una nuova forza.


Seconda classe: 'Compagno dell'Apostolo della Giustizia'.


*Un coraggio senza pari.


*Quando sei insieme all'Apostolo della Giustizia, tutte le statistiche aumenteranno del 20%.


*Può usare le abilità 'Giustizia Inviolabile' e 'Sacrificio per la Giustizia'.


Titolo: 'Colui che Supera le Avversità'.


*Possiede un'elevata forza mentale.


*Non si arrenderà davanti a nessuna prova.


*Può usare l'abilità 'Volontà Ferrea'.


“Il mio padrone mi ha dato nuova forza.”


Adesso era forte. Esisteva solo per il suo signore!


“Non permetterò a nessuno di fare del male al Mio Signore!”


La squadra di Shay si era lasciata emozionare dalla storia di Huroi.


'È una storia toccante...'


'Grid, che tipo...!'


'Mi sento il cuore pesante!<i>'</i>


Quello sì che era un oratore. La storia di Huroi costringeva chiunque ad ascoltarlo. Perciò, la squadra di Shay non aveva potuto fare a meno di concentrarsi su di essa. Era come se fossero loro i protagonisti di quella storia. Si sentirono eccitati quando Huroi arrivò al punto in cui era stato salvato. Non potevano fare a meno di pensare a Grid come una persona meravigliosa, nonostante fosse il loro nemico.


Quello era un problema.






[Sei rimasto affascinato dalla bella storia.]






[Ti senti come il personaggio principale della storia.]






[A causa della storia, hai perso ogni senso della realtà. Non sei in grado di afferrare la situazione.]






[Ti sentirai confuso per 3 secondi.]






“Heok?”






La vera arma di un oratore è la sua bocca. Permettere ad un oratore di usare la bocca era equiparabile ad un suicidio.






“C-Che succede...!”






“Merda! Che razza di abilità fraudolenta è questa?”






Il gruppo di Shay non aveva mai avuto a che fare con un oratore, quindi rimasero confusi. Huroi li fissò e gridò, “Volete provare ad uccidermi? Venite!”






[Il tuo morale si è alzato.]






[Il prossimo attacco sarà un colpo critico!]






Questo era il potenziamento più elevato di un oratore, che si applicava a tutti gli alleati per 2 secondi. Poi Huroi agitò la sua spada nera.






“Giustizia Inviolabile!”






[Giustizia Inviolabile Lv. 5 (88,1%)]






Infligge il 650% del tuo potere d'attacco.


Costo in Mana: 500.


Tempo di Ricarica: 100 secondi.






Giustizia Inviolabile era un'abilità unica che solo l'Apostolo della Giustizia e il suo Compagno potevano usare. Arrecava un danno su vasta scala e il tempo di ricarica era molto breve, paragonato al suo potere.


Ma Grid aveva usato raramente Giustizia Inviolabile dopo aver acquisito l'Arte della Spada di Pagma. Rispetto a quell'abilità di livello leggendario, Giustizia Inviolabile non aveva ulteriori vantaggi oltre ad essere un'abilità di uso immediato. Per Grid, era molto più efficiente usare l'Arte della Spada di Pagma piuttosto che Giustizia Inviolabile, dal punto di vista del consumo di Mana.


Ma Giustizia Inviolabile era l'abilità principale di Huroi. Vi si affidava così tanto che aveva già raggiunto una tremenda competenza con essa. Era al livello 5. Adesso poteva infliggere un danno del 650% su vasta scala. Per di più, la spada nera con cui Huroi era armato al momento…






[Spada Ad Una Mano Prodotta In Serie (Prototipo)]






Classificazione: Unica


Tenuta: 49/51  Potere d'attacco: 423


Velocità d'attacco: -7%  Precisione: -2%


Un lavoro di prova del fabbro leggendario G.


Una spada ad una mano che può essere usata facilmente da chiunque ed è progettata per esercitare un elevato potere d'attacco.


Ha un design aggressivo, ispirato a Dainsleif (Riproduzione), ed è riuscita a manifestare un grande potere d'attacco. Tuttavia, favorisce la convenienza, per cui il risultato complessivo è scadente; di conseguenza le funzioni addizionali, come la tenuta, sono scarse.


Se fosse stato usato l'acciaio come materiale principale piuttosto che il ferro nero, le limitazioni di questo prodotto sarebbero state ancor più evidenti e verrebbe considerato un oggetto consumabile.


Restrizioni d'uso: Livello 230 o superiore. Forza 300. Maestria della Spada Principiante.


Peso: 410.


Huroi aveva sviluppato Maestria della Spada passivamente dopo aver acquisito la seconda classe. Adesso poteva usare una spada come arma. Ma era comunque un oratore e la sua Forza era molto bassa, dunque era ancora impossibile per lui usare una spada appropriata al suo livello.


I suoi problemi erano finiti quando Grid aveva creato per lui la Spada Ad Una Mano Prodotta In Serie (Prototipo). Il nome indicava che Grid pianificava, un giorno, di guadagnare un bel gruzzolo da una sua produzione in serie, ma il suo potere d'attacco era già ben oltre i limiti di una spada ad una mano. Era paragonabile al minimo potere d'attacco di Dainsleif.


Metà delle intenzioni che Grid aveva quando l'aveva prodotta erano andate a buon fine.


<i>Kwaaaaang!</i>






[Colpo critico!]






[Hai inflitto 7,910 punti di danno al bersaglio.]






[Hai inflitto 9,250 punti di danno al bersaglio.]






[Hai inglitto 10,180 punti di danno al bersaglio.]






Gli assassini investivano i loro punti in Agilità piuttosto che in stamina. Perciò facevano affidamento su un'elevata capacità di fuga, invece che sulla difesa. Ma in quel momento erano in uno stato confusionario e non riuscivano ad evitare gli attacchi. La squadra di Shay fu colpita dal potere di Giustizia Inviolabile.


“Cough!”


“Cough!”






[Hai subito un danno fatale!]






[Non puoi recuperare il tuo stato mentale.]






L'enorme danno li rigettò di nuovo in uno stato di confusione. Era la “confusione concatenata” di cui avevano solo sentito parlare. Un oratore che riusciva a fare una cosa del genere...






'...Tutto ciò ha senso?'






'Ah... Davvero, merda...'






Shay era di cattivo umore. Avevano sognato di prendersi la loro vendetta con Grid, solo per finire poi uccisi da un suo sottoposto ancor prima di incontrarlo? E quel sottoposto era un oratore?


“Maledizione...”


Non potevano fare a meno di imprecare. Tre assassini battuti da un oratore. Se si fosse venuto a sapere, sarebbero stati ridicolizzati ovunque fossero andati. Erano anche preoccupati di perdere esperienza e oggetti preziosi.


Traduzione di Blakriss


Editing di Libusemumei
                                


                                



