---
weight: 19
title: Volume 1 - Capitolo 19
pubDate: 2025-02-27T07:44:20.593Z
tags:
    - overgeared
---


Il party principale della Gilda Tzedakah si mosse lungo la strada principale e a malapena, dopo tre giorni, riuscì a terminare il raid contro il Guardiano della Foresta.


<em>Kurururung</em>.


Il Guardiano della Foresta, che era ricoperto di minerali, cadde con un fragoroso boato. Alcuni membri del party furono spaventati dal suono e caddero a terra, diventando incapaci di resistere agli attacchi dei golem.


"Ack!"


"A- Aiutatemi!"


Coloro che caddero nel panico non poterono apprezzare il piacere del successo di un raid. Il volto di Jishuka, il capo del party, non aveva una bella espressione mentre cercava tra i resti del Guardiano della Foresta.


"Idioti, a cosa stavate facendo attenzione?"


Jishuka aveva già accuratamente mostrato ai membri del gruppo le precauzioni e le strategie prima di affrontare il Guardiano della Foresta. Ma tutto quel lavoro fu sprecato, dato che nessuno seguì il piano, eccetto per pochi membri della sua gilda. Per questo, fu frustrante per lei.


"Morirei piuttosto che vivere con l'opinione e l'abilità di apprendimento di una scimmia."


La reputazione della gilda sarebbe peggiorata a causa delle morti dei suoi membri.


"Che."


Nonostante la sua disapprovazione, lei era il genio che aveva salvato le vite dei membri del suo party, ogni volta che aveva tirato le corde del suo arco. La prima persona nella classifica degli arcieri.


Il party riuscì a malapena a scappare dalla crisi grazie alle azioni del maestro di arti marziali Regas, del branditore delle asce gemelle Vantner e degli altri membri della Gilda Tzedakah. Ma i danni furono ingenti.


"Sono state uccise un totale di 75 persone."


C'erano quattro membri della gilda nella lista dei deceduti. A differenza degli altri folli che erano morti per la loro stupidità, loro furono uccisi combattendo contro il Guardiano della Foresta.


"Ma è finita."


È stata una battaglia davvero dura.


Il Guardiano della Foresta possedeva difesa superiore, vita alta e abilità ad Area a Effetto che tennero occupati i membri principali del party. Contemporaneamente, evocava costantemente dei golem che misero pressione sugli altri membri del gruppo.


Senza le azioni schiaccianti di Jishuka e Regas, il raid avrebbe fallito al 100%. Jishuka controllò gli oggetti droppati [1] dal Guardiano della Foresta e fu incapace di nascondere il suo disappunto. Anche gli altri membri del party sospirarono.


Avevano combattuto contro il Guardiano della Foresta e i golem per due giorni, e quando il guardiano fu finalmente sconfitto, vennero disturbati da nuovi golem.


La ricompensa era un'inezia in confronto a tale sofferenza. Trenta minerali di ferro, sette minerali di oricalco e un minerale di oricalco blu.


Regas fece spallucce. "Lo Scudo di Ametista non è comparso neanche questa volta."


La Gilda Tzedakah aveva costantemente sfidato il Guardiano della Foresta una volta ogni due settimane per poter ottenere lo Scudo di Ametista. Ma la percentuale del drop era la peggiore.


'La difficoltà di una missione di grado S va oltre l'immaginazione.'


Sebbene fossero tutte missioni di grado S, la differenza tra una singola missione e delle missioni collegate era come la differenza tra il cielo e la terra. Vantner raccolse l'oricalco blu e disse:


"Per fortuna abbiamo ricevuto questo."


[Oricalco Blu]


L'oricalco è un minerale nato dal potere della luce lunare e del Guardiano della Foresta.


È impossibile consumare il potere magico del Guardiano della Foresta, ma possiede la miglior durezza e forza tra tutti i minerali.


È leggerissimo e diventa molto più forte con l'oscurità.


* Sono necessarie le abilità da fabbro di livello avanzato per fonderlo.


Peso: 3


Il valore non poteva essere determinato in quel momento, ma sarebbe diventata una merce costosa una volta che fosse apparso un fabbro di livello avanzato. Jishuka era piena di disapprovazione mentre tornava al villaggio con i membri del suo party esausti. I membri del party che erano morti erano risorti e stavano aspettando nella piazza.


Toban convertì il valore dei minerali in monete, dividendole in base al prezzo del mercato, per poi distribuirle ai membri del party. A malapena evitarono un deficit. Non ci furono lamentele da parte dei membri della gilda, ma gli utenti in generale si lamentarono della piccola ricompensa.


Ma cosa avrebbero potuto fare? Quello era stato il risultato.


Jishuka sciolse il party e radunò i membri della gilda. Poi parlò con un'espressione seria.


"Questo è già il quarto raid senza successo. Si stanno diffondendo voci tra gli utenti che non vale la pena partecipare alla retata contro il Guardiano della Foresta. Nel prossimo raid, il livello dei partecipanti sarà ancora più basso. Così è difficile."


La Gilda Tzedakah era composta dai migliori giocatori. Ma la sua reputazione era bassa e per questo rimaneva una piccola gilda.


I 17 membri della Gilda Tzedakah erano insieme da prima di Satisfy, fin dai giorni del gioco L.T.S. Era impossibile sfidare il Guardiano della Foresta con la loro sola forza. Per questo avevano attirato altri giocatori. Ma questo continuava a non funzionare.


Toban, paladino di livello 172 e capo dello staff della gilda, annuì.


"Ho bisogno dello Scudo di Ametista per una missione collegata, ma non posso farci nulla. Per il momento, dobbiamo rinunciare al raid per il Guardiano della Foresta e provare a rafforzare il potere della gilda."


Vantner, 2° posto nelle classifiche del cavaliere guardiano, non era armato con uno scudo nonostante la scelta di una classe difensiva. Invece scelse di brandire le asce gemelle.


"È giusto. È inutile in questo stato, perciò non possiamo essere impazienti. Lasciamo per un po' il raid per il Guardiano della Foresta e miglioriamo le nostre qualità."


Quando guardò i volti dei membri della gilda, tutti sembravano pensarla allo stesso modo. Solo gli occhi di Regas si stavano illuminando come lanterne. Stava chiaramente pensando "va tutto bene finché posso combattere!"


Jishuka ci pensò su e dichiarò,


"Rinunceremo al raid per i prossimi tre mesi. Nel frattempo, miglioreremo il nostro livello ed equipaggiamento. Se guadagnassimo 15 livelli nei prossimi tre mesi, non riusciremmo ad ammazzare quel tizio? Regas, tu dovresti guadagnare 20 livelli."


Jishuka rise illuminandosi. I suoi occhi a mezza luna erano sexy; tuttavia erano considerati orrendi dai membri della gilda. Il loro leader era spaventoso. Se non avessero raggiunto l'obiettivo, avrebbero davvero sofferto l'inferno. I membri della gilda, che sapevano meglio di chiunque altro quanto potesse essere perfida Jishuka, sussultarono e Regas urlò con voce tremante.


"Andiamo ad allenarci!"


Così, la Gilda Tzedakah si disperse con discrezione.


Jishuka si diresse da sola verso il magazzino della gilda. La bellezza unica del Sud America e le curve del corpo attrassero l'attenzione dei maschi. Era una ranker famosa perciò la folla intorno a lei aumentò.


Ma lei li ignorò.


Jishuka lasciò l'oricalco blu nel magazzino e si diresse verso la casa d'aste senza preoccuparsi di essere seguita o meno. L'oricalco blu era un oggetto che poteva essere venduto più in là, ma non ora. Al momento, il minerale di ferro e l'oricalco sarebbero stato venduti al miglior prezzo.


Jishuka registrò i minerali prima di guardare nella casa d'aste.


"Mostrami la lista delle Frecce di Jaffa."


Una schermata trasparente comparve di fronte a Jishuka. La lista delle Frecce di Jaffa registrate recentemente alla casa d'aste apparve sullo schermo. Il prezzo per l'acquisto immediato per le Frecce di Jaffa era di sei monete d'argento.


Era un prezzo incredibilmente alto per una freccia, ma non poteva considerare altre frecce una volta usate quelle. Jishuka fece scorrere tutte le frecce presenti sulla lista. Non le importavano i soldi. Investì i soldi ottenuti dall'essere una top ranker e individuò esattamente dove li avrebbe usati.


"Cos'è questo?"


Jishuka confermò il prezzo d'asta per le Frecce di Jaffa nella parte bassa della lista e si accigliò. Era l'unico senza un prezzo d'acquisto immediato. Inoltre c'erano un totale di 99 offerte, con l'offerta più alta a 18 monete d'argento.


Jishuka si chiese quale pazzo avrebbe offerto il triplo del prezzo per una Freccia di Jaffa, ma poi notò che il nome delle frecce era in viola, non in bianco.


'Ho visto male?'


Sbatté le palpebre ma il colore rimase viola. Immediatamente controllò i dettagli.


[Speciale Freccia di Jaffa]


Classificazione: Epica


Potere d'attacco: 35~42


Una freccia realizzata da un artigiano con grandi capacità e potenziale ma con scarsa esperienza e reputazione.


Per l'effetto ottenuto dalla combinazione della jaffa con l'acciaio, possiede una penetrazione estremamente alta e ignora alcune delle difese del nemico.


* Ha una certa probabilità di ignorare la difesa del nemico.


Peso: 0.1


" ...!"


Gli occhi di Jishuka si spalancarono. Se non sapesse che la gente la stesse osservando, avrebbe urlato.


'Incredibile!'


Jishuka era sorpresa più che meravigliata. Aveva giocato su Satisfy ogni giorno negli ultimi sei mesi e aveva condiviso avventure con tutti i tipi di persone. Aveva raccolto più informazioni possibili usando soldi e i membri della sua gilda.


Ciò nonostante, mai si sarebbe immaginata che sarebbe esistita una freccia classificata come epica. Era convinta che le frecce fossero incondizionatamente degli oggetti normali.


Era andata da famosi fabbri con diversi materiali per chiedere loro di realizzare delle frecce, ma tutte quelle nate dalle loro mani erano normali. Non aveva mai sentito né visto una freccia di livello più alto.


Fino a quel momento! Frecce epiche, non rare, erano apparse di fronte a lei. Inoltre, la prestazione era disonesta.


Jishuka fece subito un'offerta. Il prezzo dell'offerta era di 35 monete d'argento.


Era difficile giudicare se le frecce ne valessero la pena considerando che erano consumabili, ma ne aveva bisogno considerandone la scarsità. Inoltre era convinta che potessero essere usate come arma segreta contro un potente avversario.


'Chi è la persona che le ha fabbricate?'


Pensò subito a due persone. I fabbri classificati in 1° e 2° posizione, Panmir e Steng. Tuttavia, non combaciavano con la spiegazione secondo cui al fabbro 'mancano l'abilità e la reputazione', dal momento che entrambi avevano una grossa reputazione.


'...Un fabbro che li supera si sta nascondendo.'


Probabilmente si trattava di un fabbro che si era concentrato sul livello dell’abilità, ma il livello del giocatore era basso e per questo non era entrato in classifica. La spiegazione di 'grande abilità e potenziale' l'avevano fortemente convinta.


'Se lo trovassi...'


Jishuka annullò la registrazione del minerale di ferro nero e dell'oricalco.


'Grazie al raid per il Guardiano della Foresta, ho regolarmente raccolto dei minerali.'


Intendeva usare i migliori minerali come esca per il fabbro che aveva realizzato le frecce epiche.


{Contatta tutti i giocatori nella top 100 della classifica dei fabbri e misura il loro livello di abilità. Fai una piccola lista di coloro che possiedono un livello di abilità più alto rispetto al livello del loro personaggio.}


Il comando di Jishuka apparve nella finestra della chat di gilda e agitò i membri della gilda.


{Che stai dicendo all'improvviso? Contattare i fabbri così dal nulla?}


{Dobbiamo aumentare di livello!}


Jishuka bloccò l'opposizione.


{Silenzio! Qualcuno dalle grandi capacità si sta nascondendo! Se lo trovassimo e lo facessimo unire alla gilda, il raid per il Guardiano della Foresta non sarebbe un problema.}


{È così bravo?}


{Questo fabbro è migliore di Panmir e di Steng. La qualità degli oggetti che produce sembra essere al di sopra di quella degli oggetti esistenti. Fino ad ora, non si è mostrato perciò nessuno era a conoscenza di questo fabbro, ma ora non è più così. Tutte le gilde del continente cercheranno freneticamente di scovare il fabbro. Non possiamo perderlo... Trovatelo! Trovate il fabbro prima di chiunque altro.}


{Se lo dice il Capo...}


{Questo fabbro deve essere grosso. Okay, troviamolo!}


Come da regola, la Gilda Tzedakah non accettava nuovi membri. Erano un piccolo numero di elite che riconoscevano e si affidavano solo l'uno sull'altro dai tempi di L.T.S. Il loro piccolo numero era un vincolo e la crescita della loro gilda era lenta, ma nessuno se ne lamentava.


Non potevano occupare i castelli come le grandi gilde, ma nessuno temeva la loro potenza. Non avevano una grossa reputazione come le grandi gilde, ma mostravano la loro autorità con la forza. I membri della Gilda Tzedakah occupavano i primi tre posti delle classifiche di ogni classe da sei mesi, da quando avevano iniziato a giocare su Satisfy, perciò erano sicuri di sé ed orgogliosi.


I 17 membri, la cui forza li avrebbe resi i migliori nel loro paese, per la prima volta si interessarono ad un'altra persona dai tempi di L.T.S.[2]


"Qualcuno ha di nuovo alzato il prezzo dell'offerta?"


Jishuka ricevette la notifica che la sua offerta sulle Speciali Frecce di Jaffa aveva fallito e non esitò a fare un'altra offerta.


Le prime frecce epiche! Il prezzo dell'offerta salì alle stelle.


[1] Oggetti in caduta dal nemico sconfitto, raccolti poi dai giocatori.


[2] Acronimo per Last Team Standing: modalità di gioco in multiplayer dove lo scopo della squadra è rimanere la sola in vita, eliminando tutti i componenti dell’altra.
