---
weight: 190
title: Capitolo 190
pubDate: 2025-03-12T09:08:35.668Z
tags:
    - overgeared
---


Un anno e mezzo prima, in Satisfy. In questa storia Grid era ancora al livello 21 dopo essere diventato il Discendente di Pagma.


'Che ne dici di una gara di produzione di oggetti per la fucina?'


La Compagnia Mero sfruttava senza scrupoli gli abitanti di Winston, quando Rabbit andò da Khan e gli sottopose quell'idea. Dal punto di vista di Khan, accettare l'offerta e vincere la gara era l'unico modo per tenersi la fucina.


Ma Khan era ancora un alcolizzato e non era in condizione di gareggiare. Non poteva dimostrare a pieno le sue abilità di fabbro. Perciò Khan aveva chiesto a Grid di partecipare alla gara al posto suo. Grid era stato accecato dalla ricompensa e aveva accettato prontamente.


Aveva gareggiato con Euphemina, assunta dalla Compagnia Mero per creare un oggetto. Il risultato era stato la sconfitta di Grid. Avrebbe vinto se la competizione fosse stata normale, ma a causa della tirannia della Compagnia Mero, era stato arrestato durante la gara e messo in prigione.


La situazione era disperata. Grid era stato così sfortunato da fallire la missione ed era rimasto bloccato in prigione a fumare dalla rabbia. Aveva completamente perso la testa, gridando che gli dei del gioco l'avevano maledetto. Ma poi era apparso un salvatore inaspettato.


Era Euphemina. Grazie al suo aiuto, Grid era riuscito a riconquistare il Pugnale Perfetto, a salvare Huroi e a guadagnarsi il titolo di “Apostolo della Giustizia”. Strettamente parlando, Euphemina era stata la salvatrice di Grid. Ma...


'Non sono per niente contento.'


Grid si sentiva a disagio a ritrovarsi di nuovo con Euphemina. Gli tornarono in mente alcuni vecchi ricordi, a cui non era associato alcun sentimento positivo. Non era perché provasse antipatia nei confronti di Euphemina. Grid era semplicemente spaventato.


'Se non riesco a creare una sfera con classificazione Unica... Che farà?'


Grid non conosceva gli svantaggi della classe Duplicatore, e credeva che Euphemina fosse la miglior OP. Era sospettoso verso chiunque fosse più forte di lui. Euphemina voleva una sfera che fosse almeno di classificazione Unica; in cambio gli avrebbe restituito il Pugnale Perfetto.


E se non avesse soddisfatto le sue aspettative? Lo avrebbe ucciso se avesse creato una sfera Rara o Normale?


Grid era davvero terrorizzato. Non poteva resistere ad un bombardamento dei migliori incantesimi di Euphemina.


“È passato un bel po' di tempo.”


Dall'altro lato, Euphemina era molto contenta di vedere Grid. In passato, Grid si era comportato deliberatamente (?) da sciocco, ma in realtà aveva una classe leggendaria. Era contenta del fatto che il famoso Discendente di Pagma avrebbe realizzato un oggetto solo per lei.


“Ho visto la tua performance alla Competizione Nazionale in TV. Sei stato grande.”


Euphemina lo accolse con occhi seducenti e mise in mostra la sua eccezionale bellezza che attirava sempre l'attenzione di chiunque. Gli astanti cominciarono ad agitarsi.


“Chi è quella ragazza?” 


“È davvero adorabile. Vorrei mettermela in tasca.”


“Dannazione Grid... Ha già Yura e Jishuka, e adesso ecco anche questa ragazza. Sono seriamente invidioso.”


“Le bellezze vanno sempre dietro agli eroi. Il dio Grid si merita di essere il re dell'harem.”


Euphemina era di bassa statura, 150 cm, e aveva una figura esile. Il viso innocente era grazioso e stimolava nelle persone un istinto protettivo. Alcuni uomini erano pieni di desiderio per lei. Ma non rientrava nei gusti di Grid. Lui preferiva un corpo più maturo, piuttosto che uno infantile come quello di Euphemina. Perciò, Grid riusciva a mantenersi calmo senza farsi influenzare da Euphemina.


“Ci sono troppe persone che ci guardano. Parleremo dopo che ci saremo spostati da qui.”


'Ha ancora quell'atteggiamento.'


Anche l'ultima volta che si erano incontrati Grid si era comportato a quel modo. Era indifferente alla sua bellezza. Non importava quanto provasse a fare gli occhi dolci, lui non lo notava mai. Sospettava persino che fosse gay o impotente. Ma era finito in uno scandalo con Yura e Jishuka durante la Competizione Nazionale.


L'orgoglio di Euphemina era ferito.


<i>'</i>Yura e Jishuka sono meglio di me?<i>'</i>


Seguì la squadra di Grid col viso imbronciato e presto arrivarono al Castello di Winston.


“Benvenuti!”


I soldati salutarono Grid e si affrettarono ad aprire i cancelli.


“Avete lavorato sodo.”


Grid salutò con naturalezza i soldati ed entrò. Euphemina lo ammirava. “A quanto pare sei diventato un nobile?”


Mentre negli ultimi anni il livello complessivo degli utenti era aumentato, un bel po' di ranker erano anche diventati nobili. Gli esperti ipotizzavano che ci fossero almeno 15 ranker che si erano guadagnati il titolo di barone. Anche Euphemina voleva diventare una baronessa. Come si aspettava, una classe leggendaria era davvero qualcosa di grandioso.


Poi il ragazzo con l'ID di Lauel disse, inaspettatamente: “È un visconte. Inoltre, è anche il marito di Lady Irene.”


“...Uh?”


Euphemina era scioccata. Non era un barone, ma un visconte? Era allo stesso livello dei padroni delle grandi gilde come Zibal e Chris?


'E Lady Winston...'


Irene. Era l'unica erede del Conte Steim, uno dei maggiori potenti nel Regno di Eternal. Il suo matrimonio era abbastanza significativo da causare rivolte nel mondo. Ma suo marito, il cui nome non era stato divulgato, era un utente e non un PNG nobile?


'Era Grid...'


Non avrebbe potuto sposarsi con una nobile solo perché possedeva una classe leggendaria. Il rapporto tra Grid e Irene era ovviamente più profondo di quanto si pensasse. Quel tipo di legame non si sviluppava per caso. Euphemina fraintese, pensando che Grid avesse approcciato intenzionalmente Irene per sposarla.


'Sposare un PNG... Sta facendo un gioco completamente diverso dagli altri.'


Era come quei giochi di simulazione di appuntamenti che piacevano tanto alle ragazze.


'Fantastico.' Gli occhi di Euphemina brillavano luminosi come torce, mentre guardava Grid. 'Il primo giocatore con una classe leggendaria trascende ogni senso comune.'


Grid era la prima persona di cui Euphemina non potesse duplicare le abilità. Perciò, tendeva a sopravvalutare Grid. Durante la Competizione Nazionale, le persone avevano ignorato Grid per il suo controllo scadente. Ma lei la pensava diversamente.


'Non ha alcun bisogno del controllo, dato che sa usare le sue abilità solo approssimativamente.'


La prova per questa sua ipotesi le era stata data dalle azioni schiaccianti di Grid nel PVP. Forse era stato il fato non essere propizio, ma Euphemina era fiera di conoscere Grid. Ma lui non sapeva niente dei suoi pensieri. Non gli interessavano.


“Hai ottenuto tutti i materiali necessari per creare la sfera?”


Alla fucina del Castello di Winston.


Grid chiese con voce brusca mentre accendeva la fornace. Euphemina si sentì sconsolata davanti al suo continuo atteggiamento apatico e rispose con una faccia tetra.


“Naturalmente. Mi ci è voluto un anno per ottenere il metodo di produzione della sfera e poi altri sei mesi per trovare tutti gli ingredienti nella lista. La mia preparazione è perfetta.”


'Un anno? Metà anno?'


Era pazza? Sprecare un anno e mezzo solo per creare un singolo oggetto? Grid pensò che Euphemina fosse una sciocca. Ma in realtà, Euphemina era perfettamente normale.


Gli utenti giocavano con specifici obiettivi. La caratteristica dei giocatori seri era quella di fare del proprio meglio per raggiungere quegli obiettivi, indipendentemente dal tempo necessario, mentre i giocatori più superficiali si arrendevano alla prima difficoltà.


Euphemina era un ranker privato di livello 283, quindi naturalmente era una giocatrice seria. Non pensava fosse strano impiegare un anno e mezzo per ottenere la sfera migliore. Era semplicemente il modo in cui lei si godeva il gioco.


In passato, anche Grid era stato come lei. Aveva scoperto il Raro Libro di Pagma dopo che aveva speso un paio di mesi a lavorare sodo, senza arrendersi. Ma Grid era cambiato. Si era dimenticato come fosse godersi il gioco, perrchè lo considerava ormai come un mezzo per fare soldi. In quel momento, era impossibile per Grid comprendere Euphemina.


'È davvero spaventosa...'


Non poteva deluderla. Non voleva immaginare le terribili cose che sarebbero successe se avesse mandato in fumo un anno e mezzo del duro lavoro di Euphemina.


'Deve avere almeno una classificazione Unica.'


Grid aveva promesso. Pregò gli dei.


'Dio, Buddha, Dea Rebecca, Dio Judar, Dio Dominion, vi prego, proteggete la mia esperienza.'


Grid forse non era religioso, ma non rifiutava l'esistenza di un dio. Pregò sinceramente tutti gli dei più popolari, nella realtà e in Satisfy. Li implorò di aiutarlo a realizzare una sfera con classificazione Unica. Dopo una breve preghiera.


“Iniziamo.”


Grid si preparò e passò al dunque.


Poi.


“Lo sto chiedendo a te, il fabbro leggendario.”


Euphemina porse a Grid il metodo di produzione, che aveva impiegato un anno ad ottenere.






[Hai ottenuto 'Metodo di produzione della Sfera di Mumud'.]






'...Mumud?'


Il nome della sfera più potente al mondo era davvero tremendo. Era deluso.


'È come Dainsleif.'


Grid non aveva idea di chi fosse Mumud. Quindi rimase sorpreso quando aprì il metodo di produzione.


'Questo...!'






[Metodo di produzione della Sfera di Mumud]






Condizioni di Apprendimento: Aver padroneggiato l'abilità Maestria del Fabbro. Oppure possedere l'abilità Maestria del Fabbro Nanico al livello 5 o oltre.


*Sfera di Mumud


Una sfera progettata dall'artigiano nanico Milepeu, che insegnò a Pagma prima che diventasse una leggenda. Era ampiamente conosciuta come Sfera di Mumud perchè il discepolo di Braham, Mumud, amò questa sfera per tutta la sua vita.


Bisognava saper padroneggiare Maestria del Fabbro? Le condizioni di apprendimento erano insolitamente alte. Era il livello più alto tra tutti i metodi di produzione che Grid aveva acquisito fino a quel momento. Nemmeno Albatino, definito come il più grande fabbro prima dell'arrivo di Pagma, sarebbe stato in grado di realizzare quella sfera.


In altre parole.


'Questa sfera, è un oggetto di livello superiore persino a Dainsleif.'


Si trattava di un metodo di produzione molto prezioso che aveva ottenuto gratuitamente, senza dover pagare nulla. Euphemina non aveva sprecato quell'anno e mezzo che aveva impiegato per ottenerlo. Grid la ringraziò. Sentì di apprezzarla per la prima volta.


“Euphemina.”


“Uh?”


Euphemina fu sorpresa quando Grid la chiamò per nome per la prima volta. Le promise, “Farò del mio meglio.”


“...”


Ritrovarsi dopo un anno e mezzo. Grid non aveva mai prestato attenzione a Euphemina, neanche una volta. Ma il suo atteggiamento cambiò in quel preciso momento. La osservò con occhi calmi. La sua espressione lo faceva apparire come un uomo completamente diverso.


Euphemina riacquistò fiducia e sorrise vivacemente.


“Grazie.”






Una finestra di notifica apparve davanti a Grid.






[Hai ottenuto 'Metodo di produzione della Sfera di Mumud'.]






'Interessante.'


Questa era una rara opportunità per creare un oggetto eccezionale. Da fabbro, Grid si sentì estremamente motivato.






Traduzione di Martina Procida


Editing di Libusemumei
                                


                                



