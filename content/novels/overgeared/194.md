---
weight: 1940
title: Capitolo 194
pubDate: 2025-03-12T09:08:35.668Z
tags:
    - overgeared
---


“Jishuka, prendi i ragazzi e diventate miei sottoposti.”


Nel momento in cui Grid disse questo, Lauel trasalì e gli inviò frettolosamente un sussurro.


- Grid, cosa hai appena detto?


Grid era confuso.


- Che c’è di sbagliato?


Lauel parlò frustrato.


- Il tuo modo di parlare è sbagliato!


Lauel sapeva che la Gilda Tzedakah era una gilda prestigiosa che esisteva sin dai giorni del L.T.S. La portata era piccola, ma avevano una tradizione di almeno sei anni. Avevano l’orgoglio di coloro che regnavano dall’alto, ma piuttosto che rispettarli, Grid gli aveva detto di diventare suoi subordinati? Era ovvio che gli orgogliosi membri della gilda sarebbero stati delusi e disgustati dal fabbro.


<i>- Dovresti negoziare. Devi rispettarli e poi convincerli a collaborare. Pensi che parlandogli in questo modo, ti seguiranno senza problemi?</i>


“...”


Grid si rese conto del suo errore. Pensandoci dal punto di vista dei membri della gilda, realizzò di aver fatto uno sbaglio enorme. 


‘Disgustoso.’ Era in questo modo diverso da Lee Junho ai tempi delle scuole superiori, che faceva tremare Grid soltanto perché era più forte? ‘Innanzitutto, le parole che ho scelto erano sbagliate.’


Le cose, però, erano cambiate da quando era entrato nella Gilda Tzedakah. Erano arrivati a conoscersi a poco a poco, e aveva un sacco di ricordi con i membri della gilda. Li riconosceva come amici o colleghi, eppure gli aveva detto di diventare suoi sottoposti, come se fossero dei servi.


Grid era davvero deluso da sé stesso.


‘Come ho potuto trattarli in questo modo?’


Li controllava con i suoi oggetti, quindi che li percepisse subconsciamente inferiori a lui?


‘Sono migliore di loro. Anche io ho un’importante reputazione.’


Li stava ignorando? Proprio come gli ex-compagni lo avevano ignorato in passato?


‘Dannazione! Soltanto poco tempo fa alla Competizione Nazionale, mi ero reso conto di aver combattuto per i miei compagni!’


Il carattere di Grid si era rinforzato ed era maturato rispetto al passato, ma solo questo. La sua personalità era ancora carente. La prova era la sua invidia della popolarità di Noe, e il fatto di aver scritto dei commenti calunniosi su di lui in internet. La sua natura era pregna di presunzione ed egoismo, per colpa dell’ambiente a lui sfavorevole, e per questo non era riuscito a maturare in un così breve lasso di tempo.


Però...


“Perdonatemi, correggo quello che ho appena detto.”


Per natura, Grid era anche qualcuno che risisteva duramente. Grazie ai suoi sforzi, riusciva a malapena ad essere al centro del gruppo a scuola, nonostante non avesse talenti. Inoltre, era riuscito a diventare la prima classe leggendaria all’interno di Satisfy.


Finché avesse realizzato e corretto i suoi errori, sarebbe cambiato velocemente.


“Lo dirò di nuovo. Tutti voi, per favore, unitevi alla gilda che io creerò. Voglio continuare a stare con voi, e ho bisogno della vostra forza. Anche io vi darò la mia...Uniamoci per creare un paese. Vi considero amici e colleghi, quindi vi prego.”


Grid fece un profondo inchino. Il suo atteggiamento era molto rispettoso. Le espressioni tese di Jishuka e dei membri della gilda tornarono lentamente rilassate.


Jishuka parlò, “Dacci del tempo per discuterne.”
<p style="text-align: center">***</p>
“Cosa dovremmo fare?”


Grid tornò a Winston dopo aver fatto clamore. La Gilda Tzedakah cominciò ad intraprendere una discussione approfondita.


“Grid è un’esistenza necessaria per noi, non solo come fabbro, ma anche come guerriero. È una fonte di grande forza. Non possiamo perderlo.”


“Sono d’accordo per quello, ma può essere il capo di una gilda?”


C’era bisogno di leadership per mandare avanti un’organizzazione, e per esercitarla era necessario avere carisma per obbligare le persone o renderle leali. Quell’abilità, però, non era qualcosa che chiunque poteva possedere.


Per quale motivo la Gilda Tzedakah opera su piccola scala? C’erano molte ragioni, ma quella importante era che non c’era un capo. Coloro che agivano per arrivare in cima possedevano forti tendenze individualiste e nessuno di loro aveva talento per guidare gli altri. Anche Jishuka era limitata semplicemente nel dare ordini al personale attuale.


Grid era taccagno, pieno di invidia e agiva solo per soldi, quindi poteva svolgere il ruolo del leader? Per di più, voleva diventare re? Era impossibile.


“Una persona perspicace come Lauel può rimediare alla mancanza di intelligenza di Grid, ma è impossibile per qualcuno che non è un leader mantenere o espandere un’organizzazione.”


“Esatto. Se Grid creasse una gilda, non crollerebbe subito?”


Un capo competente di una piccola gilda era migliore di un capo incompetente di una gilda più grande. Tutti la pensavano così. Erano convinti che fosse il sogno irrealizzabile del fabbro, ma una persona inaspettata si fece avanti con un’opinione diversa.


“Grid è un leader naturale.”


Cos’era quest’assurdità? Gli sguardi di tutti si focalizzarono sulla persona che aveva catturato il loro interesse, Toban. Era il capo dello staff della Gilda Tzedakah, che in passato era stato schiavo di Grid. Una volta, era riluttante nei suoi confronti, ma adesso apprezzava il fabbro più di chiunque altro.


“Cosa è necessario per essere un leader? Non è unire e mandare avanti l’organizzazione per poi alla fine svilupparla? Pensateci. Grid ha un potere che può sostituire la leadership.”


<i>Buzz buzz.</i>


I membri della gilda cominciarono a mormorare.


“Un potere che può sostituire la leadership?”


“E qual è? Non riesco a immaginarlo.”


Toban diede un indizio ai membri della gilda che non riuscivano a capire. “Non lasciatevi sfuggire il fatto che Satisfy è un gioco.”


“Ah...!” Jishuka e Pon ci arrivarono prima di tutti gli altri. Gridarono in corso. “Gli oggetti!”


Toban ne fu soddisfatto.


“Esattamente. Quando le persone giocano hanno un desiderio primario, e Grid può soddisfare quel bisogno. Finché creerà oggetti per i membri della gilda, loro non lo tradiranno mai, e Grid maturerà cercando di fare del suo meglio per la gilda.”


La ragione principale per cui la Gilda Tzedakah era restia nel perdere Grid era per la sua abilità nel creare oggetti. Esatto, almeno all’interno di Satisfy, Grid era pienamente qualificato per essere un leader.


“Se Grid producesse oggetti per i membri della gilda con grandi risultati come ricompensa, questi non vorrebbero mai più lasciarlo. Allo stesso tempo, diventeranno a mano a mano degli élite.” 


“Proprio come noi...”


Innanzitutto, una persona intelligente come Lauel non sarebbe diventato colui che avrebbe reso Grid un re se non avesse avuto una ragione. Egli aveva ovviamente pianificato di promuovere la gilda più forte attraverso il fabbro. La gilda sarebbe diventata tremendamente forte per mezzo degli oggetti.


“È una fortuna che Grid abbia Lauel.” Queste furono le parole di Jishuka, che continuò. “Grazie a lui, Grid potrà regnare dall’alto.”


Al momento, Erede di Pagma era la classe esistente più potente, ma erano presenti all’interno di Satisfy un totale di nove classi leggendarie. Essendo un fabbro, Erede di Pagma era relativamente debole in combattimento rispetto alle altre classi dello stesso rango.


Se Grid avesse continuato a giocare in modo individuale, sarebbe arrivato prima o poi il giorno in cui non avrebbe potuto superare questo limite e avrebbe dovuto cedere la posizione del miglior giocatore a qualcun altro.


La storia, però, sarebbe cambiata se fosse stato capo della gilda più forte, quella che soltanto lui avrebbe potuto creare! Questo potere avrebbe permesso a Grid di regnare dalla cima!


“Perché non diventiamo subordinati di Grid? Lo stesso abbiamo raggiunto le limitazioni per espandere la nostra forza.”


“Lo penso anche io. Non voglio vedere la gilda di Zibal o quella di Chris inglobare lentamente questo continente.”


“Certo… A differenza del L.S.T., c’è un limite a quello che un piccolo gruppo di persone può fare all’interno di Satisfy. Sarebbe meglio essere inclusi più in là in una potenza maggiore.”


“Non potrò mai scappare dagli oggetti di Grid. Voglio seguirlo in maniera incondizionata.”


Tutti i membri della gilda erano d’accordo. Era deciso.


Jishuka si alzò e dichiarò, “Oggi, la Gilda Tzedakah verrà sciolta. I 21 membri, inclusa me stessa, diverranno subordinati di Grid.”


Sognavano di diventare i più forti, come se fossero nel L.T.S. In modo da perseguire quei sogni, scelsero Grid. Grazie a questa scelta, il fabbro inglobò la più grande potenza gratuitamente. Fu un evento che sarebbe passato alla storia.


***


La gilda che aveva rappresentato fino ad ora il Regno Eternal era la Gilda Giant. La Gilda Tzedakah era nota per il suo ristretto numero di élite, ma non era paragonabile alla Gilda Giant in quanto quest’ultima aveva più di 700 persone. Era ad un livello tale da poter affrontare la Gilda Snake, che stava espandendo il suo potere nel Regno Haken.


“Un’armata di golem?”


Città di Pedro, nella parte più a sud del Regno Eternal, 


Chris era scioccato. Più di 1,000 golem stavano avanzando verso il regno.


“Che genere di mago può controllare più di 1,000 golem? Non è possibile, neanche se tutti i migliori maghi del continente mettessero insieme i loro poteri. Non è assurdo?”


I golem vagavano in un’area specifica. Piuttosto, si stavano muovendo verso una destinazione precisa, quindi qualcuno li stava senza dubbio controllando. Uno dei sette capitani, Zirkan, rispose ad un incredulo Chris.


“Questa informazione è sicura. Al momento i golem stanno avanzando verso il Regno Eternal, ed è probabile che il sud sarà il primo obiettivo, dato il loro schema di movimento.”


Un altro dei sette capitani, Asellas, parlò. “In futuro, ci sarà una missione da parte del re di Eternal per sconfiggere l’esercito di golem.”


Chris fece un ampio sorriso. “Questo è un buon segno.”


E se anche si fossero radunati più di 1000 golem? Erano soltanto un ammasso di pietre, e Chris era determinato per sconfiggerli in modo da aumentare la reputazione della gilda e il loro contributo al regno.


“Questa è l’occasione per diventare conte.”


Dopo la sconfitta di Chris per mano di Regas alla Competizione Nazionale, la Gilda Giant era frastornata. La sconfitta del capo della gilda ne aveva ridotto il morale, e sembrava che la gilda percorresse la via del declino.


Tuttavia, Chris era una persona dal carisma notevole. Guidò la Gilda Giant insieme ai sette capitani, che così sfuggì alla confusione. Vantavano una potenza più forte di prima.


Chris era sicuro.


“Saremo preparati a fondo quando arriverà la missione del re. Prima di tutto, dite ai maghi di conservare nelle loro sfere degli incantesimi ad area, e distribuite grosse armi a chi infligge danni fisici.”


Un paio di giorni dopo, poi, arrivò un messaggio dalla capitale.


“In nome del 13esimo re del Regno Eternal, Re Wiesbaden. Visconte Chris, annientate i golem che osano avanzare verso il mio sacro regno!”






[Guerra di Difesa]






Difficoltà: S


Precisamente 12,31 golem hanno attraversato il confine del Regno Eternal.


Difendi il Regno di Eternal.


Condizione per il Successo della Missione: Respingi l’armata dei golem (0/1231)


Ricompensa per il Successo della Missione: Una piccola città; 25,000 monete di contributo per il regno; il livello della gilda aumenterà di 1; compenso di due milioni.


Fallimento della Missione: I golem avanzeranno fino alla capitale del Regno Eternal, che cadrà nel caos.


Erano ricompense colossali.


Il sangue di Chris ribolliva.


‘Zibal, non sarai il primo utente a diventare conte. Io sarò anche il primo ad ottenere 1,000 membri della gilda!’


Chris non ne dubitava. Aveva esperienza nel completare missioni della gilda dal grado A di difficoltà, perciò non si tirò indietro davanti ad una di grado S. Voleva semplicemente sconfiggere i golem per raggiungere i suoi obiettivi. Fra tutti i membri della Gilda Giant, non c’era nessuno che pensava che la missione sarebbe potuta fallire.


Tre giorni dopo, per il mondo vennero trasmesse notizie dell’ultima ora.






[Qualche giorno fa, dei golem provenienti da tutto il continente si sono raggruppati e sono avanzati nel Regno Eternal. La Gilda Giant si è attivata per intercettarli...]






Fu una tragedia. La Gilda Giant poté sconfiggere soltanto 300 golem, e la parte sud del regno fu distrutta. Chris era disperato mentre osservava Pedro, ingoiato da un incendio divampante.


“Come è potuto succedere...?”


Un anno e sei mesi fa.


Quando Chris era diventato visconte e aveva ottenuto Pedro, il villaggio in cui era arrivato era piccolo. Nel corso del passato anno e mezzo, Chris lo aveva fatto sviluppare in una città. Fu persa in un istante. Tutti gli edifici crollarono, mentre migliaia di PNG si dissolvevano in luce grigia. Il danno sarebbe stato difficile da riparare.


Chris era frustrato, ma non aveva altra scelta se non guardare i golem mentre avanzavano verso la capitale. La vera destinazione della potente armata di golem era il nord del Regno Eternal. Avevano in mente di avanzare dal sud verso il nord attraverso la capitale.


Il grande mago Braham aveva ordito questo soltanto per attirare l’attenzione di Grid.


 






Traduzione di MoonRoro29


Editing di Libusemumei






 




                                


                                



