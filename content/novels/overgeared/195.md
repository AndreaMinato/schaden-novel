---
weight: 1950
title: Capitolo 195
pubDate: 2025-03-12T09:08:35.668Z
tags:
    - overgeared
---


L’umanità aveva cominciato a ricevere notizie tramite gli smartphone dozzine di anni prima. Tuttavia, i giornali avevano comunque una solida clientela.


Metropolitana piena. Alcuni passeggeri avevano i giornali in mano. I giornali venivano pubblicati da parti diverse, evidenziati dalle differenti posizioni politiche. Eppure, i giornali avevano tutti gli stessi titoli.


[L’attacco dell’Esercito del Golem al Regno di Eternal]


Un mese dopo la Competizione Nazionale. Non c’erano stati eventi particolari dentro Satisfy, eccezion fatta per Kraugel che era stato il primo giocatore ad ottenere il terzo avanzamento di classe. 


L’Internet era in tumulto. 


- <i>Perché il Regno di Eternal? Il Regno di Eternal è neutrale, quindi non dovrebbero esserci zone ostili verso di loro, giusto? Quale regno ha mandato dei golem nel Regno di Eternal?</i>


<i>- Ci sono 17 regni nel continente. Hanno tutti i loro interessi, quindi neanche un regno neutrale ha la certezza di rimanere al sicuro.</i>


<i>- Non è impossibile che un paese da solo abbia la forza di mandare tutti quei golem? È impossibile controllare così tanti golem a meno che decine di maghi potentissimi uniscano le forze.</i>


<i>- Wow! Molti paesi si sono alleati per attaccare il Regno di Eternal…?</i>


<i>- È l’anticipazione di un attacco enorme? </i>


<i>- Non importa quanto siano folte le loro fila, i golem sono golem. Come ha potuto la Gilda Giant farsi distruggere dai golem? </i>


Il livello di Chris era 298 e aveva la fierezza del giocatore terzo classificato. I sette capitani erano giocatori classificati nei primi posti ed erano di livello superiore al 260, e livello medio dei 700 membri della Gilda Giant era il 180. Era davvero incredibile che più di 1.000 golem con un livello massimo di 200 avessero potuto compiere una carneficina unilaterale della Gilda Giant.  


Mentre il mondo diventava sempre più confuso, un filmato cominciò ad essere mostrato in giro per il mondo. 


| Questo è un video della guerra del Regno di Eternal che abbiamo appena ottenuto. Guardate questo video e capirete quanto è dura l’attuale crisi del Regno di Eternal. |


Lo schermo cambiò.


“Attraverso questa guerra, la nostra Gilda Giant farà un passo avanti. Registra questo momento glorioso attentamente.”


Il video iniziava con Chris che parlava direttamente alla camera. 


<i>Kuooong! Kuoong!</i>


Si sentiva da lontano il suono spaventoso di passi che facevano tremare la terra. Il punto di vista della telecamera, e anche gli occhi di Chris e dei membri della gilda, si spostarono verso l’orizzonte.


<i>Kuoooh!</i>


Uno, due, tre. Dieci, cento. Più di mille golem si stavano lentamente ma inesorabilmente avvicinando dall’orizzonte. Si avvicinavano lentamente. L’aspetto dei golem allineati era davvero incredibile. Sembravano un crinale. 


La dimensione dei golem era diversa. I nomi erano davvero inusuali. C’erano circa mille ‘golem antichi’ che non sembravano molto diversi dagli golem preesistenti, e 200 golem piccoli con le stesse sembianze di quelle che gli umani chiamavano ‘bambole dell’anima’. Infine, c’erano 12 golem extra large che superavano gli otto metri di altezza e quattro metri di larghezza che venivano chiamati ‘armi antiche’. 


“I nomi sono fantastici”. Disse Chris in modo circospetto. “Basandoci solo sui nomi, sembrano molto più forti degli golem preesistenti. Specialmente, quei golem giganteschi e i golem umanoidi.” 


Il mago Asellas, uno dei sette capitani e specialista nella magia della pietrificazione, avanzò con la propria opinione. 


“I golem umanoidi sembrano davvero tosti. Dovremmo occuparci di loro per primi.” 


I vantaggi dei golem erano un’altissima difesa fisica e salute. Invece, erano vulnerabili alla magia e relativamente lenti, rendendoli facili da combattere. Era chiaro che se i golem umanoidi avessero avuto le forze normali dei golem e la loro velocità, sarebbero stati difficili da combattere. 


I commenti di Asellas convinsero velocemente Chris.


“Okay. Occupati dei golem umanoidi.”


“Sì!”


Da quel momento, cominciò un bombardamento magico. Asellas e duecento maghi attaccarono i golem umanoidi con le loro magie più potenti.


<i>Kwa kwa kwa kwang!</i>


Ci fu un’esplosione in molte parti del deserto e si alzò una tempesta di sabbia. Le riprese divennero confuse e non si riusciva a vedere nulla. Credevano che il potente bombardamento magico avrebbe distrutto completamente i mille golem. 


Tuttavia...


“Cosa…?”


Dopo un po', la tempesta di sabbia terminò e tutti rimasero sorpresi. L’esercito di golem era intatto. Non avevano neanche subìto un piccolo danno dal bombardamento magico di Asellas e degli altri maghi della gilda. 


Il volto di Asellas impallidì.


“Uno Scudo Anti-Magia…?”


Lo Scudo Anti-Magia era un incantesimo che bloccava tutti i tipi di magia. Era un avversario perfetto per i maghi, era una magia di grado S quindi non poteva essere usata da chiunque. Tuttavia, i golem stavano usando gli Scudi Anti-Magia.


Asellas fissò gli scudi rosa attivati dai 12 giganteschi golem.


“Non ci credo. Com’è possibile?”


I golem potevano usare la magia? In particolare, una magia di grado S? La Gilda Giant non poteva crederci. In particolare, Asellas e i maghi persero le loro convinzioni.


“Ho usato tutto il mio mana…”


“Ho usato tutta la magia rinchiusa nella mia sfera…”


“Non gli abbiamo fatto neanche un po' di danno…”


“Che possiamo fare se i golem sono immuni alla magia?”


Il morale della Gilda Giant venne velocemente azzerato. L’esercito dei golem continuò ad avanzare e si stava facendo sempre più vicino. Chris ordinò velocemente. “Cambieremo bersaglio e mireremo ai golem giganti.”


I maghi sarebbero stati inutili finché i golem giganti avessero usato lo Scudo Anti-Magia. Ecco perché Chris aveva deciso di occuparsi prima dei golem giganteschi, ma non era facile. 


<i>Kuwaaah!</i>


I giocatori che facevano molto danno fisico e i tanker provarono ad attaccare i loro avversari ma i golem antichi bloccarono il loro cammino. Il loro aspetto era simile agli altri golem ma non erano comuni. 


“Questi dannati cosi!” 


Chris e i DD caricarono i golem con le gigantesche armi. Ma la difesa dei golem era straordinaria. I loro attacchi non ebbero l’effetto che speravano. Sembravano molto più resistenti dei più forti golem di ferro.


Chris si rese conto che la situazione era peggiore di quanto pensasse. Distrusse un golem usando la sua tecnica più forte.






[Hai distrutto un golem antico]






[Hai ottenuto 350.300 punti di esperienza]






Nel caso in cui un mostro fosse già stato cacciato, poteva vedere il suo livello e i dettagli. Chris usò questo sistema di base per verificare le informazioni dei golem antichi.






[Golem Antico]


Livello: 240


Una reliquia del passato. Un golem fatto di roccia vulcanica mischiata con ferro nero, che lo rende più resistente di un golem di ferro. I maghi esistenti non possono creare golem di questo livello. 


‘Dannazione!’


I golem comuni avevano un livello che andava da 50 a 200. Comunque, i golem antichi erano a livello 240. Non era un grande problema per Chris e i sette capitani, ma erano troppo resistenti per i membri della gilda.


Chris gridò.


“Fate gruppi da tre per combattere!”


Il livello medio per la Gilda Giant era 180. Pensava che tre persone sarebbero state in grado di combattere contro un golem antico. Ma il problema non erano i golem antichi. La reale crisi iniziò quando i 200 golem umanoidi entrarono nel campo di battaglia.


<i>Pepeok! Kwakwang!</i>


“Kuak!”


“H-Hik!”


I membri della gilda vennero disconnessi per gli attacchi veloci e precisi dei golem umanoidi. Chris, perplesso, ordinò ai sette capitani.


“Marcheremo i golem umanoidi! Kuk!”


La forza dei golem umanoidi era oltre ogni logica. Non erano solo veloci, ma avevano anche ottime abilità combattive. Alcuni di loro usavano i pugni e i calci come gli artisti marziali, mentre altri usavano parti del loro corpo come spade o lance. Persino per i sette capitani era complicato, se attaccati da due o più golem umanoidi.


Erano 200.


<i>Kwajak!</i>


Chris sconfisse un golem umanoide e guardò i dettagli.






[Bambola dell’anima]


Livello: 280


Una bambola da battaglia creata grazie alla cattura di un’anima di guerriero. Non viene mantenuto l’ego ma l’anima può dimostrare le abilità combattive della sua vita originaria.


‘È così truccata…’


La forza della bambola dell’anima era al livello di un miniboss. Quale tipo di mago aveva creato quei mostri? Chris aveva la pelle d’oca. Il campo di battaglia era sfavorevole. Gli scudi magici non aiutavano per colpa degli Scudi Anti-Magia e la maggior parte dei membri della gilda era troppo occupata con i golem antichi.


I setti capitani erano incapaci di affrontare gli attacchi a tenaglia delle bambole dell’anima. Erano passati meno di dieci minuti da quando la battaglia era iniziata e metà dei membri della gilda erano già stati disconnessi.


‘È finita.’


La missione di gilda di rango S era oltre ogni logica. Chris se ne rese conto e gridò rabbiosamente. “Questi dannati pezzi di merda! Ne distruggerò ancora uno di voi prima di morire!”


Le bambole dell’anima arrivavano da ogni direzione. Chris usò il suo spadone contro di loro. I giocatori terzi classificati non morivano così facilmente. Dopo un po’, tutti i membri della gilda erano stati disconnessi, ma lui era sopravvissuto e aveva sconfitto centinaia di golem. Ma non era invincibile. Subito dopo aver terminato la sua stamina, lasciò il campo di battaglia. Riuscì solo a gridare quando i golem distrussero Pedro.


Il filmato di guerra terminò e si tornò nello studio. Gli ospiti e gli esperti avevano delle espressioni serie.


 | La più grande ragione per cui Chris è stato sconfitto contro Regas è per colpa della sua imprudenza. Come ha dimostrato adesso, Chris è molto più potente di quanto sia stato nella Competizione Nazionale.  |


| Giusto. È più forte di Regas e non è debole. Ma così da solo non può fermare l’avanzata dei golem. Che peccato.  |


| Specialmente, le bambole dell’anima sono troppo potenti. Chris è riuscito a distruggerne solo quattro. Le armi antiche sono straordinarie, ma non partecipano direttamente alla battaglia. Chi è il creatore di questi potenti golem?  |


| I golem antichi e le armi antiche… Basandoci sui loro nomi, sembrano essere un’eredità del passato. Forse è il lascito del grande mago Braham.  |


| Braham? Non stai pensando troppo? Anche se il creatore di questi golem fosse Braham, che tipo di mago può controllare i golem di Braham?  |


| Forse i golem sono stati creati da un discepolo di Braham. Beh, lo scopriremo. Ora la domanda chiave è se il Regno di Eternal potrà sostenere gli attacchi dei golem o meno. |


| Il potere militare del Regno di Eternal è alto. Ecco perché possono rimanere un regno neutrale. Ma questo solo quando è una battaglia umano contro umano… Potrebbero essere troppo deboli contro i golem. |


| Quindi c’è una sola conclusione. Giocatori, per favore, partite per il Regno di Eternal adesso! È una buona opportunità per ottenere una missione che vi darà enormi ricompense! |


I giocatori e le gilde lo sapevano già e stavano viaggiando verso il Regno di Eternal. Re Wiesbaden del Regno di Eternal aveva dato moltissime missioni per prevenire l’avanzata dei golem.






[Combatti i Golem]


Difficoltà: B-S


La Gilda Giant è stata abbastanza coraggiosa da sconfiggere i golem che attraversavano i confini del Regno di Eternal, ma alla fine sono stati sconfitti. Come risultato, la parte meridionale del Regno Eterna è stata distrutta e l’esercito dei golem sta avanzando verso la capitale del Regno di Eternal.


Re Wiesbaden percepì la crisi e richiamò le sue truppe da tutto il regno. Ti chiedo di collaborare con loro.


Condizioni di Completamento Missione: Respingi i golem


Ricompensa di Completamento Missione: 


Dopo aver sconfitto un golem antico, otterrai 300 monete d’oro e 100 contributi del regno.


Dopo aver sconfitto una Bambola dell’Anima, otterrai 1.000 monete d’oro e 500 contributi del regno.


Dopo aver sconfitto un’arma antica, otterrai 3.000 monete d’oro e 1.500 contributi del regno.


Cento monete d’oro valevano 120.000 won. In più, accumulando 3.000 contributi del regno il giocatore poteva guadagnare il titolo di barone, e con 10.000 contributi poteva ottenere il titolo di visconte. Dalla prospettiva del giocatore, non c’era ragione di rifiutare la missione. Da tutto il continente, decine di migliaia di giocatori si radunarono nella capitale del Regno di Eternal.


“Ragazzi! Ho un party! Dobbiamo formare un party per sconfiggere i golem!”


Dentro Satisfy, si poteva formare un party di massimo 24 persone. I giocatori formarono dei gruppi e andarono in guerra. Ma i giocatori normali potevano affrontare le bambole dell’anima contro cui persino i sette capitani della Gilda Giant avevano difficoltà? Era una difesa inutile.


La maggior parte dei gruppi riuscì a sconfiggere uno o due golem antichi, ma venne facilmente distrutta dalle bambole dell’anima. Gli Scudi Anti-Magia non permettevano ai maghi di usare i loro poteri, quindi la battaglia andò male.


E.


<i>Kuweeeeoh!</i>


Centinaia di utenti vennero disconnessi quando le armi antiche usarono un potente raggio di energia magica, facendo andare in crisi il Regno di Eternal. I giocatori non volevano più continuare, forzando il Regno di Eternal a combattere contro i golem con i propri soldati.


Re Wiesbaden era furioso.


“Che persone maligne! Qual è l’obiettivo dietro a questa prova per il mio regno?”


Dall’altra parte, in un negozio di alimentari della capitale.


Due ragazze si facevano largo nella folla, faticando per compiere le loro commissioni.


“Ho scelto questo posto perché ho sentito che era il più confortevole per i principianti, ma che significa questo? Non possiamo andare a cacciare a causa di queste grosse pietre, quindi non possiamo fare niente finché non finisce il tempo di prenotazione della stanza della capsula.”


L’ID della ragazza che si lamentava era ‘Scolaretta Sexy’. Era un nome abbastanza infantile ma il suo viso era veramente carino. Era sexy sul serio. Il suo nome reale era Park Yerim. Era la migliore amica della sorella di Grid, Sehee. Sehee era la ragazza carina che stava affianco a lei.






Traduzione di Sakuya


Editing di Cecilia Orlando
                                


                                



