---
weight: 199
title: Capitolo 199
pubDate: 2025-03-12T09:08:35.669Z
tags:
    - overgeared
---


“Genero?”


Si diffuse in tutto il regno il fatto che il genero del Conte Steim fosse una persona comune. La famiglia reale e i nobili pensavano che il Conte Steim fosse impazzito. Quale idiota avrebbe lasciato che il proprio successore si sposasse con un tipo qualunque, invece di puntare su una forza politica o un ricco nobile?


Il Conte Steim aveva più di 60 anni, perciò credevano soffrisse di demenza senile. Ma ora…


‘Quindi è così. Un serpente così subdolo non affiderebbe il suo unico successore a della gentaccia.’


‘Nonostante si tratti di una persona comune, possiede delle grandi abilità.’


‘È così affidabile… Sono invidioso.’


I nobili guardarono l’uomo dai capelli scuri come fosse un eroico guerriero. Non aveva sconfitto un’arma antica, che non subiva un graffio neanche da centinaia e centinaia di truppe?


Il Re Wiesbaden era stupefatto. “Tuo genero è un eroe che sta lottando per il regno! L’acume del Conte Steim è davvero incredibile! La tua presenza è la luce di speranza per questo regno!”


C’erano due duchi e tre marchesi nel Regno di Eternal, ma il Conte Steim possedeva l’autorità più alta. Questo perché la sua famiglia era riuscita a fortificare il proprio potere difendendo e sviluppando la zona nord per tre generazioni. Perciò, molti nobili iniziarono a fare attenzione al Conte Steim. Il re apprezzò il conte, per questo i nobili si innervosirono.


‘Non c’è modo di fermare l’ascesa del Conte Steim.’


‘Potrebbe diventare un marchese grazie a questo suo traguardo.’


Numerosi marchesi iniziarono a lusingare il Conte Steim con furbizia.


“È incredibile. Avere un guerriero eroico come genero, le tue abilità sono davvero impressionanti.”


“Il potere del conte, che ha scoperto un guerriero eroico, influenzerà gli altri paesi. Ti rispetto.”


Guerriero eroico! Questo significava che si trattava di una persona con talento e coraggio, che da sola riusciva a mostrare il valore di centinaia di migliaia di truppe. Una persone di questa epoca che meritava di essere ammirata.


Il Conte Steim fu infastidito dai nobili che avevano frainteso Grid.


“Mio genero non è un guerriero di livello eroico…”


“Ahahah! Non sarai troppo umile?”


I nobili pensavano che il Conte Steim stesse facendo il modesto. Fraintesero e pensarono che stesse manipolando la propria immagine. Ma qual era la verità?


“Mio genero non è un guerriero eroico, ma un guerriero leggendario! Ahahahah!”


“…”


Fu il momento in cui l’orgoglio del Conte Steim verso suo genero raggiunse il picco. Il re e i nobili furono in imbarazzo.


‘Cosa sta dicendo ora…?’


‘È diventato arrogante solo perché lo abbiamo un po’ apprezzato.’


Credevano che il Conte Steim stesse bluffando. Era naturale. Erano esistiti solo nove guerrieri leggendari nella storia. Dopo Pagma e il Maestro di Spada Muller, era apparso solo un guerriero leggendario negli ultimi cento anni. Ora il Conte Steim definiva suo genero una leggenda? Non stava diventando più arrogante del dovuto?


“Mio genero, non è grandioso? Ahahah!”


“Ahahahah…”


Il re e i nobili derisero il Conte Steim.










***










Strada Ovest di Reinhardt.


<em>Kiyaaak!</em>


“Ugh!”


L’esercito sul lato nord stava affrontando una crisi peggiore.


Venivano colpiti da raggi sparati in successione dalle antiche armi e avevano già perso un terzo delle loro truppe. I golem antichi spingevano sui soldati e i cavalieri lottavano contro le bambole dell’anima.


Capitano Phoenix, su cui stavano facendo affidamento, si allontanò per un po’ per salvare un bambino ed una bambina, perciò la situazione divenne ancor più disperata.


“A- Aiutatemi…! Kuak!”


“Ugh! Mia moglie a Winston un giorno diventerà vedova... Ti prego, sposa un uomo migliore…”


<em>Kyaaak!</em>


Tre bambole dell’anima entrarono tra le file dei soldati e agitarono una spada fatta di parti dei loro corpi. La serie di assalti provocò molte vittime.


“Ugh!”


Il cavaliere di Winston, Romeo Laniche, giunse come parte delle truppe del Conte Steim. Fu pugnalato nello stomaco da una bambola dell’anima.


<em>Flop!</em>


Cadde per terra con lo sguardo rivolto verso il cielo, pensando al suo vecchio compagno. Cavaliere Deck, che perse la sua vita mentre affrontava il Guardiano Risvegliato della Foresta per il Visconte Grid. Romeo sorrise al pensiero di riunirsi al suo vecchio amico.


“Deck… Tornerò di nuovo ad essere il tuo avversario di spada nell’oltretomba…”


Aveva fatto un passo indietro dalla linea di successione a favore del Visconte Laniche. Era scapolo e si preoccupava solo di allenarsi. Non aveva rimpianti a lasciare il mondo perché non aveva una moglie o un figlio di cui preoccuparsi. Solo,


‘È un peccato non aver frequentato nessuno per un po’.’


Fu l’ultimo lamento di Romeo prima di chiudere gli occhi. Era pronto ad accettare la morte. Ma lui non poteva morire.


“Non posso vedere il cavaliere di mia moglie morire davanti ai miei occhi. Se ne rattristerebbe.”


Jeeeeong!


Si trattava di Grid. Uccise la bambola dell’anima con uno spadone blu e lanciò una pozione a Romeo.


“Visconte Grid…”


Non era una perfetta scena di salvataggio? Romeo e i soldati di Winston furono elettrizzati.


“Grazie.”


Romeo non se lo aspettava, ma fu felice di essere stato salvato da lui. Si inchinò di fronte a Grid che disse, “Resta vivo e pagami 50 monete d’oro. È il costo della pozione.”


“… Il prezzo di questa pozione è di otto monete d’oro.” Disse Romeo con cautela, ma fu inutile.


Questo perché Grid se ne era già andato. Si stava dirigendo al centro, dove erano riunite le bambole dell’anima e i golem antichi mentre massacravano l’esercito del nord.


“Visconte Grid!”


I cavalieri e i soldati erano preoccupati per Grid. Era difficile immaginare che Grid si sarebbe salvato, lottando da solo contro tutti quei golem forti. Tuttavia, Grid era una leggenda. Aveva combattuto da solo contro Papa Drevigo, il Guardiano Risvegliato della Foresta, Neberius della Chiesa di Yatan e il grande demone Hell Gao. Le antiche armi sarebbero potute essere diverse, ma i golem antichi e le bambole dell’anima non potevano fargli alcun male.


“Arte della Spada di Pagma, Collegamento.”


Schivò gli attacchi dei golem danzando. I muscoli che si contrassero durante la danza, furono rilassati tutti in una volta. Nello stesso momento, lo spadone blu si mosse in maniera esplosiva. Ventuno lame di energia blu e bianca furono lanciate nell’aria ad una velocità pazzesca, comprimendo tutta l’aria che attraversavano.


“…”


Cadde il silenzio. I cavalieri, i soldati e i golem erano tutti in silenzio.


“È il momento.”


Dopo che Grid parlò,


Pipit! Pipipipipit!


L’aria compressa esplose, squarciando i corpi dei golem antichi e delle bambole dell’anima in decine di pezzi.


Kukukukukukung!


I golem si sparpagliarono come pezzi di pietra. Grid fece un passo avanti. Il suo sguardo era rivolto all’antica arma posta cento metri più avanti.


“Mio Signore! Sono pronto!” Huroi urlò mentre seguiva Grid.


Grid gli rispose, “Anche io sono pronto.”


La voce di un oratore risuonò in tutta Reinhardt.


“Il mondo sta guardando il Mio Signore! Mostrate loro la vostra fierezza! Io, Huroi, vi aiuterò con la mia forza!”


[Il tuo morale è aumentato.]


[I tuoi potere d’attacco e potere magico sono significativamente aumentati per il prossimo attacco.]


[Il prossimo attacco sarà un colpo critico!]


L’abilità di potenziamento ‘Sprono del Morale’ di Huroi aveva un tempo di ricarica di dieci minuti. Significava che erano passati dieci minuti da quando la prima arma antica era stata sconfitta ed era il momento in cui Grid avrebbe rigirato il campo di battaglia sottosopra.


“Ira del Fabbro! Volo.”


Grid usò le sue abilità di potenziamento e volò in cielo. Si poté vedere un fabbro stringere in mano una grossa spada mentre usava la magia. Le persone ne erano state testimoni molte volte durante la Competizione Nazionale, ma ne rimanevano ancora impressionate.


| Dio Grid sta arrivando! |


Le voci dei conduttori televisivi, che aggiornavano sulla situazione della guerra di Reinhardt, risuonarono in tutte le TV.


“Arte della Spada di Pagma!”


Una luce bianca circondò lo spadone blu, come la vista di un universo durante una notte buia. Grid si avvicinò all’antica arma dal cielo, mentre svolgeva una danza con la spada come fosse una farfalla. L’aria intorno a lui si fece pesante, per tutto l’odio e l’intenzione di uccidere. Era l’anticipazione di un disastro.


[Assassinio Collegato]


Verranno generati da un minimo di tre a sette colpi in maniera casuale, che causeranno 1.500% di danno a colpo (l’attuale danno di Uccisione è -300%).


Centinaia di migliaia di PNG e di utenti presenti a Reinhardt. In più, centinaia di milioni di spettatori che stavano guardando in tempo reale.


“Uccisione Collegata!”


La migliore abilità che aveva usato per sconfiggere Hell Gao era stata attivata.


Rooooaaar!


L’antica arma aveva un’altezza che superava gli otto metri. Il bagliore bianco proveniente dallo spadone blu, puntò sulla testa del gigante.


Jjejeong!


[Critico!]


[L’effetto opzionale di Failure è stato attivato, provocando la generazione dell’abilità ‘Cinque Attacchi Congiunti’.]


[Hai causato 6.250.900 danni al bersaglio.]


Secondo colpo.


Jjejejeok!


[L’effetto opzionale di Guanti di Luce Sacra è stato attivato, provocando la generazione dell’abilità ‘Cinque Attacchi Congiunti’.]


[Hai causato 2.238.400 danni al bersaglio.]


Terzo colpo.


Jjeeejeeengg!


[Hai causato 445.200 danni al bersaglio.]


Quarto colpo.


Jjeejeeeong!


[L’effetto opzionale di Failure è stato attivato, provocando la generazione dell’abilità ‘Cinque Attacchi Congiunti’.]


[L’effetto opzionale di Guanti di Luce Sacra è stato attivato, provocando la generazione dell’abilità ‘Cinque Attacchi Congiunti’.]


[Hai causato 4.851.000 danni al bersaglio.]


“…”


Questa fu la perfetta mossa mortale che fece rimanere il mondo scioccato. La testa dell’antica arma fu completamente distrutta.


<em>Kung! Kukung! Kukukukung!</em>


Frammenti di roccia caddero come meteore, distruggendo le costruzioni vicine.


<em>Kukukukukukung…</em>


L’antica arma si sedette in silenzio. Lauel si grattò la testa mentre osservava la polvere che si era alzata. “Questa volta, non ho avuto la possibilità di agire.”


Infatti, Lauel stava sudando. Non sapeva che Grid fosse così forte.


‘Forse non ha mostrato tutte le sue abilità nella Competizione Nazionale?’


<em>Gulp.</em>


Lauel sussultò mentre la Scolaretta Sexy urlò per l’eccitazione, “Oppa è così figo!”


Questo fu l’inizio.


“Waaaahhhh!”


A partire dal grido di Scolaretta Sexy, tutti i PNG e i giocatori presenti a Reinhardt iniziarono a urlare.


“L- Leggendario…!”


Le bocche del re e dei nobili, che si trovavano sulle mura, rimasero aperte come fossero pesci. Il potere del Conte Steim salì alle stelle quel giorno. Nel frattempo, Grid si lamentò. “Questi dannati golem non danno oggetti alla fine. Danno anche meno punti esperienza.”


Lauel, da terra, schioccò la lingua.


“Questi golem non sono mostri per una missione? Ogni volta che li cacci, ottieni 300 monete d’oro e 100 contributi del regno. Non è sufficiente?”


Grid protestò. “Perché non posso essere avido? Non è naturale volere di più?”


Lauel rimase impressionato dalle sue parole.


‘È la prima volta che vedo una persona simile.’


Infatti, sembrava non esserci fine all’avidità di Grid. Mentre abbassarono la guardia,


<em>Kikiki. Kik.</em>


Sentirono uno strano suono provenire dal corpo dell’antica arma.


“…?”


Le sette lame dorate si mossero prima che Grid potesse reagire. Nel momento in cui le lame dorate si unirono per proteggere il loro padrone,


<em>Kuwaaaaaang!</em>


Ci fu una potente esplosione intorno al corpo dell’antica arma.


[Hai subìto 591.140 danni.]


[Una leggenda non muore facilmente. Puoi resistere a tutti gli attacchi per 5 secondi con un minimo di salute.]


“Coff!”


Grid fu spazzato via da una raffica e cadde rovinosamente al suolo. Huroi pietrificato, Lauel e Euphemina corsero da lui. Rubi e Scolaretta Sexy impallidirono e rimasero ferme al loro posto come statue di pietra.


In quello stesso momento. Nei labirinti dei golem, disseminati in tutto il continente, risuonarono i mormorii di Braham.


[I miei golem cresceranno combattendo e alla fine distruggeranno Grid. Ti insegnerò una lezione. Poi… uh?]


I 28 pezzi sparsi dell’anima di Braham si agitarono.


[Che razza di potere è questo?]


Mentre Braham si sentì confuso, una finestra di notifica comparve di fronte a tutti gli utenti connessi a Satisfy.


[È emersa la Santa, un essere con saggezza e virtù superiori.]


[La Santa sarà un esempio per le persone e darà benefici al tutto il mondo.]


“… Sehee?”


Reinhardt.


Grid rimase sorpreso. Non fu per la finestra di notifica apparsa di fronte a lui, ma perché lo status della finestra del party cambiò.


Nome: Ruby


Livello: 1


Classe: Santa


“Non far del male a mio fratello!”


Sehee raramente mostrava i propri sentimenti. Il suo tocco caldo iniziò a curare il corpo malridotto di Grid.


[Il 20% della tua salute totale è stato ripristinato.]


“…Cura percentuale?”


Fece la sua comparsa la curatrice più forte di Satisfy.






Traduzione di Blakriss


Editing di Cecilia Orlando





