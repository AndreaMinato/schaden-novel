---
weight: 2030
title: Capitolo 203
pubDate: 2025-03-12T09:08:35.670Z
tags:
    - overgeared
---


“Overgeared! Mostriamo al mondo la nascita della Gilda Overgeared ed eleviamo il nostro lord!”


[Il tuo morale è salito.]


[Il tuo potere d'attacco e il tuo potere d'attacco magico aumenteranno significativamente per il prossimo attacco.]


[Il prossimo attacco sarà un colpo critico!]


La più potente abilità di potenziamento del primo oratore in classifica, Sostegno Morale, venne applicata a tutti i membri della gilda. I membri della Gilda Tzedakah mormorarono tra loro riguardo al suo effetto travolgente.


“Wow, l'effetto è davvero grandioso.”


“È un potenziamento che rende possibile un colpo mortale...”


Jishuka parlò per provocare Toban. “Il primo paladino in classifica non dovrebbe dimostrare che non è da meno?”


Rispetto agli altri membri della gilda, il suo livello era relativamente basso, ma Toban era al livello 280 adesso. Superava Grid di almeno 10 livelli. Usò un'abilità di potenziamento che poteva essere definita come la tecnica finale del paladino di secondo avanzamento.


“Benedizione del Dio Judar!”


[Tutte le statistiche aumenteranno del 20% per 5 minuti.]


[La tua Salute e la tua Difesa aumenteranno del 30% per 10 minuti.]


“...!”


Lauel finalmente si riprese dallo shock subito dopo che Grid aveva chiamato la gilda Overgeared.


'Questa è la migliore abilità del primo paladino di Judar di cui avevo solo sentito parlare!'


Era un ottimo potenziamento, completamente diverso da quello di Huroi. Tutti i membri della Gilda Tzedakah erano dei veri mostri. Lauel era pieno d'ammirazione, mentre Jishuka caricava una Freccia Super-Speciale di Jaffa.


“Allora iniziamo?”


Grid aveva creato per lei il “Corno di Salamandra”, con classificazione Unica, che poteva essere considerato come l'arco più potente al momento in circolazione. Il suo svantaggio era la bassa velocità di tiro, ma il potere d'attacco era spietatamente alto. Incrementava anche il potere d'attacco dell'attributo fuoco, dunque la compatibilità con Jishuka era molto buona.


“Petardi!”


La donna veniva ormai chiamata arciera esperta, le sue abilità con l'arco avevano raggiunto una qualità divina. In quel momento il primo arciere in classifica fece il suo ingresso in battaglia.


<em>Syuok! Syu syu syu syu syuk!</em>


L'unico lato negativo del Corno di Salamandra era la sua bassa velocità, ma questo poteva essere superato con la sua abilità di tiro rapido, dato che riusciva a scagliare sette frecce con appena un istante di intervallo tra l'una e l'altra. Le frecce miravano all'antica arma che si trovava a 2.300 metri di fronte a lei.


<em>Pepepepeong!</em>


Era straordinario. Le frecce esplodevano. Poi, come petardi, delle fiamme comparivano verso la fine e aggiungevano ulteriore accelerazione.


<em>Kuoooh!</em>


L'antica arma avvertì il pericolo. Per opporsi alle frecce, aprì la bocca e provò a sparare un getto di energia magica. Invece, un potere di magia bianca cominciò ad accumularsi attorno alla sua bocca. Ma Jishuka non gli diede il tempo di caricare il suo potere magico. Colpì l'antica arma e causò un'altra esplosione.


<em>Kurururung.</em>


Il corpo massiccio dell'arma emise uno strano suono. Poi una finestra di notifica apparve di fronte a Jishuka.






[Il centro del Mana del bersaglio è sotto shock.]


[Il flusso di potere magico del bersaglio è stato bloccato.]


[Il bersaglio non potrà usare la magia per 3 secondi.]


L'effetto di Petardi funzionò. Lo Scudo Anti-Magia dell'arma antica fu rilasciato temporaneamente. La prima maga mista in classifica, Laella, e il secondo mago del vento in classifica, Zednos, agirono.


“Coda di Fuoco del Re dei Demoni.”


“Martello del Tiranno!”


Jishuka usò la sua abilità più potente.


“Freccia della Fenice!”


<em>Kwa kwa kwa kwang!</em>


Tutto ciò che si trovava sulla linea di fuoco fu inghiottito dalle fiamme. L'antica arma a cui Jishuka mirava fu colpita da fiamme nere, da un gigantesco martello e da una possente fenice. I suoi occhi divennero rossi mentre si guardava intorno. Stava chiedendo aiuto ai suoi compagni golem.


Ma non c'era nessuno che potesse aiutarlo. Le altre cinque armi antiche erano nella sua stessa situazione. Tutte erano alle prese con i membri di Overgeared, che si erano divisi in più gruppi.


In particolare, l'antica arma attaccata da Regas era quella che soffriva di più.


Pepeng!


[La 5° combo ha avuto successo!]


[L'effetto di “Nocche del Duca del Fulmine” è stato attivato, causando ulteriori danni fisici al bersaglio.]


Pepepeng!


[La 6° combo ha avuto successo!]


[L'effetto di “Nocche del Duca del Fulmine” è stato attivato, causando ulteriori danni elettrici al bersaglio.]


Kwang kwang kwang!


[L'8° combo ha avuto successo!]


[L'effetto di “Nocche del Duca del Fulmine” è stato attivato, causando ulteriori danni fisici ed elettrici al bersaglio.]


Jjejejeok! Kwang!


[La 10° combo ha avuto successo!]


[L'effetto di “Nocche del Duca del Fulmine” è stato attivato, causando l'attivazione del Cocchio del Tuono.]


Kurururung!


Quel tipo era forse sceso dal regno degli dèi? Un cocchio tonante scese dal cielo e costrinse l'antica arma in ginocchio. Poi un'aquila volò sulla sua testa e improvvisamente si trasformò in un umano.


Il Predatore Toon. Indossava le lame da polso argentate con su incisa una G e ruggiva come un leone.


[Indebolisci tutti i nemici nelle vicinanze.]


“Kukuk! Kuhahat! Adesso ti affetto!”


Toon si trasformò in un lupo mannaro e le sue lame da polso, ora enormemente migliorate, lampeggiarono. Il corpo dell'antica arma era paralizzato dall'elettricità, quindi non poté reagire e soffrì un danno enorme. Dall'altro lato, l'arma antica di fronte al muro meridionale barcollò sotto gli attacchi combinati di Pon e Vantner.


“Hap!”


<em>Jjejeong! Jjeejeeeong!</em>


“Ura! Ura! Urahh-!”


<em>Kwa kwang! Kwa kwa kwa kwang!</em>


<em>Kuooooh!</em>


L'antica arma non era più in grado di sopportare gli attacchi e fece oscillare le braccia. L'agile lanciere Pon si scansò, mentre il Cavaliere Guardiano Vantner si difese con lo scudo.


“Uh...”


Era un danno terribile. Vantner non riuscì ad assorbire completamente il danno e rimase irrigidito dai postumi dell'attacco. L'antica arma stava per scagliare il suo potere magico contro di lui. Vantner se ne rese conto e gridò.


“Ehi! Aiutami, Pon!”


“Ti sei irrigidito proprio adesso? Tieni duro!”


Invece di aiutarlo, Pon saltò in avanti usando la spalla di Vantner. Poi sferrò un'abilità contro l'arma antica.


“Lancia di Mach!”


<em>Peeeeong!</em>


Era un attacco imbattibile. La lancia supersonica trapassò la grossa testa dell'antica arma.


“Ok!”


Metà della testa si era rotta e l'antica arma barcollò. Pon ricadde a terra ed esultò. Vantner gli lanciò un'occhiata furiosa, “Brutto stronzo...! Come osi usare un tuo compagno come sacrificio? Eh? Ti sei sentito bene?”


Vantner era diventato color del carbone dopo essere stato colpito dal raggio magico. Era davvero arrabbiato, ma Pon semplicemente fece spallucce.


“Si chiama lavoro di squadra.”


“Merda! Lavoro di squadra??”


La faccia di Vantner divenne rossa. Assomigliava a un polpo bollito, e Pon ne rise. Alla fine, Vantner non lo sopportò più e agitò la sua ascia contro Pon.


“Oggi ti uccido!”


“Provaci se ci riesci, bastardo pelato.”


“...”


L'antica arma pensò che fosse tutto ridicolo. Si combattevano l'un l'altro proprio lì davanti? Era un'ottima occasione. Agitò le braccia contro Pon e Vantner che bisticciavano. Ma Pon evitò facilmente l'attacco, ancora una volta, mentre Vantner si difese con lo scudo.


La stessa sequenza si ripeté.  L'arma antica aveva una sola scelta. Ignorò Pon, che era troppo veloce, e provò a lanciare un raggio magico contro il rigido Vantner. Ancora una volta, Vantner gridò:


“Ehi Pon! Stavolta dovresti davvero aiutarmi! Morirò questa volta! Sì?”


“Usa la tua abilità Invincibile-”


Vantner aveva cominciato ad investire punti in Stamina fin dall'assalto a Malacus. Adesso la sua abilità di sopravvivenza era eccellente quanto quella di uno scarafaggio. Pon lo sapeva meglio di chiunque altro, per cui usò di nuovo Vantner come un tanker.


“Vera Illusione!”


<em>Kwaaaaah!</em>


L'antica arma lanciò la magia di fuoco contro Vantner, e allo stesso tempo, venne pugnalata dozzine di volte. Pon fece un verso di soddisfazione quando lo vide.


“Le mie abilità sono davvero perfette.”


Un'ascia volò contro di lui.


“Quei due si stanno ancora comportando in quel modo.”


La città. Faker sorrise, mentre osservava Pon e Vantner a distanza. Faker disse loro, “Prestate attenzione all'avversario che avete di fronte. Non è il momento per la spavalderia.”


Il primo assassino in classifica non aveva partecipato alla Competizione Nazionale. Mentre i top ranker sprecavano il loro tempo nella gara, lui si era concentrato solo sull'avanzare di livello. Come risultato, ora si trovava al livello 293 e al 17° posto della classifica globale.


Mostrò i risultati del suo allenamento.


<em>Papat! Pa pa pa pat!</em>


Creò 20 cloni, che si arrampicarono sull'arma antica da tutti i lati. L'arma era nel bel mezzo della città, quindi era ricoperta del sangue di molti. Gli umani erano così deboli che il golem li ignorava.


Tuttavia.


“...!”


L'arma antica era sbalordita. I 20 pugnali che la trafissero causarono un danno enorme. Squarci si aprirono su tutto il suo corpo solido.


<em>Kwaaaah!</em>


Quegli umani erano diversi da tutti quelli che l'arma antica avesse mai incontrato prima, così cominciò ad agitare le braccia come pale di un mulino per toglierseli di dosso in qualche modo. Faker non provò a difendersi. Invece, continuò ad avanzare. Si mosse con grande agilità ed evitò l'attacco dell'arma antica, puntando al suo collo.


<em>Kyak!</em>


L'antica arma, confusa, aprì la bocca per lanciare un attacco magico.


“Grazie.”


Faker scagliò cinque pugnali nella sua bocca. I pugnali esplosero.


<em>Pepepepeok!</em>


Poi, un'altra arma antica cadde di peso a terra. Ma la sua dedizione era grande. Mentre collassava, agitò il braccio e attaccò Faker ancora una volta. Faker non era in grado di muoversi liberamente durante la discesa e si ritrovò a dover fronteggiare un momento critico. La salute e la difesa di un assassino erano molto basse, dunque sarebbe potuto morire con quel solo attacco.


'È un fallimento in un momento critico.'


Nel momento in cui Faker si rassegnava, un fulmine cadde dal cielo. Fu abbastanza potente da deviare completamente la traiettoria del gigantesco braccio che si dirigeva dritto contro Faker. L'assassino volse lo sguardo verso la persona che aveva impedito la sua morte. Poi vide una bellissima ragazza bionda.


Faker gridò, “Quella ragazza...!”


“Euphemina...!”


Euphemina aveva completamente distrutto il gruppo di Faker in passato. Per quel motivo, era salita parecchio nella lista nera della Gilda Tzedakah. Tuttavia, quello era il passato. La Gilda Tzedakah non esisteva più. In futuro, sarebbe stata un'alleata.


Faker dimenticò il passato e la ringraziò.


“Sono in debito con te.”


Euphemina sorrise, in imbarazzo.


Tra tutti i membri della gilda, Ibellin non stava brillando particolarmente.


“Lauel, puoi legare l'antica arma con Ali di Drago?”


“Posso legarla solo per un secondo.”


“Sarà abbastanza.”


Lauel era conosciuto come il più forte tra i 10 Novellini e Ibellin era il secondo. Una volta unite le forze, ottenevano risultati straordinari.


“Ali del Drago del Vento!”






[I movimenti del bersaglio sono stati bloccati.]


“Lacerazione!”


[Lacerazione]


Il corpo del bersaglio verrà squarciato brutalmente dalla Spina. Il bersaglio riceverà un danno fisso equivalente al 60% della sua salute attuale.


Costo in Mana: 500


Condizioni d'uso: Il bersaglio deve essere legato.


<em>Chwachachachak!</em>


La Spina del Profondo Rancore trapassò l'antica arma senza pietà. Fu danneggiata gravemente da un solo colpo e finì in uno stato di stordimento.


“...”


Era uno spettacolo incredibile. La potente arma antica aveva perso il 60% della sua salute in un solo colpo? Il potere d'attacco esibito da Ibellin era al livello di quello di Grid, dunque Lauel era incredibilmente confuso. Era allarmato perché quel tipo mostrava di avere abilità migliori di quanto avesse creduto. Ma fece finta di non esserne preoccupato.


“Suppongo che anche le lumache abbiano talento per rotolarsi nella terra.”


Ibellin urlò di rabbia, “A chi hai detto lumaca? Maledizione! Presto riuscirò anche a superarti.”


Laul sbuffò. “Questo è solo il potere degli oggetti.”


Anche Lauel era un overgeared. Dall'altra parte, Grid si stava occupando dell'antica arma che si trovava di fronte alle mura interne.


“Abbi forza!”


Re Wiesbaden cercava disperatamente di incoraggiare Grid dalle mura. Dopo un po', un sorriso soddisfatto apparve sul volto di Grid.


“Collegamento Trascendente. Assassinio Collegato.”


Una serie di emozioni discrete attraversò i volti di Re Wiesbaden e dei nobili. I 100.000 utenti di Reinhardt e i milioni di spettatori assistettero mentre due delle migliori tecniche venivano usate in successione.


Flash!


Una luce bianca spazzò via tutta l'oscurità. Il Conte Steim osservò il cielo bianco artificiale e gridò con eccitazione, “Mio genero è una leggenda!”




Traduzione di Blakriss


Editing di Cecilia Orlando





