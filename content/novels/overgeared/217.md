---
weight: 217
title: Capitolo 217
pubDate: 2025-03-12T09:08:35.673Z
tags:
    - overgeared
---


“Dannazione! Che significa? Sapevo che le cose stavano andando troppo bene!”


Il suo destino era cambiato dopo essere diventato Discendente di Pagma. In passato, aveva vissuto una vita sfortunata. Dopo essere diventato Discendente di Pagma, molti dei risultati ottenuti erano stati positivi, al di là delle difficoltà che aveva dovuto affrontare. Ma perché doveva percorrere una strada così tortuosa ovunque si dirigesse? Doveva accettarlo solo perché le cose erano andate bene?


Grid reppresse la sua rabbia. Guardò tutti intorno a lui prima di chiedere, “Non è la seconda città più grande del regno, questa? Non significa che dovrebbe essere ricca? Quindi perché la popolazione è in questo stato? Eh? Sono stati derubati da un gruppo di ladri o qualcosa del genere?”


“In passato, fu la città più ricca del regno; tuttavia, è cambiato tutto dieci anni fa quando sono apparsi i vermi giganti.”


“I vermi giganti? Che hanno a che fare quei mostri con Reidan?”


Lauel spiegò a Grid, “Questo è ciò che Faker ha scoperto dopo aver interrogato l’amministratore e le persone qui presenti.”


Dieci anni fa. Reidan era la seconda città più grande dopo Reinhardt ed era definita la seconda capitale del regno. Tuttavia la situazione cambiò non appena i vermi giganti fecero la loro apparizione in larga scala.


I vermi giganti, che devastavano la terra, erano così forti da non poter essere soggiogati con un esercito qualsiasi. Velocemente trasformarono la parte ovest del regno in un deserto, portando ad una carenza di risorse e provviste, inclusa l’acqua.


Per aggravare la situazione, iniziò ad apparire ogni tipo di mostro del deserto. Questa situazione peggiorò così tanto che alla fine Reidan fu isolata dal resto del regno, comportando una carenza di cibo.


“Il sostegno ad ampio raggio da parte del regno divenne impossibile, così il precedente lord di Reidan si arrese. Centinaia di migliaia di persone furono costrette ad abbandonare le loro case.”


Ma alcune non se ne andarono. Ogni persona rimase con la propria storia. Quarantamila anime rimasero a Reidan.


“Dovettero concentrarsi a proteggere i fiumi e i laghi che non si erano ancora prosciugati. Ma con solo con le loro forze, non poterono difendere quei luoghi dai mostri.”


Il Re Wiesbaden provò a dare il suo aiuto, andando alla ricerca di un talento che potesse ricostruire l’ovest. Non ci fu nessuno però capace, ad eccezione del Conte Ashur e quest’ultimo non poteva lasciare Patrian.


“Alla fine, la gente non riuscì ad ottenere aiuto dal regno e scelse l’impero. Chiesero all’impero di essere salvati e questo accettò immediatamente. Fu l’occasione per assorbire parte delle terre del Regno di Eternal.”


L’impero inviò i Cavalieri Neri. I Cavalieri Neri erano i secondi cavalieri più forti dopo i Cavalieri Rossi. Ma fu impossibile per loro sbarazzarsi completamente di tutti i mostri dell’ovest.


“A questo punto, l’impero non aveva altra scelta. Per poter conquistare l’ovest, avrebbe dovuto inviare una forza enorme. Ma era un grosso sacrificio considerando la posizione dell’impero.”


Alla fine, l’impero prese una decisione.


“Proteggeranno dai mostri il Fiume Hebend, poiché collegato direttamente a Reidan. In cambio, le persone di Reidan devono fare un’offerta all’impero ogni anno. Questo è stato l’accordo offerto.”


“È una proposta ragionevole. La gente di Reidan avrebbe dovuto accettare.”


“Esatto. Ma il problema fu che l’ammontare della ricchezza che l’impero richiedeva cresceva ogni anno.”


Grazie alla protezione dell’impero, il popolo di Reidan riuscì a sopperire alla carenza di cibo con la coltivazione. L’economia lentamente si riprese, ma poi? Tornarono ad essere di nuovo poveri dopo aver dato le loro ricchezze all’impero ogni anno. Infine, ci fu di nuovo una crisi di cibo.


“Alla fine, la popolazione di Reidan raggiunse il punto in cui non potevano più assecondare le richieste dell’impero. L’impero ritirò le proprie armate e come risultato, rimasero solo 20.000 persone a Reidan. Erano all’apice della fame. Questa era la situazione quando siamo arrivati.”


Grid non riusciva a crederci. “Perché il regno ha abbandonato Reidan? Era possibile sbarazzarsi dei mostri dell’ovest, ma non lo era dare a loro un minimo di provviste?”


“Non c’era alcun merito. Non vedevano alcun valore nell’aiutare delle persone folli che non avevano abbandonato una terra che non poteva essere ricostruita.”


Fu una decisione fredda ma giusta. Almeno, Grid la pensava così. “Sì, capisco la posizione del regno. Perciò alla fine, non sono le persone del regno il vero problema? Perché avrebbero insistito a restare a Reidan, nonostante le circostanze? Andarsene non sarebbe la soluzione più semplice?”


“Sfortunatamente…Dieci anni fa, il lord reclutò le truppe per un raid nel covo del vampiro. La maggior parte delle persone che non aveva abbandonato Reidan, faceva parte delle famiglie dei giovani uomini reclutati per il raid contro il vampiro.”


“Non sanno quando i loro figli e i loro mariti faranno ritorno, perciò sono rimasti a Reidan?”


“Esatto. Come sai, questo mondo è diverso dalla società moderna e le riunioni di famiglie separate sono per lo più impossibili…”


Dieci anni prima. I vermi giganti emersero subito dopo che ebbe inizio il raid contro il vampiro. E Reidan cadde in soli cinque mesi. Le truppe per assoggettare il vampiro sarebbero dovute tornare entro sei mesi, così le famiglie dei soldati avrebbero dovuto aspettare fino ad allora.


Aspettarono un anno, due anni, tre anni, quattro anni e così via. Ma la squadra di soggiogamento del vampiro non fece ritorno. Nonostante questo, i membri delle famiglie continuarono a restare a Reidan. Il risultato fu che passarono dieci anni. Quarantamila persone attesero la squadra, ma metà di loro rinunciò o morì di fame.


“Hanno atteso per dieci anni il ritorno della squadra di soggiogamento del vampiro, nonostante il fatto che le truppe potessero essere state annientate… Le relazioni di sangue sono spaventose.”


Grid pensava che la gente di Reidan fosse stupida, ma provava anche compassione. Questo perché probabilmente la sua famiglia avrebbe preso la stessa decisione se si fosse trovata al posto delle persone di Reidan.


“La conclusione è che il precedente lord era un idiota? Perché ha cercato di ripulire i covi dei vampiri?”


“Fino alla comparsa dei vermi giganti, i vampiri rappresentavano l’unica minaccia per Reidan. I loro covi si trovavano da qualche parte nell’ovest e spesso usavano le persone di Reidan come loro cibo. Il lord precedente prese una decisione inevitabile.”


Vampiro Duca Marie Rose. Grid ricordò il vampiro che aveva incontrato in passato, lungo la strada per giungere dal papa, e rabbrividì.


“… I vampiri sono ancora attivi di questi tempi?”


“No. Non sono apparsi da quando sono emersi i mostri dell’ovest. Considerando la forza dei vampiri, non è possibile siano stati spazzati via dai mostri. Perciò è probabile che abbiano trasformato i mostri come loro fonte di cibo.”


“Che fortuna. Umm… Quindi? Cosa dovrei fare ora?”


Lauel rispose immediatamente come fosse una cosa ovvia, “Dobbiamo concentrarci nel ripulire le terre.”


“…”


Nei nove giorni di assenza di Grid, i membri di Overgeared avevano sconfitto i mostri intorno al Fiume Hebend e collegato i canali ai campi. Ora c’era una vista bellissima grazie al loro duro lavoro, in unione con quello della popolazione, per ripulire i campi.


“Il lavoro fa bene. La vista delle persone che sudano mentre lavorano è bellissimo.” Ma Grid odiava farlo. “Io sono il duca eppure devo lavorare nei campi con la gente? Non è troppo?”


Lauel alzò le spalle alla repulsione evidente di Grid.


“Tu non devi farlo. Hai uno spazio di lavoro diverso.”


Lauel ricevette l’ordine di Grid e portò Khan in questo luogo. Non appena arrivarono, diede uno staff di supporto a Khan per costruire un edificio. Esatto, si trattava di una fucina.


“Svolgi i tuoi compiti come fabbro leggendario. C’è un limite nella quantità di attrezzi per la coltivazione che Khan può produrre da solo. Per favore, aiutalo a produrre attrezzi in larga scala.”


“Cosa?”


Un fabbro leggendario doveva creare attrezzi da coltivatore?


“Ehi, cos’è quello sguardo che mi stai rivolgendo?” Lauel rimproverò Grid. “Abbiamo bisogno della tua forza per far rivivere Reidan, e vuoi rifiutarti? Non provi alcun senso di responsabilità in quanto Lord?”


Grid acconsentì e non si lamentò più ad alta voce,


“…Peccavo di comprensione.”


‘Sono diventato troppo arrogante dopo essere stato nominato duca.’


Solo equipaggiamento per l’agricoltura? Un fabbro non poteva permettersi di avere nella propria mente la parola ‘solo’. Grid riacquistò il suo orgoglio in quanto fabbro. Nella sua mente, gettò via la sua inutile spavalderia e si arrotolò le maniche. Poi tirò fuori il suo martello da fabbro e dichiarò, “Credi in me.”


“…”


Il viso di Lauel si contrasse non appena sentì quelle parole di cattivo auspicio. Ma ci pensò e si risollevò.


‘Innanzitutto, l’equipaggiamento per la coltivazione non esiste con una classificazione diversa da normale, quindi non devo preoccuparmi.’


I giocatori di classe combattente non sapevano nulla sulla produzione e gli oggetti di produzione. Non erano interessati perché non avrebbero avuto molte occasioni per farne uso. Un martello era solo un martello, un piccone era solo un piccone, una zappa era solo una zappa. Inoltre, la maggior parte degli oggetti di produzione distribuiti aveva una classificazione normale.


I fabbri miravano alla produzione di massa perciò era meno probabile per un oggetto di classe produzione ottenere una classificazione alta. Ma chi era Grid? Impiegava sempre almeno 20 ore, qualunque fosse l’oggetto che stava creando e aveva già creato un martello e un piccone leggendari.


“Allora io vado. Mi metto al lavoro.”


Avrebbe creato il miglior equipaggiamento di agricoltura che poteva essere utilizzato facilmente, anche da chi stava morendo di fame e non aveva più forze! Grid lo garantì non appena entrò in questa città.


Lauel gli urlò dietro, “A proposito Grid, chi sono queste due persone?”


“Ah.” Grid si ricordò di Piaro e Bland e disse ai due. “È successo questo, perciò devo rimanere per un po’ nella fucina. Nel frattempo, voi vi annoierete. Giusto? Non dovreste muovervi per evitare di annoiarvi? Giusto?”


“Se dessi un’occhiata alla città e allenassi ancora un po’ Bland, non mi annoierò.”


Piaro diede la sua opinione. Ma Grid rispose che non riusciva a sentire.


“Vi dirò come evitare la noia.”


Il dito di Grid puntò in direzione dei campi.


Piaro e Bland ricoprivano sempre la posizione migliore grazie alle loro nobili famiglie e ai loro talenti naturali, quindi non riuscirono ad afferrare subito le intenzioni di Grid. Non si sarebbero mai immaginati che ci sarebbe stata una persona che avrebbe dato loro il compito di lavorare nei campi.


“Aiutatemi a ripulire i campi. Per favore.”


“C- Cosa?”


Bland rimase sorpreso. Faceva parte dell’elite del regno, con il sangue della migliore stirpe che gli scorreva nelle vene! Un pilastro del regno doveva fare il lavoro da campo?


No, poteva capirlo dato che era un ostaggio. Ma Piaro non era stato un capitano di una truppa di cavalieri e anche uno dei migliori spadaccini del continente? Nonostante i suoi grandiosi risultati, era comunque costretto a fare il lavoro da campo?


Bland pensò che Grid fosse pazzo. Ma addirittura questo?


“L’allenamento fisico è buono per migliorare la stamina. Inoltre, dato che non ho mai avuto esperienze nel lavorare i campi, è l’occasione per sviluppare i muscoli che non uso molto bene o provare nuovi movimenti. Ho capito.”


Piaro accettò immediatamente? Il Grande Spadaccino. Quello più vicino a diventare un maestro della spada, valutò positivamente il lavoro nel campo ed iniziò a fare stretching, così Bland si azzittì e anche lui cominciò a sciogliere il corpo.


“Davvero lavorerete nei campi?”


Grid ne fu sorpreso. Non si aspettava che Piaro accettasse la sua richiesta.


“Perché così facilmente?”


Piaro vide l’espressione confusa di Grid e disse, “Ho ritrovato lo stimolo dopo essere stato con te e Bland in questi nove giorni. Non voglio la vendetta per il resto della mia vita. Prima o poi tu mi vendicherai, perciò devo scrollarmi di dosso il passato e provare a vivere nel futuro. Non sono più un nobile, quindi è una buona idea imparare il modo di vivere delle persone normali.”


“…Grazie.”


Grid si inchinò con rispetto non solo per ringraziarlo per il suo aiuto nei campi, ma anche per la sua volontà di vivere.


‘Una persona del genere è stata influenzata da me…’


Grid aveva così tanta influenza da cambiare la vita di qualcuno. Lo capì grazie a Piaro e fece una profonda riflessione.


‘Un lord è una persona che governa decine di centinaia di persone. È anche un capo gilda che conduce i membri di Overgeared. Non se lo deve mai dimenticare. I miei pensieri e le mie azioni possono cambiare il destino di un gran numero di persone.’


Grid giurò di diventare più maturo ogni volta che avrebbe vissuto certi eventi. Tuttavia, non poteva abbandonare la sua natura ed era pronto a rinunciare alla prudenza ogni volta che si fosse trovato di fretta. Così pensò che doveva gestirsi più scrupolosamente.


Lasciò Winston per l’ovest. Questo fu il momento in cui il cuore di Grid crebbe ancora una volta in risposta alle parole di Piaro.


Traduzione di Blakriss


Editing di Cecilia Orlando
                                



