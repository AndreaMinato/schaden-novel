---
weight: 22
title: Volume 1 - Capitolo 22
pubDate: 2025-02-27T07:44:20.595Z
tags:
    - overgeared
---


La carrozza partì nel pomeriggio e arrivò al Villaggio di Winston il mattino del giorno seguente. Il villaggio era insolitamente vasto per il suo nome. Quattro volte più grande e attivo del Villaggio di Bairan, Winston era paragonabile alla città fortificata di Patrian!


Dopo aver pagato otto monete d'oro e novanta d'argento al cocchiere, gli richiesi un appropriato servizio clienti.


“Avrei una domanda.”


“Chieda pure. Le dirò quel che posso.”


“Perché Winston non è chiamata città?”


“In origine era un villaggio più piccolo di Bairan. Tuttavia nei dintorni ci sono diversi luoghi adatti a viaggiatori di basso e medio livello. Man mano che questi luoghi sono diventati famosi, il numero di visitatori è gradualmente cresciuto. Si dice che Winston verrà presto promossa a città se continua con questo ritmo. Ho sentito che l'erede del Conte Steim verrà mandato qui come nuovo signore... Per allora sarà chiamata città. Ma non so dirti esattamente quando sarà.”


'Il conte Steim? Dov'è che ho già sentito questo nome?'


Mi era difficile ricordare dopo aver sperimentato così tante cose tutte in una volta.


“Beh, comunque non ha nulla a che fare con me.”


'Ora, da dove inizio?'


Mi diressi all'amministrazione del deposito. Dopo che ebbi fornito al gestore il numero di registrazione e la password per il mio deposito, l'amministratore tese la mano. Voleva che gli dessi una mancia.


'Diamine, devo pagare anche solo per usare il deposito?'


Gli porsi trenta monete d'argento con mani tremanti. L'amministratore controllò la somma e iniziò a recitare un incantesimo mentre disegnava un cerchietto con una bacchetta magica. Poi un piccolo deposito apparve dinanzi a me tramite la magia dello spazio e del teletrasporto.


Il deposito era vuoto. Avevo venduto tutto il mio japtem [1] per comprare le pozioni per la missione di tre mesi di Ashur. Avevo giocato a Satisfy per un anno, fin dai suoi primi giorni, ma c'era solo polvere nel mio deposito adesso.


“Ugh... nella realtà e nel gioco...”


Aprii il mio inventario con frustrazione.


[Spadone di Mamon]


Classificazione: Epico


Tenuta: 88/204           Potere d'attacco: 178~301        Velocità d'attacco: -16%


- Danni d'acqua addizionali saranno aggiunti a tutti gli attacchi critici.


Questo è lo spadone custodito dal guardiano del Lago Pamian, Mamon. Grazie all'influenza del lago, questa spada ha una forte aura d'acqua.


Condizioni d'uso: Livello 65 o superiore, più di 260 di Forza, più di 150 di Stamina


Peso: 1.050


[Armatura di Piastre di Mengel]


Classificazione: Raro


Tenuta: 51/180                       Difesa: 165      Velocità di movimento: -2%


* Forza: +10


Questa è un'opera del fabbro Mengel della città fortificata di Patrian. La difesa è stata migliorata e il peso ridotto. Chi indossa questa armatura può sentire ciò che rimane della grande forza di volontà di Mengel.


Condizioni d'uso: Livello 60 o oltre, più di 180 di Forza.


Peso: 1.203


[Pozione Intermedia] (34)


Questa è una pozione preparata con cinque o più erbe.


Recupera 1.500 punti salute.


Il tempo di ricarica è di 20 secondi.


Peso: 306


[Pozione Avanzata] (27)


Questa è una pozione preparata con dieci o più erbe.


Recupera 4.000 punti salute.


Il tempo di ricarica è di 20 secondi.


Peso: 324


[Pozione Forza Intermedia] (2)


Questa è una pozione preparata miscelando una piccola quantità di sangue di orco con diversi tipi di erbe.


Incrementa la forza di 50 punti per 5 minuti.


Non c'è tempo di ricarica.


Peso: 62


[Pozione Agilità Intermedia] (3)


Questa è una pozione preparata miscelando una piccola quantità di sangue di arpia con diversi tipi di erbe.


Incrementa l'agilità di 50 punti per 5 minuti.


Non c'è tempo di ricarica.


Peso: 90


[Speciale Freccia di Jaffa] (1)


Classificazione: Epico


Potere d'attacco: 35~42


Questa è una freccia realizzata da un artigiano con grandi abilità e potenzialità ma che manca di esperienza e di reputazione.


Grazie agli effetti derivanti dalla combinazione di jaffa e acciaio, ha un potere di penetrazione estremamente elevato e può aggirare in parte la difesa del nemico.


* Ha una certa possibilità di aggirare la difesa del nemico.


Peso: 0.1


[Yaffa] (3)


Metallo ottenuto dalla fusione di minerali di jaffa. La durezza dei minerali è talmente bassa che è impossibile ricavarne un oggetto potente. Tuttavia, le loro proprietà cambieranno se uniti all'acciaio.


Peso: 60


Avrei voluto ignorare questa realtà, ma tale era il contenuto del mio inventario. Così, provai a mettere lo Spadone di Mamon e l'Armatura di Piastre di Mengel nel mio deposito per ridurre il peso degli oggetti in mio possesso.


“Non ho ancora valutato lo Spadone di Mamon o l'Armatura di Piastre di Mengel.”


L'abilità di Valutazione del Fabbro Leggendario rivelava funzioni segrete degli oggetti. Era possibile usare l'abilità di valutazione sullo Spadone di Mamon o sull'Armatura di Piastre di Mengel, facendo innalzare il mio livello di comprensione.


Non esitai ad usare Valutazione sui due oggetti.


[Non esiste una funzione segreta.]


[Hai compreso i materiali che costituiscono lo Spadone di Mamon, il suo metodo di produzione e le intenzioni del suo creatore.]


[La tua comprensione dello Spadone di Mamon è ora al 33%.]


[Non esiste una funzione segreta.]


[Hai compreso i materiali che costituiscono l'Armatura di Piastre di Mengel, il suo metodo di produzione e le intenzioni del suo creatore.]


[La tua comprensione dell'Armatura di Piastre di Mengel è ora al 65%.]


Le mie statistiche attuali non soddisfacevano le condizioni per usare lo Spadone di Mamon e l'Armatura di Piastre di Mengel. A causa della conseguente penalità, lo Spadone di Mamon perdeva un 30% di potere d'attacco, mentre l'Armatura di Piastre di Mengel perdeva un 20 % in difesa.


Tuttavia, adesso la mia comprensione era salita drasticamente.


[Grazie alle tue caratteristiche di classe sei equipaggiato con lo Spadone di Mamon.]


[Sarà applicata una penalità perché le condizioni dell'oggetto non sono state rispettate.]


[Il potere d'attacco dello Spadone di Mamon si ridurrà del 20%. Solo metà degli effetti opzionali sarà applicata.]


[La tua comprensione dello Spadone di Mamon è alta dunque le penalità saranno ridotte.]


[Grazie alle tue caratteristiche di classe sei equipaggiato con l'Armatura di Piastre di Mengel.]


[Sarà applicata una penalità perché le condizioni dell'oggetto non sono state rispettate.]


[La difesa dell'Armatura di Piastre di Mengel si ridurrà dell'8%. Solo metà degli effetti opzionali sarà applicata.]


[La tua comprensione dell'Armatura di Piastre di Mengel è alta dunque le penalità saranno ridotte.]


“Oh.”


Man mano che la comprensione cresceva, la penalità diminuiva. Adesso lo Spadone di Mamon aveva Attacco 143~240 e l'Armatura di Piastre di Mengel aveva Difesa 152. Le opzioni erano ancora applicate solo per metà, ma era piacevole anche solo avere le penalità ridotte.


Comunque, non ero del tutto soddisfatto. Avevo una comprensione del 100% per l'ascia e la piccozza, ma la mia comprensione dello Spadone di Mamon e dell'Armatura di Piastre di Mengel era troppo bassa. Era onestamente deludente.


'Avrei preferito che fosse salito di più.'


Bene, non bisogna avere troppa fretta. Potrei innalzare la comprensione smontando e riparando gli oggetti e usandoli, così si risolverà col tempo.


“Proviamo a ripararli.”


Sia lo Spadone di Mamon sia l'Armatura di Piastre di Mengel avevano una bassa tenuta al momento. Potrei usare l'abilità Riparazione del Fabbro Leggendario per migliorare la comprensione di questi due oggetti.


Poi...


[È necessario uno strumento di riparazione.]


“Ah, è necessario uno strumento di riparazione separato?”


'Che cos'è uno strumento di riparazione? Cazzo! I miei soldi! Soldi! Soldi!'


Durante i miei giorni da guerriero, non avevo abilità di riparazione, quindi dovevo sempre riparare gli oggetti da un fabbro PNG. Perciò non sapevo che fosse necessario qualcosa come uno strumento di riparazione.


'Non c'è da stupirsi che le riparazioni fossero così costose!'


Potrei rimandare le riparazioni alla prossima volta. Tuttavia, avevo sprecato 30 monete d'argento per aprire questo deposito. Se lo avessi chiuso e fossi andato a comprare lo strumento di riparazione, quelle 30 monete d'argento se ne sarebbero volate via!


Alla fine, mi scrollai la rabbia di dosso e lasciai lo stesso lo Spadone di Mamon e l'Armatura di Piastre di Mengel nel deposito. La tariffa per stoccare l'equipaggiamento era di 10 monete d'argento ad oggetto. Una spesa spaventosa.


“Mondo ladro...”


Spendere 30 monete d'argento per aprire il deposito e poi 10 per riporvi un oggetto...! Mother’s Heart is Happy, la casa d'aste e i gestori del deposito, erano tutti ladri ai miei occhi.


“Le mie 50 monete d’argento... 50 monete d’argento...!”


50 monete d'argento erano 600 Won in contanti. Abbastanza per comprare 200 millilitri di latte, che mi avrebbero alleviato la sete e reso le ossa più robuste allo stesso tempo. Depositai i due oggetti che pesavano considerevolmente.


“Kuuack...”


Le mani mi tremavano. Dopo aver lanciato un'occhiataccia all'amministratore del deposito, che mi salutò educatamente, mi diressi verso la piazza.


C'era una gran varietà di persone nella piazza, dai novellini che avevano appena creato i loro personaggi agli utenti con equipaggiamenti di livello 100.


Molti girovagavano per adattarsi alla realtà virtuale. C'erano alcuni in cerca di un party, altri che compravano e vendevano merci, che condividevano missioni, mendicanti, coppie e gente che semplicemente si godeva il paesaggio. Ogni genere di persone.


Rimasi fermo ad osservarle.


I principianti usavano soprattutto la Strada Est, mentre gli utenti di medio livello preferivano la Strada Sud. Le Strade Ovest e Nord erano frequentate da tutti, indipendentemente dal livello.


Lungo la Strada Est c'erano PNG che davano missioni ai principianti e li conducevano verso i terreni di caccia più appropriati per loro. Allo stesso modo, il Sud aveva missioni e territori di caccia adatti a utenti di medio livello. L'Ovest e il Nord erano aree che coprivano tutti i livelli, o fondamentalmente, l'area affollata di negozi.


“È più probabile che il fabbro si trovi a Ovest o a Nord.”


Mentre arrivavo a questa conclusione osservando la gente, mi apparve una finestra di notifica.


[Visione è aumentata di 1.]


La visione avrebbe potuto essere usata per localizzare oggetti o prevedere rischi. Tuttavia, era una statistica che non avevo ancora visto in azione, quindi non sapevo se fosse davvero utile.


“Beh, qualunque incremento è una cosa buona.”


Non mi sentivo molto ispirato mentre esploravo la strada Ovest e la strada Est. Tuttavia, finii per trovare un fabbro sulla Strada Est. L'esterno dell'edificio era immenso.


Si trattava di un edificio a due piani, non paragonabile alla piccola fucina nel Villaggio di Bairan. A differenza di Smith, che lavorava da solo a Bairan, quest'officina sembrava avesse dozzine di fabbri che lavoravano insieme.


'Chi è a capo di una dozzina di fabbri dovrebbe essere almeno un fabbro di livello intermedio?'


Se così fosse, mi avrebbe riconosciuto e trattato favorevolmente. Avrei imparato a realizzare oggetti in un buon ambiente, non come al Villaggio di Bairan. Eccitato, entrai nell'officina, immaginando l'energico suono del martello e il caldo rovente.


Tuttavia, la fucina in cui entrai sembrava desolata. Non riuscivo a sentire alcun suono di martello e non vi era indicazione che ci fossero persone presenti.


“C-Cosa?” Mi guardai intorno confusamente e vidi un uomo panciuto che dormiva in un angolo con una bottiglia vuota accanto. Non sapevo se fosse morto o stesse solo dormendo, così mi avvicinai piano e lo scossi un poco per svegliarlo.


“Ehi. Ehi!”


“...Eh? Che?”


Fortunatamente, non era morto. L'uomo grasso fece una smorfia di fastidio e aprì gli occhi. Poi si girò verso di me e chiese, “Che sei venuto a fare?”


“Voglio imparare a realizzare i migliori oggetti da vendere di tutto il villaggio. Puoi aiutarmi?”


Il vecchio mi guardò con derisione. “Qui abbiamo chiuso parecchio tempo fa. Dopo che la Mero Company ha comprato tutte le officine e le aree commerciali, vendono articoli all'ingrosso a basso prezzo per cui i clienti ci hanno abbandonato. Eppure tu vieni qui per imparare a realizzare oggetti? Sei proprio sicuro di voler perire con me?”


Proprio in quel momento...


La porta dell'officina si aprì e un gruppo di persone dall'aspetto rozzo si fiondò dentro.


“Ehi, vecchio! Non hai ancora deciso? Ce lo dai o no questo posto? Come farai a comprare alcool ogni giorno fino a che non crepi altrimenti?”


...Che problema c'era stavolta? Sentivo di essere finito in un altro brutto guaio.


[1] Termine dello slang coreano utilizzato per indicare oggetti vari, cianfrusaglie. Può riferirsi ad un bottino random prelevato da un nemico.
                                


                                



