---
weight: 2210
title: Capitolo 221
pubDate: 2025-03-12T09:08:35.673Z
tags:
    - overgeared
---


Rabbit veniva da una regione rurale del paese ma il suo genio e il suo talento l'avevano portato a scalare i vertici della Mero Company. In passato era stato il primo a riconoscere che, già al livello 21, Grid aveva un enorme potenziale e aveva suggerito una collaborazione.


“Questo cittadino comune, Rabbit, saluta il grande eroe, il Duca Grid.”


Rabbit non era cambiato di una virgola dal giorno in cui si erano incontrati per la prima volta. Portava occhiali dalla montatura sottile e dava l'impressione di essere un colto gentiluomo. Non c'era alcun segno di avidità nei suoi occhi, cosa che lo faceva assomigliare più a un santo che a un mercante.


Ma qual era la verità? Al contrario di come appariva, Rabbit era avido quanto Grid. Era per quello che aveva successo come mercante.


'Un vero ciarlatano riesce a trasmettere una sensazione di fiducia all'altra persona.'


Grid sorrise di soddisfazione e salutò Rabbit. “Devi aver passato dei momenti difficili. Non è bello vedere di nuovo delle persone dopo essere rimasto bloccato in prigione per tanto tempo?”


“Grazie alla gente di Winston che mi ha considerato un eroe, il Marchese Steim mi ha concesso molte comodità.”


“È un bene. Sono contento di vederti in salute. Ed è bello rivederti.”


“...”


L'intuizione di Rabbit percepì i cambiamenti avvenuti in Grid. I gesti, le espressioni, il modo di parlare... Dalla testa ai piedi, tutto ciò che riguardava l'attuale Grid era diverso dal ragazzo che aveva conosciuto in passato. Non era solo un semplice cambiamento, e Rabbit avvertì un brivido.


“Ti ho sottovalutato.”


Il futuro che Rabbit vedeva davanti a Grid era quello del miglior fabbro del mondo e di una persona tra le più ricche. Ma al momento Grid era...


“Stai seguendo il cammino per arrivare in cima, dove tutti ti ammireranno.”


Era un apprezzamento sentito. Il Grid di un tempo avrebbe avuto una reazione esagerata. Ma adesso era in grado di combinare realtà e umiltà.


“È una sfida. Ho ancora molta strada da fare, quindi ho bisogno del tuo aiuto. Ti metterai al mio servizio?”


Rabbit si inchinò. Poi rispose formalmente, dimostrando la sua lealtà con parole oneste.


“Duca Grid, non dubito che diventerai l'uomo più ricco del continente. Dunque sono disposto a seguirti.”


Anche Grid rispose onestamente. “Non l'uomo più ricco del continente. Diventerò l'uomo più ricco.”


“Ahah, allora io mi accontenterò solo di essere ricco.”


“E sia.”


Grid sorrise, mentre estraeva la Spada del Grande Signore e la posava sulla spalla di Rabbit. Non era un problema che si trovassero in una fucina e non a palazzo. Piuttosto, era forse più significativo perché la fucina era il luogo dove Grid aveva stabilito la sua identità.


“Da questo momento in poi, sarai un visconte del Regno di Eternal. Ma dovrai essere leale solo a me.”


Quando il Marchese Steim era ancora un conte, aveva nominato Grid visconte, nonostante fosse solo un cittadino comune. Da duca, anche Grid aveva l'autorità di concedere arbitrariamente un titolo a qualcuno. Ma non aveva intenzione di abusare di Rabbit, in quanto aveva in mente di concedergli un salario mensile adatto al suo titolo.


Poteva anche vendere titoli agli utenti ma Lauel l'aveva scoraggiato dal farlo.


“Io e i miei discendenti saremo fedeli solo al Mio Signore.”


Una finestra di notifica apparve nel momento in cui Rabbit fece il giuramento.






[Hai usato la tua autorità di duca per nominare 'Rabbit' visconte.]






[Hai l'obbligo di concedere a Rabbit un salario mensile di 500 monete d'oro. La lealtà di Rabbit verrà meno se non paghi il suo salario.]






Delizia apparve sul volto di Grid.


'Come mi aspettavo, è un PNG identificato.'






Nome: Rabbit


Età: 37            Sesso: Maschio


Occupazione: Mercante/Visconte del Regno di Eternal


Titolo: Ricco Mercante


* Il miglior commerciante di questa era. Ha l'abilità di creare domanda anche per dei semplici sassi.


Livello: 307


Forza: 49         Stamina: 380


Agilità: 150     Intelligenza: 2.241


Potere politico: 1.505                        Intuizione: 1.533


Leadership: 512          Fascino: 210


Abilità: Autocontrollo (A+), Localizzazione (A+), Amministrazione (S), Acume negli Affari (S+), Saggezza del Grande Mercante (SS).


Nato come popolano a Winston, nella parte settentrionale del regno, si dedicò profondamente agli studi. Dopo aver provato il suo talento, ricevette una borsa di studio all'Accademia Centrale e si laureò come lo studente migliore.


Prestò servizio come amministratore reale ma fu trattato ingiustamente a causa del suo status di cittadino comune. Perciò divenne un mercante e conseguì i migliori risultati.


A causa della povertà sofferta nella sua infanzia, ha una tendenza a tenersi stretto il denaro.






[Autocontrollo (A+)]


Non importa quale situazione si trovi davanti, non perderà il suo autocontrollo. È raro che faccia degli errori perché il suo cervello è costantemente attivo.






[Localizzazione (A+)]


Può vedere l'essenza degli umani e degli oggetti. Può comunicare facilmente con chiunque e ottiene sempre i risultati migliori.






[Amministrazione (S)]


Se appartiene ad una certa gerarchia di potere, l'abilità di gestire gli affari diventa eccellente. È in grado di far sviluppare un piccolo villaggio in una città.






[Acume negli Affari (S+)]


La sua abilità nel commercio ha raggiunto il livello più alto. Può trasformare anche della spazzatura in un prodotto da vendere.






[Saggezza del Grande Mercante (SS)]


Possiede l'esperienza e il know-how<a href="#_ftn1" name="_ftnref1">[1]</a> di qualcuno che ha creato una grande compagnia.






'Amministrazione di grado S...'


La rapidità di sviluppo di una città era proporzionale al grado dell'amministratore. Il suo ruolo era estremamente importante, ma non era facile trovarne uno di alto livello. Winston era la seconda città più grande del Nord e persino l'Amministratore Valdi era solo di grado B. Allora, quanto velocemente sarebbe cresciuto un posto con un amministratore di grado S? Non osava neanche immaginarlo.


'Le sue abilità di mercante sono di grado S+ e SS...'


Rabbit aveva il dono di rendere persino la spazzatura buona da vendere. Basandosi sulla descrizione, era una vera e propria truffa. Grid era confuso.


'Come dovrei gestirlo?'


Avrebbe dovuto usare Rabbit come amministratore o lasciarlo lavorare come mercante? Mentre era lì che si dibatteva sulla decisione da prendere, Rabbit parlò.


“Prima di venire ad incontrarti, ho fatto delle ricerche su Reidan. È una buona cosa che tu stia sgomberando i campi e ricollegando i corsi d'acqua, ma credo anche che sia troppo.”


“Troppo?”


“Reidan non ha una popolazione di sole 20.000 persone? Se riduci il numero di campi ad un terzo, basteranno per sfamare la gente.”


Grid gli spiegò la situazione. “Una volta che lo sgombero dei campi sarà terminato, programmiamo di espandere le colture e di far diventare Reidan una città agricola. Questa sarà solo la base per trasformarla poi in una città commerciale.”


“È la scelta sbagliata. A causa del clima caldo di Reidan, si può coltivare solo un limitato numero di prodotti. Reidan non è adatta a diventare una città agricola.”


“Non ci sono problemi con le restrizioni di specie. Prima di tutto, stavamo pianificando di concentrarci sulle colture che possono essere raccolte in fretta, per poi esportarle.”, rintuzzò Lauel, che era entrato nella fucina proprio in quel momento. Aveva un'espressione turbata e Rabbit gli rispose adeguatamente.


“Le colture che possono essere raccolte in fretta non sono competitive. Sono facili da trovare ovunque.”


Lauel gli lanciò un'occhiataccia.


“Possiamo superare il problema vendendo molto a prezzi bassi. Al momento, l'unico vantaggio di Reidan è l'abbondanza di terra. Usarla è l'unico modo per raccogliere fondi, dunque la realtà è che Reidan può essere solo una città agricola. No, ma prima di tutto, tu chi sei?”


Grid lo presentò. “Questo è Rabbit. Un tempo era il numero due della Mero Company, la più grande compagnia del Nord.”


Lauel era arrabbiato. Era solo il numero due di una compagnia del Nord, eppure cercava di decidere le politiche della città.


Grid gli porse la Spada del Grande Signore.


“Cos'è questa?”


Grid spiegò a Lauel, che era rimasto sbalordito: “Prendila ed esamina Rabbit tu stesso.”


“Che stai cercando di...”


Lauel era infastidito dal fatto che Grid ascoltasse l'opinione di un mercante invece della sua. Brontolò mentre prendeva la Spada del Grande Signore e osservò Rabbit.


“Heok.”


In quei giorni, Lauel si sorprendeva spesso.


Grid persuase Lauel, mentre controllava le statistiche e le abilità di Rabbit. “Non sto screditando le tue capacità, ma perché non provi ad ascoltare le idee di Rabbit? Chi lo sa? Potrebbero aiutare anche te.”


“...”








<p style="text-align: center">***</p>








“Affiderò tutta la gestione del territorio a Rabbit. Io lavorerò nei campi.”


Lauel aveva deciso. Si era reso conto che l'abilità amministrativa di Rabbit era superiore alla sua.


Grid gli chiese: “Non potresti avere anche tu grandi abilità di amministratore? Non sarebbe meglio usare Rabbit per creare una compagnia d'affari, visto che sfrutterebbe meglio il suo talento?”


“Anche se ho competenza negli affari, non ho l'abilità 'Amministrazione'.”


Alla fine, Satisfy era un gioco. Le abilità di gioco erano più importanti delle abilità pratiche. Gli amministratori erano in grado di incrementare il passo dello sviluppo domestico grazie all'abilità Amministrazione.


“Per di più, la diplomazia fa parte del lavoro di un amministratore. Il talento di Rabbit come mercante si manifesterà in forma di diplomazia.”


L'ipotesi di Lauel era corretta.


Dopo essere stato nominato amministratore, Rabbit ridusse la portata dell'agricoltura e investì invece in alchimia e in strutture volte ad accrescere il valore dei fabbri, inclusi Grid e Khan. Allo stesso tempo, esercitò il suo talento da mercante instaurando un rapporto diplomatico con il 'Barone Butin dell'Impero Sahariano'.








<p style="text-align: center">***</p>








“Gli alchimisti dicono che la sabbia del deserto non ha alcun valore in alchimia.”


Al momento, l'unica risorsa disponibile a Reidan era la sabbia. La sabbia in teoria era il materiale di base necessario per le costruzioni, ma in realtà quello era il ruolo della sabbia di mare. Al contrario di quest'ultima, la sabbia del deserto era così fine da essere quasi inutilizzabile.


Le società moderne potevano sfruttare quel tipo di sabbia grazie alle tecnologie avanzate, ma il contesto di Satisfy era il fantasy medievale, dunque la sua tecnologia era molto inferiore rispetto a quella della modernità. Rabbit aveva provato ad usare la sabbia con la magia e l’alchimia ma non era riuscito ad ottenere risultati soddisfacenti.


Poi un giorno.


“Esportiamo la sabbia al Barone Butin.”


Rabbit andò da Lauel e cominciò a dire cose senza senso. Lauel era perplesso. “Perché dovremmo esportare sabbia del deserto al Barone Butin?”


Il deserto ricopriva i territori occidentali. C'era un eccesso di sabbia, dunque non aveva senso esportarla. Era realisticamente impossibile. Rabbit sorrise davanti alla disapprovazione di Lauel e spiegò.


“Farò in modo che il barone debba importarla per forza.” Rabbit fece notare che il Barone Butin possedeva uno dei resort dell'impero dove ricchi e nobili andavano spesso in visita. “Gli abitanti di Reidan hanno vissuto in questo luogo caldo e desolato per dieci anni. La pubblicizzerò così. La sabbia di Reidan come rimedio di longevità che migliorerà la salute umana.”


“...Uh?”


Lauel fu sconvolto da quelle parole assurde.


Rabbit continuò. “È un prodotto di lusso fatto con la magia e quelli che non ce l'hanno lo brameranno. Stabilirò un prezzo alto, in modo che l'immagine di prodotto di lusso si imponga fermamente. Il rimedio longevità non sarebbe credibile se fosse economico.”


“No, ma che razza di sofisticheria...?”


Lauel si chiese se Rabbit fosse sano di mente. Ma a lui non importava e continuò a parlare.


“Userò Khan come modello per la pubblicità. Ha più di 60 anni, quindi se lo mettiamo al centro dell'attenzione, la fiducia dei clienti crescerà e la reputazione del rimedio longevità aumenterà.”


Rabbit continuava a riferirsi alle sabbie di Reidan come “il rimedio longevità”. Lauel era ormai convinto che Rabbit fosse pazzo. Aveva statistiche elevate e grandi abilità come PNG identificato, ma aveva un chiaro difetto di personalità.


Ma qual era la verità?


“Sta vendendo bene.”


Le sabbie di Reidan venivano ora chiamate il “Rimedio Longevità” e avevano cominciato ad essere importate al prezzo pazzesco di tre monete d'oro per dieci grammi.


Una volta che i nobili e i ricchi che visitavano la Baronia Butin ebbero sentito la ragione per cui la sabbia di Reidan veniva chiamata Rimedio Longevità, non poterono resistere e la comprarono per curiosità.


“Questo potrebbe causare un problema serio in futuro...”


Lauel era preoccupato ma Rabbit lo rassicurò.


“Tre monete d'oro sono tante per un cittadino comune, ma non sono niente per i ricchi.”


Anche se avessero scoperto che era una truffa, avrebbero potuto semplicemente riderne. Di certo non avevano bisogno di prendersela per quella misera quantità di denaro. Prima di tutto, non c'era ragione di chiamarla truffa. Come avrebbero fatto le persone a sapere la loro durata di vita? Non c'era modo di dimostrare che la durata della vita di una persona fosse stata incrementata o meno dal Rimedio Longevità, per cui non c'era nessuna ragione per chiamarla truffa.


“L'unica cosa di cui mi rammarico è che non ci siano più persone che vadano a visitare la Baronia Butin. Per il momento, il profitto di vendita resterà intorno alle 800 monete d'oro al mese. Ma se in futuro le voci riguardanti questo bene diventassero più diffuse, le cose potrebbero cambiare di nuovo.”


“...Questa è una buona idea.”


Ottocento monete d'oro al mese. Era una somma ridicolmente piccola per una grande città. Ma il prodotto venduto non era altro che semplice sabbia. Dovevano solo prendere della sabbia, che poteva trovarsi ovunque, metterla dentro delle bottigliette di vetro carine e venderle per tre monete d'oro l'una. Il profitto netto era del 99,9%. Se le vendite fossero cresciute, come prevedeva Rabbit, sarebbe stata una potente fonte d'entrate per Reidan.


'È davvero un mercante pieno di risorse...'


'Questa è una truffa totale.'


Lauel e i membri di Overgeared erano stati messi in guardia riguardo alla vera natura dietro la facciata di Rabbit.


Grid semplicemente ne rideva.


Persone di talento di ogni tipo si stavano raccogliendo attorno a lui.


[1] Locuzione derivata dalla lingua inglese (letteralmente “sapere come” o “competenza”), che identifica le conoscenze e le abilità operative necessarie per svolgere una determinata attività lavorativa.


Traduzione di Martina Procida


Editing di Cecilia Orlando


                        



