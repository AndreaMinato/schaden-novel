---
weight: 2230
title: Capitolo 223
pubDate: 2025-03-12T09:08:35.673Z
tags:
    - overgeared
---


Aiutò i suoi genitori con l’aglio e finì di mangiare. Poi Youngwoo si collegò al suo fan café ed esultò.


“Finalmente...!”


Ieri, il fan café aveva esattamente 1.998.411 membri e adesso aveva superato i due milioni. C’era stata l’invasione dei golem e lui era stato il primo utente a diventare un duca, perciò la sua popolarità era enormemente aumentata.


‘Sono felice.’


Il fatto che due milioni di persone stessero mostrando interesse e simpatia nei suoi confronti faceva scoppiare di gioia il cuore di Youngwoo. Era stato ignorato e disprezzato per molto tempo, perciò l’affetto altrui era qualcosa di nuovo e si sentiva felice ogni giorno.


‘Mi domando come vada il fan café di Noe in questi giorni.’


Dopo una lunga assenza, Youngwoo si collegò al fan café di Noe e rise.


“Non posso tenere il passo con la sua popolarità.”


Il fan café di Noe aveva raggiunto i 2.750.000 di membri. La velocità con cui aumentavano superava quella del fan café di Youngwoo. La differenza fra i due si incrementava giorno dopo giorno. In passato, il giovane coreano sarebbe diventato verde per l’invidia ma adesso era diverso. Si era completamente scrollato di dosso il complesso di inferiorità profondamente radicato in lui e non si ingelosiva più facilmente.


‘La crescente popolarità di Noe aumenterà la conoscenza di me, dato che sono il suo padrone.’


Youngwoo aveva osservato Lauel per mesi, perciò anche la sua abilità nel pensare stava migliorando. Pensò positivamente e smise di scrivere commenti spiacevoli sul fan café di Noe.


“Grid non sa di Noe?”


Era il titolo di uno dei post più popolari del giorno. Cos’era questa assurdità? Noe era il suo pet. Non c’era nulla che non sapesse di lui. Era l’unico ad essere a conoscenza della personalità stupida e sempliciotta nascosta dietro al suo aspetto carino.


Youngwoo si domandò come quel post speculativo fosse diventato il più popolare.


Titolo: Grid non sa di Noe?


Contenuto: È passato molto tempo da quando Noe è comparso a Reinhardt, facendoci esultare.


Gli occhi di Noe che brillano come gioielli e la sua bellezza sono abbastanza per catturare il nostro sguardo, ma è ‘comunque’ forte. È riuscito a indebolire arma antica improvvisamente evoluta ingoiandola, permettendo a Grid e alla Gilda Overgeared di vincere contro l’esercito di golem.


Adesso ho una domanda. In genere, gli animali compagni non cambiano forma e hanno una presenza più forte man mano che livellano? Ma l’aspetto di Noe non è diverso da quello che aveva alla Competizione Nazionale. In altre parole, significa che il livello di Noe non è diverso da quello che aveva allora e Grid non lo sta allevando a dovere.


Pensateci dalla prospettiva di Grid. Essendo l’utente con la prima classe leggendaria, è una persona con un’agenda molto impegnata. Se in questo momento guardaste la TV, i suoi spot pubblicitari vengono trasmessi uno dopo l’altro. Essendo una grande star, ha poco tempo per giocare a Satisfy.






Grid pensò che ciò che lesse fosse assurdo.


“Sciocchezze.”


Gli spot pubblicitari che venivano trasmessi erano stati tutti girati subito dopo la Competizione Nazionale. Al momento, Grid aveva completamente terminato tutte le attività televisive. Passava tutto il tempo all’interno di Satisfy tranne quando mangiava e dormiva, e aveva difficoltà ad occuparsi di Reidan.


Tuttavia, l’autore del post non sapeva di questo e stava semplicemente blaterando assurdità. Youngwoo si sentì frustrato mentre leggeva il resto del post.






Il fatto che Grid abbia meno tempo per giocare a Satisfy implica meno tempo per allevare Noe, per questo il suo livello non è cambiato dalla Competizione Nazionale. Allora posso dedurre che Grid ha una comprensione molto scarsa degli ‘animali compagni di alta classe’.


Animali compagni comuni, persa la fedeltà nei loro padroni, ritornano allo stato brado se ne rimangono lontani per lunghi periodi di tempo. Di solito i possessori di questi pet li inseriscono nell’inventario quando non possono stare con loro per molto tempo (ad esempio, quando sono disconnessi.).


Ma per quanto riguarda i draghi? Essendo ‘pet di alta classe’, la loro fedeltà non viene facilmente perduta, anche quando c’è un lungo periodo di attività lontano dal proprio padrone. Questo è il motivo per cui i proprietari dei draghi non possono lasciarli pascolare liberamente. Il padrone di un drago spesso lo lascia cacciare da solo per aumentarne il livello e non lasciarlo nell’inventario, anche quando sono disconnessi.


Perciò mettiamo in chiaro il problema. Noe è migliore di un drago. La prova è che ha sopraffatto dozzine di draghi da solo e si è definito da solo la miglior bestia demoniaca dell’inferno. In altre parole, Noe dovrebbe godere di più libertà di un drago.


Se Grid avesse dato a Noe libertà, allora sono certa che la sua crescita sarebbe stata enorme. Tuttavia, a Grid manca la comprensione degli animali compagni e non ha dato libertà a Noe, probabilmente tenendolo nel suo inventario.


La sua crescita si è bloccata, e questa è l’evidenza dell’ignoranza di Grid e un insulto ai pet di alta classe.


“Ah...!”


Youngwoo lo capì mentre leggeva il post.


‘Ho davvero mancanza di comprensione dei pet.’


Nel caso degli animali compagni comuni, questi ultimi caccerebbero i mostri col proprio padrone e l’esperienza viene divisa fra i due. Questo era il motivo per cui Youngwoo non aveva aumentato il livello di Noe. Il suo pet era molto potente anche senza aumentare di livello, e il giocatore coreano non voleva perdere esperienza.


‘Tuttavia, un pet di alta classe può cacciare indipendentemente dal padrone e crescere in autonomo?’


Non tradivano facilmente il loro padrone.


‘In futuro, dovrei dare delle libertà a Noe cosicché possa crescere.’


Noe non mangiava dall’invasione dei golem. A parte quella volta, stava sempre nel suo inventario.


“...Deve essere frustrante.”


Youngwoo riuscì a rendersi conto dei torti nei confronti del suo pet e si sentì dispiaciuto nei suoi confronti. Ringraziò, poi, l’autore del post per avergli dato nuove conoscenze.


“È andato troppo oltre.”


Allo stesso tempo, il giovane era anche arrabbiato. In una comunità composta da 2.750.000 milioni di membri, era troppo chiamare qualcuno ‘ignorante’ soltanto per pura supposizione.


‘Io rappresento la Gilda Overgeared.’


Non poteva ignorarlo poiché era come insultare la Gilda stessa. Youngwoo prese immediatamente provvedimenti.


Commento di Il Dio Grid non è Calvo: Sì, prossimo amante dei pet per favore ^오^ Sono un esperto di tutte le classi ~


L’autore del post che Youngwoo aveva letto era un esperto di animali compagni. Ma davanti al guerriero della tastiera, diventò una ‘persona che non sa nulla dei pet’ e un ‘non-esperto’.


Dopo ciò...


“Nyang! È apparsa la miglior bestia demoniaca dell’inferno!”


Noe era ancora al livello 35, nonostante abbia distrutto l’arma antica.


“È tempo di mangiare? Nyang?”


Occhi pieni di aspettative osservavano Grid, che gli ordinò.


“Da adesso in poi, puoi muoverti liberamente nelle vicinanze di Reidan. Puoi mangiare tutti i mostri che vuoi, ma non creare danni agli esseri umani. Inoltre, fai rapporto da me se vedi qualcosa di sospetto... Infine, vola da me ogni volta che ti chiamo, a prescindere da quello che stai facendo. Non dimenticare che io sono il tuo unico padrone.”


“Nyong...”


Gli occhi di Noe si fecero lucidi. Il muso a forma di ‘ㅅ’ si aprì con entusiasmo e chiese.


“Il padrone sta davvero dando a Noe la libertà...? Noe può andare...? Abbi fiducia in Noe! Nyang!”


“Sì, finché seguirai le mie regole.”


“Grazie! Nyang! Il padrone è il migliore! Nyang!”


Le alette da demone sbattevano mentre Noe volava in circolo attorno a Grid prima di librarsi nel cielo.


“Un gatto...?”


I cittadini di Reidan erano stupiti mentre osservavano un gatto nero volare nel cielo. Fu il giorno storico in cui Noe, che sarebbe stato adorato come guardiano degli abitanti di Reidan, comparve a loro per la prima volta.








<p style="text-align: center">***</p>








Sehee e Yerim erano delle star fra gli studenti delle scuole superiori della Corea del Sud. Erano fra i primi dieci nella classifica nazionale delle simulazioni d’esame ed erano anche delle bellezze, perciò erano oggetto di invidia.


Di recente, la loro popolarità era salita alle stelle. Prima erano soltanto star delle scuole superiori, ma adesso lo erano della Corea del Sud. Anche gli stranieri le riconoscevano. Erano i postumi dell’invasione dei golem a Reinhardt, accaduta un mese e mezzo fa nella realtà.


“Ruby!”


“Scolaretta Sexy!”


Le due ragazze avevano collaborato con Grid per salvare il Regno di Eternal ed erano diventate le prime contesse! Le persone erano elettrizzate ogni volta che le vedevano.


“Come ti sei unita alla Gilda Overgeared?”


“Com’è il Dio Grid?”


“Qual è il segreto per giocare bene mentre si studia?”


“Perché il tuo ID si chiama Scolaretta Sexy...?”


Sehee e Yerim dovettero subire una valanga di domande. Anche diversi media avevano fatto visita per richiedere un’intervista e c’erano molte compagnie che avevano dimostrato interesse in loro, provocando un’ondata di richieste per fare da modelle negli spot pubblicitari.


“È abbastanza?”


Si era raggiunto il punto in cui era impossibile, per Sehee e Yerim, uscire senza un travestimento. Una volta finita la scuola, prima di lasciare la classe, le due ragazze si coprivano il volto il più possibile con maschere e sciarpe. Si mescolavano fra gli studenti e riuscivano a malapena ad uscire da scuola.


In seguito, il luogo che raggiungevano era una stanza a capsula, non le proprie case o la libreria. Avevano in programma di giocare a Satisfy tre volte a settimana, e lo seguivano.


Tre ore più tardi...


“Oggi è stato così divertente! Vero?”


“Sì. Adesso mi sono completamente adattata alle nuove abilità, perciò è divertente giocare.”


Sehee adesso era al livello 70 dopo l’invasione dei golem. Al contrario Yerim, il Cavaliere della Santa, era ancora al livello 51 poiché non era riuscita ad aumentarlo durante l’invasione dei golem. Tuttavia, non era un problema quando le due ragazze giocavano in party.


Le classi ‘Santa’ e ‘Cavaliere della Santa’ avevano una grande sinergia. Inoltre, Youngwoo aveva creato degli oggetti per loro, quindi era possibile per loro cacciare mostri di livello 100 se univano le forze. Prendendo in prestito una frase di Lauel, loro erano delle ‘privilegiate’ che giocavano per aiutare Youngwoo una volta aumentati i loro livelli.


“Sono davvero Ruby e Scolaretta Sexy.”


C’erano degli studenti universitari che seguivano Sehee e Yerim una volta lasciata la stanza a capsula. Erano riusciti a smascherare i loro travestimenti.


“Non sono ancora le 22, allora perché state andando a casa?”


“Lasciate che vi compri qualcosa di delizioso. Dovremmo diventare amici, essendo tutti utenti di Satisfy.”


I quattro studenti universitari erano sicuri di sè. Infatti, erano modelli per le pubblicità online di un centro commerciale ed erano certi che delle ingenue studentesse delle superiori sarebbero cascate ai loro piedi. Yerim e Sehee, però, non erano persone che guardavano solamente l’aspetto.


Sehee nutriva dell’odio per gli uomini, eccetto per suo fratello, mentre Yerim guardava i soldi.


“Avete molti soldi? Mangiamo solamente cose pregiate.”


Yerim sfoderò un sorriso smagliante e provocò gli studenti universitari, che sentirono i loro cuori battere forte prima di urlare.


“Dicci cosa vuoi! Ti compreremo qualsiasi cosa!”


“Va bene. Infatti, qualcuno ci sta già offrendo da mangiare.”


“Stai parlando di Grid?”


“Esatto.”


“...”


Gli sguardi dei quattro studenti universitari si raffreddarono. Erano avidi fan di Yura e Jishuka. Ma queste avevano avuto uno scandalo con Grid alla Competizione Nazionale, rendendo gli studenti degli accaniti anti-fan di Grid. Non potevano tollerare che il giocatore coreano avesse conquistato le migliori bellezze mondiali, Yura e Jishuka, e adesso stesse monopolizzando anche Sehee e Yerim.


“Quel bastardo di Grid...”


“Hey, voi due. Non dovreste avere a che fare con quel tipo di playboy. Lasciate stare quel rifiuto umano e venite a giocare con noi.”


Gli studenti universitari si agitarono una volta sentito il nome Grid e afferrarono con la forza i polsi di Sehee e Yerim.


“Togliete quelle mani.”


Si sentì una voce carica di rabbia. Era una voce familiare a tutti in Corea del Sud e nel mondo.


“Oppa!”


“Grid...!”


Esatto. Era Shin Youngwoo. Dopo che Sehee e Yerim erano diventate famose, Youngwoo si preoccupava per la loro sicurezza. Pertanto, aveva assunto il compito di portarle a casa ogni sera. Oggi era venuto a prenderle, soltanto per infuriarsi vedendo quella scena.


“Togliete subito quelle mani di dosso. Lascerò passare questa volta.”


Youngwoo tenne il telefono in mano e premette il tasto del 112<a href="#_ftn1" name="_ftnref1">[1]</a> ma questa volta la batteria del suo telefono si scaricò.


<em>Beep.</em>


Si spense con un squillo sonoro.


“Ah, questo, davvero...”


Perché stava succedendo a lui?


[1] Numero telefonico nazionale coreano della polizia.


Traduzione di MoonRoro29


Editing di Cecilia Orlando
                                                                



