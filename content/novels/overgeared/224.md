---
weight: 224
title: Capitolo 224
pubDate: 2025-03-12T09:08:35.674Z
tags:
    - overgeared
---


La dimestichezza di Youngwoo con le relazioni umane era ancora limitata. Il giovane coreano usava il suo cellulare per ordinare consegne. Considerava tale oggetto come un abbellimento e non gli importava della tenuta della batteria, portando a questa situazione. 


‘Sono fottuto.’


Youngwoo stava per denunciare gli studenti universitari alla polizia, quando rimase scosso dalla situazione che non era andata come previsto. I quattro studenti ebbero un atteggiamento aggressivo nei suoi confronti.


“Grid, non è difficile amministrare la tua proprietà?”


“Non eri con Yura e Jishuka durante la Competizione Nazionale, allora perché sei libero adesso?”


“Ho cercato la tua età su internet, quindi perché stai cercando di monopolizzare anche queste ragazze? Vuoi finire ammanettato per aver violato la legge? Eh? Non lo sai?”


Gli studenti universitari sapevano senza dubbio che Youngwoo fosse più grande di loro. Non pensarono nemmeno di lasciar andare i polsi di Sehee e Yerim.


‘Questi stronzi.’


Youngwoo era furioso una volta sentito il tono di voce degli studenti e visto l’espressione sofferente di sua sorella. Voleva correre lì e dargli un pugno sulla mascella, ma questa era la realtà, non Satisfy.


Nella realtà, il giocatore leggendario era debole. Era spesso picchiato unilateralmente da persone forti, tante volte, ma adesso voleva essere lui a commettere atti di violenza nei confronti di quattro studenti universitari in salute?


Era impossibile.


Prima di tutto, Youngwoo si guardò intorno nel tentativo di chiedere aiuto. Sfortunatamente, non c’era nessuno per strada. Non erano ancora le 22, ma era abbastanza tranquillo. Era il risultato di Sehee e Yerim che avevano cercato un luogo deserto per evitare la loro popolarità.


‘Non è l’ideale...’


Youngwoo fece un respiro profondo. Represse la sua rabbia il più possibile e sorrise.


“Lasciate andare le ragazzine, ok? Non stiamo filmando un drama, quindi questo non è interessante. Giusto?”


Cercò di convincere il gruppetto di universitari. Tuttavia, questi non si mossero minimamente.


“E se non volessi?”


I quattro universitari non potevano tollerare il suo monopolizzare tutte le ragazze carine. Aveva preso Yura e Jishuka, e adesso stava prendendo anche le loro prospettive per il futuro? Furiosi, cominciarono a trattare Sehee e Yerim più violentemente. Le trascinarono con la forza e provocarono Youngwoo.


“Queste ragazzine giocheranno con noi stanotte. Ad ogni modo, che importa chi siamo? Anche noi facciamo soldi giocando. Non importa con chi giochi, finché sono gli uomini a darti denaro, giusto?”


“Lasciami andare!”


Sehee si divincolava per scrollarsi di dosso gli studenti universitari. Tuttavia, una studentessa delle scuole superiori non era in grado di vincere contro la forza di un uomo sulla ventina.


“Stai ferma!”


Gli universitari strinsero Sehee più forte invece di liberarla, poi levarono le mani in verso l’alto come se volessero colpirla.


“Vuoi comportarti con più moderazione?”


In quel momento, la silenziosa Yerim si accigliò.


“Queste maledette canaglie...Volete morire?” I nervi tesi di Youngwoo scattarono.


Non importava che non sapesse combattere bene, non poteva sopportare vedere la sua sorellina insultata e trattata in quel modo.


‘Nonostante fossi un perdente.’


Quando era uno studente delle superiori, Youngwoo veniva spesso picchiato senza motivo da Lee Junho, ma non poteva reagire poiché temeva una punizione peggiore. Ci rideva su, anche se non voleva. Cominciò a venire ignorato dagli altri studenti e da adulto questo si trasformò in un grosso trauma.


‘È passato un po’ da quando l’ho superato.’


Youngwoo non era più un perdente. Non si sarebbe arreso a quei delinquenti soltanto perché aveva paura.


“Cosa? Ci ucciderai?”


“Puhahaha!”


Il gruppetto universitario rise di Youngwoo. Infatti, le sue giornate scolastiche erano famose online. Dopo essere diventato famoso, alcuni dei suoi compagni di classe fecero circolare su internet notizie del passato del giocatore leggendario. 


“Questo bastardo non sa distinguere la realtà dal gioco.”


“Hey, Grid. Questa è il mondo reale, non Satisfy. Prova a usare l’Arte di Spada di Pagma qui! Assassinio! Non è possibile, allora cos’è tutto questo coraggio? Eh?”


Gli studenti universitari consideravano Youngwoo una preda debole. Anche Youngwoo stesso non pensava di poter combattere contro di loro, tuttavia non poteva ritirarsi e serrò semplicemente i pugni.


‘È incerto.’


Uno dei quattro universitari scatarrò per terra e gli si avvicinò. Youngwoo si chiese se avesse potuto battere uno di loro. Lo Youngwoo del passato non avrebbe sopportato la pressione e sarebbe scappato, tuttavia aveva migliorato la sua autostima attraverso Satisfy e aveva un sentimento di ‘coraggio’.


‘Se dovrò combattere, combatterò.’


Lo spirito combattivo si accese negli occhi di Youngwoo. Nel mondo reale, non era il Grid di Satisfy, ma aveva il suo personale orgoglio.


“Questo maledetto bastardo.”


Lo studente universitario si alterò alla vista di Youngwoo e gli tirò un pugno veloce. Non si fece scrupoli nel colpire una persona, e il giocatore coreano ne fu sorpreso.


‘È lento?’


Youngwoo aveva vissuto numerose battaglie contro potenti avversari a Satisfy. Proprio come la sua destrezza, nella realtà anche la sua visuale era stata influenzata. Gli studenti universitari non aveva appreso le arti marziali, perciò non erano una minaccia per lui.


<i>Con destrezza.</i>


Youngwoo riuscì ad evitare il pugno dello studente universitario con rapidi movimenti.


“Cosa? Lo ha evitato?”


Il suo avversario fece un’espressione come se ciò fosse assurdo, poi sputò via la sua sigaretta e diede un calcio. Come cittadino coreano, gli era stato insegnato il taekwondo durante l’infanzia, perciò il suo calcio conteneva più forza e velocità del suo pugno.


‘Se imprimi più forza nelle cosce e nei glutei, allora lo slancio in avanti della parte superiore del tuo corpo aumenterà di velocità.’


Gli insegnamenti di Piaro attraversarono la mente di Youngwoo. Allo stesso tempo, la parte superiore del suo corpo si mosse in avanti, e il calcio dello studente universitario passò sopra la testa di Youngwoo falciando l’aria. Il giocatore coreano ricordò le nozioni insegnategli da Piaro e provò qualcosa di inquietante mentre il calcio passava sopra la sua testa.


‘Non sono soltanto gli arti. Mobilita i muscoli della gola per mettere peso nella terminazione della spada.’


Spada? L’aveva agitata centinaia di volte. Controllare i suoi muscoli? Aveva ricevuto un’educazione completa da Piaro. Youngwoo pensò alle punte delle sue dita come se fossero una spada e le agitò.


<i>Peeok!</i>


“...!”


Lo studente universitario non poté reagire al movimento della mano proveniente dal basso. Venne colpito sul mente e non riuscì nemmeno ad urlare prima di cadere al suolo.


“...Eh?”


“C-cosa?”


I suoi compagni non avevano immaginato che il loro amico potesse essere sconfitto e ne furono scioccati. Youngwoo era anche più sorpreso di loro.


‘Ho vinto?’


Aveva colpito una persona per la prima volta da quando era nato, e l’aveva anche stordita. In passato, scappava sempre o veniva picchiato.


<i>Duguen! Duguen!</i>


Il cuore di Youngwoo batteva forte per l’esperienza completamente nuova. Gli altri universitari corsero verso di lui.


“Questo stronzo!”


Uno dei tre caricò Youngwoo con tutta la sua forza, ma il giocatore leggendario rimase calmo.


‘È superficiale.’


L’orbita del calcio era molto prevedibile. Youngwoo fece due passi indietro e agitò il braccio.


<i>Chaaeng!</i>


La sua mano colpì con precisione la caviglia dell’avversario.


“Ugh...!”


Quando Youngwoo era andato all’Isola di Cork per raccogliere le cinque pietre focaie, era volato lì senza sosta, ed era riuscito a provare il piacere di aver spinto il suo corpo al limite. Voleva assaporare questa sensazione stupefacente nel mondo reale e faceva jogging con Sehee ogni mattina, oltre a praticare alpinismo il fine settimana. Non dimenticava nemmeno il semplice allenamento coi pesi.


Questo si era ripetuto per tre mesi. Come risultato, il corpo di Youngwoo era allenato rispetto a quelli deboli degli studenti universitari, pieni di alcool e tabacco.


“F-fa male...”


Lo studente colpito dalla mano di Youngwoo sussultò per il dolore. Era stato proprio come essere colpiti da un tubo di metallo. Era naturale, Youngwoo seguiva gli insegnamenti di un grande spadaccino, perciò mostrava una potenza che una persona comune non poteva sopportare.


“Q-questo...!”


Secondo le voci che giravano online, Youngwoo era un perdente che era sempre stato picchiato. In verità, però, sapeva combattere bene? I restanti due studenti universitari erano scossi.


Al contrario, Youngwoo ammirò le sue stesse abilità e desiderava battersi ancora un po’. Voleva godere di questa forza.


“Allora? Non vi fate avanti?”


Youngwoo mosse il dito e li provocò. I due non lo sopportarono più e si mossero.


“Cos’è quell’aria trionfante!?”


<i>Pepeok! Peok!</i>


La rissa ebbe inizio. I due studenti agitavano a caso pugni e calci in direzione di Youngwoo. Se i due lo avessero colpito nello stesso momento, il loro rivale non avrebbe potuto schivarli a meno che non conoscesse le arti marziali.


Youngwoo rispose ad entrambi gli attacchi attraverso il gioco di piedi ottenuto dall’Arte di Spada di Pagma. Sembrava Bruce Lee, muovendosi come acqua scrosciante per eludere gli attacchi dei due avversari.


Tuttavia, fu solo per un istante. Il corpo di Youngwoo non era temprato abbastanza per mandare avanti queste azioni. La sua salute era al livello di quella del pubblico generale. Non poteva riprodurre per sempre l’Arte di Spada di Pagma. Arrivò il momento in cui fece un passo falso, ruotando il piede e facendo crollare la sua postura.


“Hahaha! Questo stronzo è un idiota!”


Youngwoo venne colpito indiscriminatamente dai due studenti universitari che lo prendevano in giro.


“Ugh! Eek!”


<i>Bam bam bam!</i>


Youngwoo ebbe l’impressione di vedere le stelle davanti ai suoi occhi, ma nel frattempo Sehee e Yerim era state liberate.


“Scappate!”


Youngwoo ricacciò in gola le parole per dir loro di chiamare velocemente la polizia. Anche se non le avesse dette, credeva che sarebbero andate alla stazione di polizia per sporgere denuncia.


In quel momento...


“E’ abbastanza.”


A differenza di Sehee, che stava gridando chiedendosi cosa fare, Yerim saltò con delicatezza. Youngwoo era attratto dalle sue lisce e bianche gambe mentre prendeva a calci gli studenti universitari. 


<i>Pakak!</i>


Nonostante indossasse una gonna corta, il calcio di Yerim colpì precisamente le schiene dei due studenti.


“Cough...”


“Ugh!”


Youngwoo sospettò fossero morti. Era visibile la parte bianca di loro occhi, essendo svenuti.


‘Cosa? Perché è così forte?’


Yerim porse la mano ad uno sconvolto Youngwoo.


“Riesci ad alzarti? Mio principe.”


Yerim era davvero bella sotto le luci dei lampioni. Aveva un aspetto maturo che rendeva difficile credere fosse una studentessa delle scuole superiori, e i suoi occhi a mezza luna era certo affascinassero chiunque.


Era, però, una minorenne, perciò Youngwoo non la considerò in quel modo.


Dopo ciò...


“Cosa? Terzo dan di taekwondo? Hey, allora perché stati solamente guardando? È davvero troppo.”


Davanti ad un supermarket, Sehee e Yerim stavano strofinando delle uova sul volto graffiato di Youngwoo. Era circondato da due belle ragazze, perciò sembrava il re di un harem di un manhwa, ma al giovane non importava degli sguardi delle altre persone.


Era occupato a lamentarsi.


“Se Yerim avesse combattuto sin dall’inizio, Oppa non sarebbe in queste condizioni.”


“È scortese interferire in una rissa fra uomini, perciò ho resistito.”


“Non era una rissa fra uomini… Era un uno contro quattro.”


“Hihi, comunque è stato fantastico.”


Youngwoo era forte come una persona normale. Poteva non esserlo davvero molto, ma il suo coraggio nel proteggere sua sorella meritava lode. Oggi, la cotta di Yerim per il fratello della sua migliore amica era diventata più forte. Voleva davvero sposare Youngwoo. 


“Urgh...Allora torniamo indietro. E da adesso in poi, a entrambe è vietato andare in una stanza a capsula. Ve ne comprerò una ad entrambe. Ok? Eh?”


Youngwoo provò ad alzarsi dalla sedia su cui era accomodato, ma i suoi muscoli erano intorpiditi dal postumo della lotta e dell’essere stato colpito. Yerim afferrò il giovane per evitare che cadesse di lato.


“Haah.” Yerim fece un verso strano. Questo perché le dita di Youngwoo si erano spostate da sotto al suo braccio alla sua vita.


“C-cosa?”


Youngwoo fu sorpreso da quel verso mentre Yerim arrossiva e i suoi occhi si fecero lucidi.


“...Oppa è davvero una persona fantastica.”


Cosa voleva dire? Sehee non ne capiva il significato, ma Youngwoo la capì bene. Si schiarì la gola per l’imbarazzo.


Traduzione di MoonRoro29


Editing di Libusemumei
                                



