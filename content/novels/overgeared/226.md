---
weight: 226
title: Capitolo 226
pubDate: 2025-03-12T09:08:35.674Z
tags:
    - overgeared
---


Trasformazione Bianca si riferiva alla tecnica di prendere in prestito il potere della dea racchiuso nei tre artefatti divini della Chiesa di Rebecca. Era una tecnica che permetteva ad una persona di ottenere momentaneamente un potere che superava le capacità del corpo umano. Tuttavia, questo potere metteva un enorme peso su questo. 


Le Figlie di Rebecca evitavano il più possibile di usare Trasformazione Bianca, e ne riducevano la durata quando dovevano inevitabilmente farne uso. Isabel, però, aveva passato lo scorso anno nello stato di Trasformazione Bianca. 


Questo perché Grid aveva rilasciato il sigillo della Lancia di Lifael. La sua energia vitale si stava rapidamente esaurendo.


“Cough! Cough!”


I suoi capelli biondo platino stavano diventando grigi. I suoi luminosi occhi si stavano sbiadendo come se fosse morta, e le sue guance abitualmente arrossate erano pallide. Nonostante tutto, continuava ad essere bella.


‘Ha solo 18 anni adesso...’


Sarebbe morta a questa età.


Damian guardava Isabel per abitudine e infine cominciò a piangere. “Quante volte te l’ho detto? Lo dicevo che la Lancia di Lifael doveva essere sigillata! Allora perché...Perché non mi ascolti? Huh...? Isabel-chan, gli ordini sono così importanti? Più della tua vita?”


“Cough! Cough!”


Isabel, stesa nel letto, non rispose. Stava fissando il cielo lontano fuori dalla finestra e il suo udito era da tempo perduto. Non sentiva nemmeno la voce urlante di Damian proprio accanto a lei.


“Isabel-chan...”


Il bel volto di Damian si contorse, rigato dalle lacrime e dal moccio colante dal naso, perciò qualcuno rise di lui.


“Perché stai provando empatia per un oggetto?”


Era Pascal. Era entrato nella stanza di Isabel senza bussare, facendo scattare Damian.


“Tu...! Quante volte ti ho avvertito di non descriverle come armi?”


Damian odiava Pascal.


Il 5° Papa Franz provò un attimo di compassione e sigillò i divini artefatti della chiesa, portandola al suo indebolimento. Questa era la logica usata per convincere la chiesa che la Lancia di Lifael non dovrebbe essere di nuovo sigillata.


La persona che aveva detto ciò era Pascal.


Quest’ultimo scrollò semplicemente le spalle. “Le Figlie di Rebecca vengono adottate per servire questa chiesa in cambio delle loro vite. Non farti prendere da inutili simpatie e pensa a cosa è necessario per mantenere la chiesa. Stai solo danneggiando te stesso.”


Come suo discendente, Pascal rispettava il 5° Papa Franz. Tuttavia, non riusciva a comprendere la sua politica. Sin dall’inizio, le Figlie di Rebecca non erano persone cresciute come strumenti? Sigillare il potere degli artefatti soltanto perché non riuscivano a sopportarlo?


Era irragionevole, uno stupido sbaglio. Pascal e la maggior parte degli anziani sacerdoti della Chiesa di Rebecca la pensavano così. Avevano programmato di mettersi in contatto con l’Erede di Pagma in modo da poter rilasciare i sigilli dei due restanti artefatti il prima possibile.


Damian, però, non poteva tollerarlo.


“Non lo accetterò mai!”


I paladini di Rebecca erano molto più deboli dei paladini di Judal e di Dominion, perciò non era una classe popolare. Tuttavia, Damian aveva percorso questa strada fino alla fine senza arrendersi proprio per le Figlie di Rebecca.


Isabel, Rin, Luna. Damian desiderava che queste tre ragazze fossero sempre felici. Desiderava che sorridessero per sempre. Non poteva sopportare vederle soffrire.


“Sono persone come noi, e hanno lavorato duramente più di chiunque altro per questa chiesa. Screditarle e definirle semplici strumenti...La Dea Rebecca non lo perdonerà.”


“Osi fare il nome della Dea Rebecca? Sei stato ingannato dal bellissimo aspetto degli strumenti e hai perso il controllo. Stupido.”


Pascal rise di Damian. Era simile a coloro che lo ridicolizzavano nella realtà perché gestiva un fan café delle Figlie di Rebecca.


Damian non riusciva a comprenderli. “...Perché devi deridere l’amore e il rispetto di qualcuno?”


“Il problema è che chi riceve tale amore e rispetto è uno strumento, non una persona.”


“Non è proprio come le persone nel mondo reale quando dicono che le Figlie di Rebecca sono PNG, non umani...?”


“Mondo reale? PNG? Non riesco a comprendere il linguaggio che stai usando.”


“Stai zitto!”


“...”


Pascal era il precedente leader della Chiesa di Judal e un candidato Papa, perciò aveva avuto una potente forza divina. Le Figlie di Rebecca erano le uniche all’interno della chiesa con una forza divina maggiore della sua.


Tuttavia, in questo momento...


“Anche loro sono persone! Gioiscono in ogni momento! Sono impressionate! Arrabbiate! Tristi! Sono come noi! Non sono strumenti o PGN! Non paragonarle a cose simili!”


Il potere divino emanato da Damian era minaccioso. Era un pericolo per Pascal, che era probabile diventasse Papa dopo Drevigo.


‘Questo è il potere dell’Agente della Dea...!’


Pascal aveva sempre ignorato Damian, che di solito stava dietro alle Figlie di Rebecca. Aveva riso quando aveva sentito alcuni preti discutere di cercare di farlo diventare Papa, ma adesso era diffidente nei suoi confronti.


L’agitato Damian proclamò davanti al sacerdote. “Cambierò tutto! Estirperò tutte le persone marce, incluso te, che trattano le Figlie di Rebecca come esseri non umani! Per Isabel-chan e Rin-chan! E per il bene di Luna-chan!”


Damian accettò la missione che aveva messo in pausa.


“Io...! Io diventerò il Papa!”






[La missione ‘Diventa Papa’ è stata accettata.]






[Diventa Papa]






Livello di Difficoltà: SS


È passato un anno dalla morte del 13° Papa Drevigo.


La Chiesa di Rebecca si è ripresa a malapena dalla confusione e adesso si sta preparando per eleggere un nuovo Papa. Tuttavia, Pascal è ora il più potente candidato Papa e progetta di usare la Chiesa di Rebecca come strumento politico.


Essendo l’Agente della Dea, hai l’obbligo di guidare la Chiesa di Rebecca sulla strada giusta e fermare le ambizioni di Pascal. La tua forza, le tue convinzioni e la tua forza di volontà giocheranno un ruolo importante per sconfiggere l’irrazionale violenza e calmare il conflitto politico.


Una volta incoronato, non potrai mai disobbedire alla Dea Rebecca.


I fedeli membri della chiesa faranno il tifo per te.


Condizione per il Successo della Missione: In tre mesi, diventa Papa all’elezione.


Ricompense per il Successo della Missione: Ottenimento della seconda classe ‘Papa’. Ottenimento di ‘Armatura delle Dea Rebecca’, ‘Elmo della Dea Rebecca’, e ‘Guanti della Dea Rebecca’.


Fallimento della Missione: Pascal diventerà Papa. La Chiesa di Rebecca subirà un declino peggiore di quello avuto durante i giorni di Drevigo.


“Tu diventerai Papa?”


Pascal era furioso. Aveva già comprato più della metà dei voti, questa dichiarazione non aveva fondamenta per avere successo.


“Beh, bene. Come ‘Agente della Dea’, sei qualificato per essere un candidato Papa. Ti rispetto.”


<i>Thump thump.</i>


Pascal annuì prima di avvicinarsi al letto di Isabel. Isabel lo guardò e lui le diede un ordine.


“È stato trovato un tempio di Yatan nel Villaggio Kent ai confini dell’impero. Mostragli il potere divino della lancia. Ah, puoi sentirmi? Questo è l’ordine. Leggilo e agisci di conseguenza.”


L’utilizzatore della Lancia di Lifael attivava sempre Trasformazione Bianca. Naturalmente, il lavoro doveva essere portato a termine velocemente, perciò gli anziani affidavano più compiti ad Isabel piuttosto che alle altre due Figlie di Rebecca.  Come risultato, l’energia vitale di Isabel si stava esaurendo molto rapidamente, ma agli anziani non importava. Avevano già preparato grandi quantità di sostitute.


“Andrò io.” Damian intercettò l’ordine. “Mi occuperò di tutti i compiti che dovrò portare avanti in futuro.”


Pascal rifiutò. “Non l’ho detto prima? Ti stai prendendo gioco degli ordini degli anziani? Come sai, al momento la poltrona del Papa è vuota e perciò stanno lavorando al posto suo. Violare i loro ordini è come andare contro il Papa...”


“Io sono l’Agente della Dea.” Damian rispose con forza a Pascal, che cercò di ripetere una spiegazione che aveva sentito già diverse volte. “Come hai detto, gli anziani non sono il Papa.”


“...”


“Non voglio sentire nient’altro riguardo gli ordini degli anziani. Soltanto il vero Papa e la Dea Rebecca possono comandarmi.”


Le parole di Damian suonavano forti, ma avevano una debole base. I sacerdoti anziani non lo trattavano come qualcuno di importante e ignoravano le sue opinioni, ma adesso aveva reso chiara la sua posizione e perciò Pascal non poté fare a meno di sentirsi esterrefatto. 


“Hmmm…”


Pascal cercò di pensare.


‘Se questo ragazzo sarà occupato sul campo di battaglia, è meno probabile che vinca l’elezione che si terrà fra tre mesi.’


In primo luogo, Damian non era una concorrenza, ma sarebbe stata una buona idea spianarsi la via.


Pascal annuì. “Vai avanti, ma dubito che sarai in grado di portare a termine le missioni difficili con le tue abilità.”


“Io sono forte.”


Aveva una classe nascosta unica, e adesso era diverso rispetto al passato. Non era più un extra che stava semplicemente a guardare mentre Grid combatteva contro Drevigo. Anche Damian era un protagonista.


“Kukuk, bene. Prepara il tuo cuore. Se ti affaticherai e cadrai, sarà di nuovo Isabel a portare avanti le missioni.”


Pascal lasciò poi la stanza. Damian lo maledì e pianificò il da farsi.


‘La missione è nella zona est dell’impero. E’ relativamente vicina alla parte occidentale del Regno Eternal.’ Reidan era situata in quella zone. ‘Passerò di lì per incontrarlo.’


La persona che era andato contro il Papa Drevigo e salvato le Figlie di Rebecca. Aveva aiutato Damian a diventare Agente della Dea. Inoltre...


‘L’unico che può sigillare la Lancia di Lifael.’


L’Erede di Pagma, Grid. Era l’unica persona su cui Damian poteva fare affidamento.


“Damian...”


Isabel lo chiamò mentre stava per andarsene. Damian fece un profondo respiro. La sua espressione distorta dalla rabbia si addolcì gradualmente in un sorriso.


“Vado, Isabel-chan. Ti prego, riguardati.”


Damian le disse addio con un sorriso.


***


[L’esperienza dell’abilità (Testimone dell’Arma di Dio) Maestria del Fabbro Leggendario Livello 5 è aumentata del 19%.]






[È stato prodotto un oggetto di classificazione unica, aumentando tutte le statistiche di +4.]






[La reputazione all’interno del continente aumenterà di +150.]






[Al momento hai 25,110 punti di reputazione all’interno del continente. Puoi utilizzare il Magazzino di Reputazione quando questa supererà i 30,000 punti.]


“Bene.”


Grid era molto soddisfatto mentre controllava il risultato.






Traduzione di MoonRoro29


Editing di Libusemumei




                                


                                



