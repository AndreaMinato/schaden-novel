---
weight: 2350
title: Capitolo 235
pubDate: 2025-03-12T09:08:35.676Z
tags:
    - overgeared
---


Capitolo sponsorizzato! Grazie Davide!


C’era un libricino, conservato in una cassa chiusa fermamente a chiave. Era il diario di qualcuno. Le prime pagine erano piene di lettere storte, come se fosse stato un bambino a scriverle.


Estate, anno 259 del Regno.


Nella foresta, sul sentiero che porta fuori dal villaggio, ho incontrato una bambina tale e quale a me.


Mi ha detto ciao! Ho sorriso e l'ho salutata anch'io.


“Anno 259...”


“146 anni fa.”


Era un diario di tanto tempo fa. Era notevolmente ben conservato, nulla si era cancellato. Grid passò al capitolo successivo.


Inverno, anno 259 del Regno.


Sono tornata nella foresta per la prima volta dopo tanto tempo.


La bambina uguale a me indossava degli abiti estivi. Mi sono tolta il cappello e la sciarpa e li ho dati alla bambina, che si è messa a ridere.


Inverno, anno 259 del Regno.


Ho detto a mio padre della bambina nella foresta.


Mio padre si è arrabbiato. Ha detto che quella bambina era un mostro pericoloso. Mi ha detto di non cercarla più.






‘La bambina nel diario è il doppelganger?’


“Dev'essere così.”


Non tutti i mostri erano aggressivi. C'erano mostri che attaccavano gli umani per primi, e altri che non lo facevano. Sembrava che il Doppelganger della Foresta Misteriosa fosse stato un mostro più gentile in passato.


'Se un tempo era così, perché ci ha attaccato per primi?'


Grid e i membri di Overgeared avevano molte domande.


Primavera, anno 260 del Regno.


Mio padre ha detto che la bambina della foresta è pericolosa, ma lui non capisce.


Sono andata di nuovo da lei.


La bambina ci teneva al cappello e alla sciarpa che le avevo dato.


“Ciao!” l’ho salutata. La bambina ha ricambiato.


Ci siamo promesse di essere amiche.


Primavera, anno 260 del Regno.


Ho chiamato la mia amica Randy. Il mio nome è Wendy e insieme sembreremo sorelle.


Autunno, anno 260 del Regno.


Randy adesso parla molto bene. Riesce a capire tutto quello che dico.


La mia amica è intelligente.


Inverno, anno 260 del Regno.


Giocavo con Randy ogni giorno e mio padre mi ha beccata. Papà ha preso il suo arco, dicendo che l’avrebbe mandata via.


Ero spaventata e l'ho seguito.


Papà ha visto Randy che lo salutava e non è riuscito ad usare l'arco. Grazie a dio.


Estate, anno 261 del Regno.


Papà ha insegnato a Randy come tirare con l'arco. Adesso Randy è più brava di Papà a cacciare.


Grazie a Randy, la mia famiglia non soffre mai la fame.


Grazie Randy.


Ma la carne di coniglio mi piace più della carne di cinghiale.


I giorni nel diario scorrevano veloci. La ragazzina di nome Wendy passava le sue giornate allegramente. Suo padre e la sua amica Randy le facevano vivere nuove esperienze ogni giorno. I sentimenti descritti nel diario erano di felicità e ciò riscaldò il cuore di Grid e degli altri membri di Overgeared.


Sfortunatamente, quando la calligrafia di Wendy iniziò a maturare, i contenuti del diario entrarono in una nuova fase.


Primavera, anno 270 del Regno.


Sembra ci sia una fantastica miniera dietro casa nostra. Gli abitanti del villaggio si sono riuniti per controllarla, prima di dichiarare che avrebbero dovuto avvisare il Lord di Reidan al riguardo.


Primavera, anno 270 del Regno.


Il Lord è venuto in visita con decine di cavalieri. Ha chiesto a mio padre di condurlo alla miniera.


Per non so quale ragione, sentire lo sguardo del Lord su di me è stato spiacevole.


Estate, anno 270 del Regno.


Oh mio dio!


Un gentiluomo più bello di me è venuto alla miniera. Le sue maniere dignitose e la sua pelle liscia lo facevano sembrare il principe di una fiaba.


Il principe era preoccupato.


“Le menti degli umani sono ancora troppo immature per meritare questo minerale.”


“Sta parlando di Pagma?”


“È quello che pensavo anch'io.”


Grid ne era sicuro dopo aver letto il diario. Come Rabbit aveva ipotizzato, c'era una miniera in quella montagna e il minerale che vi era conservato era così immenso che Pagma doveva per forza prestarvi attenzione.


'Mithril giallo.'


Grid continuò a leggere il diario.


Autunno, anno 270 del Regno.


Il Lord ha dichiarato che farà sviluppare la miniera. Poi mi ha ordinato di versargli da bere.


Mentre lo servivo, lui continuava a toccarmi i fianchi.


Mi sentivo a disagio, ma mi sono trattenuta perché lui era il Lord.


Autunno, anno 270 del Regno.


Il Lord ha detto che mi farà diventare la sua concubina.


Cos'è una concubina?


Quando ho chiesto a mio padre che cosa intendesse, è scoppiato in lacrime.


Autunno, anno 270 del Regno.


Me l'hanno detto, al villaggio. C'erano una o due donne che si erano proposte per diventare concubine del Lord, ma sono state tutte trattate come giocattoli.


Sono tutti preoccupati per me.


Ho paura...


Inverno, anno 270 del Regno.


Ho spiegato la faccenda a Randy, dicendole che presto dovrò lasciare casa per diventare la concubina del Lord.


Non voglio lasciare papà e Randy.


Piangevo forte e Randy mi dava delle pacche sulla schiena.


Randy è sempre gentile. L'inverno con lei non è stato troppo freddo.


Inverno, anno 270 del Regno.


La faccenda è seria.


Il Lord ha provato a visitare la miniera, ma è stato attaccato da un mostro nella Foresta Misteriosa.


Il mostro è un doppelganger.


Randy...


Primavera,  anno 271 del Regno.


Ho sentito che il Lord è furioso e ha organizzato un esercito per uccidere Randy.


Sono preoccupata per lei e non riesco a dormire.


Primavera, anno 271 del Regno.


Non appena è spuntata l'alba, sono andata da Randy.


Il suo aspetto era diverso.


Era uguale a uno dei cavalieri del Lord.


“Non mi piace. Proteggerò Wendy.”


Randy mi ha urlato di scappare.


Non importava quanto cercassi di persuaderla, Randy non si sarebbe tirata indietro.


E se fosse stata ferita?


Ero spaventata e triste.


“Da allora...”


Per difendere la ragazza di nome Wendy, il doppelganger gentile aveva iniziato ad attaccare chiunque invadesse la foresta. Stava lottando da ben 100 anni.


“Gli accessori del Guardiano sono stati fatti dal doppelganger per questo motivo.”


Cos'era accaduto a Wendy, alla fine? E poi come aveva fatto il doppelganger a prendere l'aspetto di Pagma? Grid e i membri di Overgeared si immersero ancora più nel diario.


Primavera, anno 271 del Regno.


Si dice che Randy abbia sconfitto da sola l'esercito mandato dal Lord.


È spaventoso che tante persone siano morte. Ma Randy era disarmata, quindi io ero felice.


Sono andata da Randy.


“Non preoccuparti. Proteggerò Wendy. Non preoccuparti, Wendy, non preoccuparti.”


Randy continuava a ripetere la stessa cosa, mentre perdeva sangue.


Era ferita gravemente e non riusciva ad alzarsi.


Avevo messo da parte delle erbe per curare Randy.


Ma lei era insensibile al loro effetto.


Resterò con Randy stanotte, per prendermi cura di lei.


Primavera, anno 271 del Regno.


Sono passati alcuni giorni e le ferite di Randy non sono guarite.


Gira voce che il Lord stia preparando un nuovo esercito.


Per favore... Per favore, qualcuno aiuti Randy.


Estate, anno 271 del Regno.


Ero appoggiata alle spalle di Randy.


“Il tuo uccidere viene da un cuore nobile.”


Apparve il principe che avevo visto l'anno scorso.


Nonostante Randy agitasse la sua spada, il principe la colpì.


No!


Gridai, ma il principe non si fermò. Il corpo di Randy venne colpito ripetutamente.


Poi accadde una cosa strana.


Le ferite di Randy cominciarono a richiudersi.


“È in questo che consiste la riparazione? Il corpo di un doppelganger è costituito da un materiale che può definirsi metallo.”, chiese Lauel.


Grid annuì.


“Sembra di sì.”


Sembrava fosse in grado di fare anche quello, pensò Grid prima di andare al capitolo successivo.


Estate, anno 271 del Regno.


“Questo mondo è pieno di pericoli. Gli umani sono minacciati dai mostri e sono troppo occupati a combattersi tra loro, mentre i demoni sottoterra vengono aiutati dalla Chiesa di Yatan.”


Il principe, che si faceva chiamare Pagma, pronunciò delle parole difficili.


Mi sorrise, mentre dava dei colpetti sulla testa a Randy.


“C'è un equilibrio da mantenere. Se allo stato attuale il Regno di Eternal avesse il potere di minacciare l'impero, si creerebbe una grande confusione. Ti permetterò di usare la mia forza, in cambio devi proteggere accuratamente questa foresta. La conseguenza sarà la salvezza di Wendy.”


“...”


Randy era più intelligente di me. A differenza di me, lei capì quelle parole e annuì.


Poi, quel giorno, l'aspetto di Randy si mutò in quello del bel principe.


Estate, anno 271 del Regno.


Randy ha sconfitto l'esercito del Lord.


Questa volta, non era rimasto ferito seriamente.


Grazie a dio. Ma ero preoccupata.


L'umore di Randy era cambiato.


Il calore nei suoi occhi sembrava un po' più freddo.


Inverno, anno 271 del Regno.


Randy ha continuato a combattere negli ultimi mesi. Il Lord ha assoldato dei mercenari dopo che l'esercito non è riuscito a sconfiggerlo.


Randy mi ha messo in guardia quando gli ho fatto visita.


“Non venire più qui. Wendy, dovresti stare con tuo padre.”


“Perché...?”


“Non siamo amici? Perché mi stai rifiutando?”, gli chiesi e Randy mi spiegò.


“Uccido gli umani facilmente. E Wendy è umana. Ho... Ho paura.”


Randy sembrava solo. Un dolore al cuore.






Primavera, anno 272 del Regno.


Ho fatto visita a Randy oggi.


Si è comportato come al solito.


Mi ha detto 'Torna indietro' e poi è rimasto in silenzio. Non ha reagito a nessuna delle mie storie.


Sono dispiaciuta e spaventata. Ma più di tutto, dispiaciuta.


Estate, anno 272 del Regno.


Randy ha ucciso molte persone.


“Stai bene?”


Non c'è stata risposta da Randy. Adesso non mi guardava neanche. Guardava nel vuoto. Sta cambiando sempre di più.


Per colpa mia...






<em>Inverno, anno 272 del Regno.</em>


Mio padre è andato al villaggio per vendere della pelle e non è ancora tornato, sono passati parecchi giorni. Ho provato ad andare al villaggio, ma Randy mi ha bloccato la strada.


Non mi ha parlato neppure stavolta.


Inverno, anno 272 del Regno.


Devo andare al villaggio oggi!


Ho gridato a Randy.


Sono stata dura quando gli ho detto che non c'era bisogno che mi proteggesse.


Poi mi ha lasciato passare.


Ripensandoci ora, Randy sembrava molto triste.


Inverno, anno 272 del Regno.


Sono arrivata al villaggio e mi sono giunte delle notizie scioccanti.


Mio padre era stato arrestato dal Lord.


Il suo crimine era di aver cospirato con il doppelganger.


Il Lord aveva scoperto che mio padre ed io eravamo vicini a Randy.


È tutta colpa mia.


Randy, così dolce e puro, si era coperto di sangue e mio padre stava soffrendo...


Tutto per colpa mia.


Inverno, anno 272 del Regno.


Il Lord ha promesso di lasciar andare mio padre. In cambio, io diventerò la sua concubina.


Non ho altra scelta.


Primavera, anno 273 del Regno.


Ho incontrato Randy la notte scorsa.


Non sono riuscita a dirgli, a lui che stava cercando di proteggermi, che stavo partendo.


Grazie, mi dispiace. E posso solo dire che ti voglio bene.


Adesso sto lasciando questa casa. Non potrò più tornare. Tuttavia, ho mentito e ho detto a Randy che tornerò tra qualche tempo.


Oggi sarà l'ultima volta che scrivo sul diario.


“...Povero Randy!”


Vantner scoppiò in lacrime. A differenza di ciò che suggeriva il suo aspetto rude, era molto sensibile. Perciò lacrime e muco gli scorrevano sul viso.


“Merda! Povero Randy! Si è sforzato di proteggere Wendy, ma alla fine non ci è riuscito! Non sapeva neanche di non poterla proteggere. Fino ad ora! Per oltre 100 anni, è rimasto ad aspettare che Wendy tornasse!”


“...”


I membri di Overgeared erano funerei. Non conoscevano la storia del doppelganger e avevano pensato che fosse solo un cattivo soggetto. Grid vide le loro espressioni depresse e sorrise.


“Anche se non fossimo stati noi, un giorno qualcun altro avrebbe fatto la stessa cosa. È una fortuna che ora sappiamo come si sentisse Randy, grazie a questo libro.”


Era un commento così maturo, che quasi non riuscirono a crederci.


“Grid...”


“Mio Signore...”


I membri di Overgeared, confortati da Grid, erano colpiti. Sentivano un genuino rispetto per lui, che cambiava e cresceva continuamente. Grid andò a ‘l'ultimo vero capitolo’ del diario.


Estate, anno 286 del Regno.


Il Lord mi ha abbandonato.


La mia anima e il mio corpo, ormai ridotti in stracci, hanno finalmente trovato la libertà.


La Foresta Misteriosa, in cui non tornavo da 13 anni.


Randy mi stava aspettando, con lo stesso aspetto che aveva in passato.


Randy...


C'erano così tante parole che volevo dire. Volevo esprimere tutto il mio dolore. Ma non volevo che il cuore di Randy soffrisse, perciò sorrisi più allegramente possibile.


Sono tornata.






Nell'ultimo capitolo del diario, si vedevano piccole tracce di sangue. Sembrava che Wendy si fosse ammalata, mentre viveva la vita isolata da concubina del Lord.


“È morta poco dopo essere tornata a casa. Il doppelganger forse non capisce che gli umani hanno una durata della vita diversa, perciò è rimasto ad aspettare fino ad oggi.”


“Um...”


Grid chiuse il diario.


Poi spuntò una finestra di notifica.


[Hai imparato qualcosa in più sulla persona chiamata Pagma.]


[Hai un legame con Pagma. Il tasso di crescita delle tue abilità aumenterà.]


'Cosa?’
Le abilità leggendarie avevano effetto e potenza eccellenti, ma il loro svantaggio stava nel fatto che la loro velocità di crescita fosse molto lenta. Questo avrebbe permesso di superare quel limite. Grid fu deliziato da quell'inaspettato raccolto, quando le finestra di notifica apparve di nuovo.


[Hai scoperto la storia del Doppelganger della Foresta Misteriosa.]


[Il Doppelganger della Foresta Misteriosa, che è caduto per mano tua, ora è diverso rispetto al passato. La sua intelligenza, le sue abilità fisiche e la maggior parte dei suoi ricordi si sono deteriorati. Ma se lo chiami Randy, ne sarà deliziato e ti seguirà.]


Quella era un'occasione per ottenere un nuovo compagno animale. Grid non poteva resistere.


'Sarò il tuo nuovo amico.'


Ttalkak.


Grid decise di rimettere il diario a posto. Poi ordinò ai membri di Overgeared:


“Dopo aver verificato la presenza della miniera, andrò a prendere il doppelganger e tornerò.”


Era una spedizione da cui poteva ottenere molte cose.






Traduzione di Martina Procida


Editing di Cecilia Orlando





