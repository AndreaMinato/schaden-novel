---
weight: 24
title: Volume 1 - Capitolo 24
pubDate: 2025-02-27T07:44:20.595Z
tags:
    - overgeared
---


[Ira del Fabbro]






Difficoltà: B


Come discendente di Pagma, hai ereditato la volontà di Pagma e le sue tecniche. Possiedi l'ideologia umanitaria di Pagma che consiste nell'usare ‘l'arte del fabbro per fare del bene alle altre persone’.


Non potrai mai perdonare la Mero Company e i suoi galoppini, che opprimono un vecchio fabbro impotente.


Aiuta il fabbro Khan, che si è fatto raggirare dagli inganni della Mero Company e ha perso i suoi clienti.


Condizioni di Completamento Missione: Liberati dei tirapiedi della Mero Company e distruggi il contratto di trasferimento dell'officina.


Ricompensa Missione: I sintomi da alcolizzato del fabbro Khan miglioreranno. L'affinità con Khan raggiungerà il livello massimo.


* Un tempo Khan era un fabbro eccellente. Ma dopo che la sua impresa fu rovinata dagli inganni della Mero Company e fu sottoposto a grave stress, sviluppò una dipendenza dall'alcool. Attualmente è un vecchio incompetente, ma se uscirà fuori dall'alcolismo, riacquisterà sicuramente la sua reputazione di ottimo fabbro. A quel punto, scoprirà la tua identità e ti aiuterà immensamente...


Ricompensa di Accettazione Missione: L'abilità 'Ira del Fabbro' sarà creata.


Fallimento Missione: Alcuni giorni dopo, Khan morirà e tutte le missioni a lui relative saranno permanentemente distrutte.


“Eh?”


L'ideologia del fabbro?


“È una parodia dell'umanitarismo?”


Il motto del leggendario fabbro Pagma!


“...C'è forse una classe nascosta che comparirà solo dopo aver mangiato aglio per cento giorni?”


No, non era il momento di scherzare.


“Questa faccenda è una missione.”


Era come mi aspettavo. Una fucina in rovina e il suo fabbro. L'improvvisa apparizione di una banda di criminali era il segnale d'inizio di una nuova missione.


[Vuoi accettare la missione?]


C'erano cinque nemici. Stimavo che il loro livello fosse 35 o oltre. Dall'altro lato, io ero da solo e di un misero livello 3. Ero anche disarmato perché avevo lasciato spada e armatura nel deposito.


Dovrei rifiutare la missione? No.


“Accetto.”


Non c'era ragione per cui dovessi rifiutare questa missione.


Anche se ero solo di livello 3, le mie statistiche mi rendevano equivalente a un livello 20. Possedevo anche l'abilità 'Pazienza del Fabbro Leggendario'. Era un'abilità straordinaria che aumentava concentrazione, resistenza e difesa al massimo per un'ora. Ma era tutto? Avevo l'abilità passiva che mi permetteva di diventare invincibile per cinque secondi se la mia salute era al minimo.


“E in effetti, non sono senza armi.”


Aprii l'inventario. Tirai fuori una freccia che mi ero tenuto come souvenir.


[Freccia Speciale di Jaffa]


Classificazione: Epico


Potere d'attacco: 35~42


Una freccia realizzata da un artigiano con grandi abilità e potenzialità ma che manca di esperienza e di reputazione.


Grazie agli effetti derivanti dalla combinazione di Jaffa e acciaio, ha un potere di penetrazione estremamente elevato e può aggirare in parte la difesa del nemico.


* Ha una certa possibilità di aggirare la difesa del nemico.


Peso: 0.1


Le frecce erano consumabili. Ma solo se lanciate da un arco.


“Se la tengo in mano e la uso come un pugnale, non sarà più consumabile.”


In effetti, esistevano molti casi in cui le frecce venivano recuperate e riutilizzate. Si diceva che la maggior parte delle frecce si potesse riutilizzare, eccetto nei casi in cui fossero state troppo danneggiate dal bersaglio, ma io non ne sapevo niente perché non avevo esperienza nel tiro con l'arco.


'Pensavo fosse strano che le frecce fossero così costose così ho chiesto a un passante. E così ho imparato che le frecce non sono sempre consumabili. Uhuh, l'informazione è potere! Non dovrei trascurare l'impatto della raccolta di informazioni in futuro.'


Sorrisi con soddisfazione ed esaminai i criminali attentamente. Portavano armi minacciose come asce, spade e mazze ferrate, ma indossavano armature di cuoio.


'Qualcuno lassù mi sta aiutando.'


Sarebbe stato diverso se avessero indossato armature di ferro. Tuttavia, avrei potuto causare danni seri se li avessi pugnalati ripetutamente nell'armatura di cuoio con la freccia di Jaffa.


'Questa freccia è qualcosa che ho fatto col cuore. Il suo valore non è paragonabile alle frecce comuni. Avrò pure il potere d'attacco di un livello 20 ma mi fido di questa freccia. Grazie all'opzione per aggirare la difesa, riuscirò a colmare il divario dell'attacco. Ci sono anche le infinite esperienze di combattimento che ho accumulato nei miei giorni da guerriero.'


Le mie statistiche, che erano più alte del mio livello, un'arma adeguata, un'abilità un po' truffaldina e un'esperienza di combattimento acquisita col tempo. Credevo che questi quattro elementi fossero abbastanza per completare la missione.


'È una possibilità molto bassa.'


Avrei accettato volentieri una missione che aveva maggiori probabilità di fallire che di aver successo? Ovviamente.


Per prima cosa, non c'era alcuna penalità in caso di fallimento. Il PNG Khan sarebbe morto e tutte le missioni associate a lui eliminate per sempre, ma non era qualcosa di cui dovessi preoccuparmi, dato che non sapevo quali fossero tali missioni.


E in secondo luogo, sarei stato ricompensato anche solo per aver accettato la missione.


[La missione è stata accettata]


[Grazie all'accettazione della missione l'abilità 'Ira del Fabbro' è stata acquisita.]


La ricompensa per l'accettazione della missione era diversa da quella per il completamento. Era un'abilità che ricevevo semplicemente accettando la missione. Chi avrebbe resistito a una tale opportunità? Aprii immediatamente la finestra delle abilità per controllare quella nuova.


[Ira del Fabbro]


Lv. 1


Incrementa il potere d'attacco del 10% e la velocità d'attacco del 30% per 20 secondi.


Costo Mana per l’Abilità: 50


Tempo di Ricarica dell’Abilità: 60 secondi]


'S-Straordinario!'


Si diceva che classi legate alla produzione come i fabbri non fossero in grado di imparare abilità di combattimento. Tuttavia, avevo appena imparato un buff [1] di combattimento semplicemente accettando una missione relativa ad un fabbro! Per di più, la sua prestazione era gigantesca.


'Questo potenziamento non è forse molto meglio dei buff di combattimento che ho imparato da guerriero?'


Il buff da guerriero che usavo incrementava il mio potere d'attacco del 20% per un certo tempo, e il tempo di ricarica era di tre minuti. Ma il potenziamento che avevo appena imparato faceva aumentare il potere e la velocità d'attacco e il tempo di ricarica era di un minuto.


'Non è una manna dal cielo? Uhuh... Oh, questa è forse la missione segreta di cui ho sentito parlare? Ma la difficoltà non è troppo bassa per essere una missione segreta? Forse questa... è più probabile che sia una missione collegata. Le missioni che riguardano il Fabbro Khan sono probabilmente missioni collegate. Questo è proprio un colpaccio.'


Non appena realizzai l'importanza del Fabbro Khan, mi sentii in obbligo di fare del mio meglio per completare la missione.


'Grazie a questa nuova abilità, la probabilità di completare la missione è persino più alta... Bene.'


Decisi di affrontare i criminali.


“Ma che... Di nuovo questo tizio?” Si voltarono quando tornai indietro invece di andarmene.


Puntai la freccia contro di loro. Poi spiegai loro la ragione principale per cui avevo accettato la missione.


“Avete passato il limite. Anch'io me ne frego degli anziani, ma non quanto voi. Non credo che si debba sentire rispetto verso gli anziani, ma non si dovrebbe almeno mantenere un minimo di cortesia? Dovreste prendervi un po' più cura della vostra educazione, stronzi. Non posso perdonarvi.”


Non stavo tentando di imitare l'apostolo della giustizia. Semplicemente non sopportavo quel tipo di persone!


“Prendetevela col fatto che somigliate agli impiegati di Mother’s Heart is Happy.”


Quando avanzai di un passo, i criminali cominciarono a impugnare le armi.


“Ma guarda un po' che bastardo! Questo moccioso si permette di dirci delle cose del genere? Eh? Che gli è successo improvvisamente? Ehi tu! Vuoi forse andare all'inferno? Eh?”


“Questo bastardello non ha apprezzato il fatto che l'abbiamo lasciato andare...”


A dire la verità, i PNG fuorilegge mi facevano paura. Immediatamente mostrarono l'intenzione di uccidermi. Erano davvero persone che avevano commesso un numero incalcolabile di malvagità.


'Sono troppo tosti'.


Ma non c'era ragione di evitarli per paura. Al momento, queste persone non erano fonte di paura. Erano obiettivi da sconfiggere per completare la missione. L'ambizione del guerriero mi ribolliva dentro.


Sbuffai di derisione verso i criminali e sollevai la mano. “Smettetela di blaterare e fatevi avanti.”


I ceffi reagirono immediatamente.


“Questo bastardo fuori di testa!”


“Prendetelo! Acciuffatelo per me! No, uccidetelo! Uccidetelo e basta.”


Rossi di rabbia, mi corsero incontro. Ce n'erano cinque in tutto. In uno spazio aperto, sarei stato circondato e sarei morto all'istante. Avevo già esaminato il terreno dell'officina e mi fiondai verso le scale che portavano al secondo piano. La scalinata era abbastanza ampia da farci stare due adulti fianco a fianco.


Mi fermai nel mezzo, con la freccia in mano.


“Chiunque voglia farsi infilzare, dovrebbe raggiungermi qui sopra.”


I malviventi trasalirono quando mi presi il vantaggio geografico, poi a scoppio ritardato si resero conto dell'arma nella mia mano.


“Cos'è quella? Una freccia?”


“Puahahah. Vuoi affrontarci con quella freccia? Dov'è il tuo arco? Eh? L'hai lasciato sulla gonna di mammina, Pivello?”


“Comunque, un fabbro non può usare l'arco. Non sanno maneggiare bene le armi. Quindi non c'è da stupirsi che debba agitare una freccia. È proprio giovane.”


Quei tizi mi stavano sminuendo! Tra tutti, Johnson era il più feroce, quindi avanzò per primo. “Farò a pezzi questo fabbro come se fosse un orso.”


Affrontai Johnson, che caricava in avanti alla cieca come un cinghiale impazzito, e usai l'abilità che avevo appena acquisito.


“Ira del Fabbro.”


[Ira del Fabbro è stata attivata. Il tuo potere d'attacco e la tua velocità d'attacco aumenteranno significativamente per 20 secondi.]


In cima allo schermo, apparve un messaggio con su scritto '20 secondi'. Era una finestra di notifica che mostrava la durata dell'abilità. Verificai che l'abilità fosse stata attivata con successo e rapidamente proiettai il braccio in fuori.


<em>Papat!</em>


Fu più veloce di quanto Johnson potesse roteare la sua ascia. La mia freccia gli trafisse il petto due volte. Armi più grosse avevano il vantaggio di arrecare danni elevati e di avere lunga durata, ma il loro svantaggio fatale era quello di avere una bassa velocità d'attacco. D'altra parte, il mio attacco era rapido grazie alla leggerezza della freccia. Per di più, usavo Ira del Fabbro e fui in grado di sopraffare Johnson con la velocità.


[Critico!]


[L'effetto della Freccia Speciale di Jaffa è attivato, il che significa che la difesa del nemico può essere completamente aggirata.]


“Ke...heok!”


Erano solo due attacchi, ma liberarono il pieno potere. Il primo fu un colpo critico, mentre l'altro aggirò la difesa grazie all'effetto opzionale della Freccia Speciale di Jaffa. In quel momento, ero sicuro che la fortuna mi stesse accanto. Non avrei mai immaginato che una freccia potesse infliggere un tale danno.


“C-Come...?”


Johnson aveva un'espressione incredula nel momento in cui la freccia gli trafisse l'armatura di cuoio. Poi sputò sangue e rotolò giù dalle scale. Svanì in una luce grigia e diversi messaggi apparvero davanti ai miei occhi.


[Hai sconfitto il fuorilegge di Winston, Johnson.]


[La tua reputazione nel villaggio di Winston è cresciuta di 60.]


[Il tuo rapporto con i fuorilegge di Winston è diventato ostile.]


[I fuorilegge di Winston tenteranno di ucciderti quando ti troveranno.]


[Hai ottenuto 4300 punti esperienza.]


[Il tuo livello è salito.]


[Il tuo livello è salito.]


[Il tuo livello è salito.]


[Il tuo livello è salito.]


[Il tuo livello è salito.]


“Wow.”


Mi aspettavo che il criminale fosse almeno di livello 35. Come per provarmi che avevo ragione, guadagnai cinque livelli solo dalla morte di Johnson.


'Ho sconfitto un nemico di livello 35 con soli due colpi?'


Non riuscivo a credere ai miei occhi. Anche se si trattava di un colpo critico e la difesa del nemico era stata aggirata, non mi aspettavo di certo di finirlo in soli due colpi.


'Questi tizi, forse hanno meno salute di quello che sembra?'


Era una buona spiegazione. Considerando la loro aggressività, era probabile che avessero focalizzato i loro attributi sulla forza.


'Ok.'


Ora sentivo di avere più speranze di riuscire a completare la missione.


“Finestra di stato.”


Nome: Grid.


Livello: 8 (125/1400)


Classe: Discendente di Pagma


* La probabilità di aggiungere ulteriori opzioni quando realizzi oggetti aumenterà.


* La probabilità di miglioramento di un oggetto aumenterà.


* Tutti gli oggetti d'equipaggiamento possono essere indossati senza condizioni. Tuttavia, è prevista una penalità a seconda della classificazione dell'oggetto.


Titolo: Colui che Divenne Leggenda


* Status alterati non funzionano bene su di te.


* Non morirai quando la salute è al minimo.


* Facilmente riconosciuto.


Salute: 316/316                      Mana: 87/87


Forza: 24         Resistenza: 22            Agilità: 16       Intelligenza: 29


Destrezza: 55   Tenacia: 21


Autocontrollo: 14        Indomabilità: 16         Fierezza: 14     Visione: 14


Punti Statistica: 110


Peso: 842/1000


Avevo guadagnato 5 livelli, quindi ora avevo 110 punti statistica.


'Questo è il momento giusto per redistribuirli.'


Non esitai a investire tutti i miei punti in forza e agilità.


[Hai investito 50 punti in forza. Confermi?]


“Sì.”


[Una volta investiti, i punti non possono essere recuperati. Vuoi procedere?]


“Sì.”


[Hai investito 60 punti in agilità. Confermi?]


“Sì.”


I messaggi di avvertimento comparvero sullo schermo e la mia forza e la mia agilità aumentarono considerevolmente. Gli altri criminali furono sorpresi di vedere il loro compagno morire improvvisamente e non salirono per le scale.


“M-M-Ma chi è quel tipo? Come ha fatto a far fuori Johnson così facilmente?”


“Johnson non è stato attento e si è fatto pugnalare due volte nel cuore.”


“Sarà, ma quel bastardo non ha solo una freccia come arma? Non è stata nemmeno tirata da un arco, eppure una freccia brandita a mano è riuscita a penetrare un'armatura di cuoio e fare così tanti danni? Sciocchezze. È impossibile.”


“...Questo fabbro deve essere così potente che non ha bisogno di dipendere dalle armi. Forse non è nemmeno un fabbro. È un guerriero. Ne sono sicuro.”


“Ma che... Forse sembra solo debole.”


“Non fare caso solo all'aspetto esteriore.”


I malviventi mi osservavano attentamente. Ira del Fabbro sarebbe durato solo altri 10 secondi, così li provocai.


“Che state facendo? Non attaccate? Non siete quattro contro uno? Schifosa feccia criminale di terza categoria!”


“Di terza categoria? Con chi sta parlando questo idiota?”


“Praga, aspetta!”


Nonostante i richiami dei compagni, il tipo di nome Praga cedette alla provocazione e si precipitò. Questa volta, l'arma era una grossa mazza ferrata. La velocità d'attacco era molto bassa, come Johnson che usava un'ascia.


<em>Kwajajak!</em>


Corse su per la scalinata e la mazza mirò alla mia faccia. Cercai di evitarla il più possibile e spinsi la freccia in avanti.


<em>Papapat!</em>


La mia agilità aumentata fu immediatamente efficace. Questa volta, fui in grado di colpire tre volte con la freccia prima che il nemico riuscisse ad attaccare una sola volta.


“Ahhhhh!”


Praga fu trafitto tre volte al petto e si ritirò.


‘Dannazione.’


Questa volta, non c'era stato un colpo critico. Per di più, l'effetto opzionale della Freccia Speciale di Jaffa non era stato attivato. Era per questo? Il mio potere d'attacco era aumentato grazie ai 50 punti investiti in forza, ma Praga non era morto.


“Ehi, stai bene?”


“Kuoock... non è abbastanza per uccidermi.”


“Mmm... Immagino sia stata solo una coincidenza che sia riuscito a far fuori Johnson in due colpi. Il suo potere d'attacco sembra più basso di quanto mi aspettassi.”


Poco a poco, i criminali cominciarono a inquadrare la mia forza. Poi Veil spiegò ai suoi uomini, “La cosa a cui dobbiamo stare attenti è la sua velocità d'attacco. È terribilmente più veloce di noi perché usiamo armi pesanti, quindi il combattimento corpo a corpo è chiaramente svantaggioso.”


“E allora?”


“Che cosa facciamo? È semplice.”


Veil fece l'occhiolino e si piazzarono in gruppo di fronte alla scalinata. Poi si rivolse a me, che restavo da solo in cima. “Non verrò su ad acchiapparti. Non puoi rimanere lì per sempre. Prima o poi dovrai scendere, no? Allora ti ucciderò.”


Ugh... non erano così stupidi.


'Se fossero mostri, agirebbero senza pensare.'


Il mio piano di trarre vantaggio dal terreno era stato vano.


'Ne rimangono quattro. Uno di loro è ferito gravemente, ma può ancora combattere. Diamine... non importa a che strategia penso, è troppo pericoloso affrontarli tutti insieme. Come posso finire la missione?'


Avrei potuto ritenermi soddisfatto del fatto che avessi acquisito una nuova abilità tramite questa missione. Ero incuriosito dalle missioni collegate e dalle ricompense che avrei ricevuto dal Fabbro Khan, ma valeva la pena correre un tale rischio?


'È più saggio abbandonare forzatamente la missione scappando, invece di morire. Ma...'


I miei occhi si volsero altrove. Trasalii nel momento in cui incontrai lo sguardo del vecchio nell'angolo, Khan. Era dovuto alle aspettative, alle speranze e alla gratitudine in quegli occhi che mi fissavano?


Era come se guardasse un eroe.


'Non fissarmi in quel modo. Non sono un eroe.'


Cercai di ignorare quello sguardo. Poi mi fermai, subito prima del log out.


'Anche solo l'aver accettato questa missione mi ha fatto ottenere una nuova abilità. Sono sicuro al 100% che si tratta di una missione segreta. Le ricompense delle missioni collegate che riceverei da quel vecchio devono essere oltre ogni immaginazione. Non è stupido abbandonare una missione rara che potrei non incontrare mai più?'


Sì, dovrei provarci. Cominciai a scendere le scale. Fui immediatamente stretto d'assedio dai criminali che mi stavano aspettando.


'La mia difesa è vicina allo zero. Anche la mia salute è ridotta. Se permetto loro di attaccare, verrò ucciso in due o tre colpi, anche se non si tratta di ferite fatali. La cosa importante non è combattere in fretta. Prudenza, prudenza.'


Mi concentrai il più possibile, verificai che il tempo di ricarica di Ira del Fabbro fosse terminato e la usai di nuovo.


“Ira del Fabbro.”


[Ira del Fabbro è stata attivata. Il tuo potere d'attacco e la tua velocità d'attacco aumenteranno significativamente per 20 secondi.]


Ok. Il prossimo.


“Pazienza del Fabbro Leggendario.”


[Non succede niente.]


“Eh...?”


L'abilità non si era attivata? Ero confuso e aprii precipitosamente la finestra abilità. Poi lessi la spiegazione dettagliata di Pazienza del Fabbro Leggendario.


[Pazienza del Fabbro Leggendario.]


Vitalità, difesa e destrezza aumenteranno del 200% per un'ora.


* Questa abilità non consuma punti Mana.


* Questa abilità non può essere usata intenzionalmente. Verrà attivata spontaneamente se continui a perseverare.


“...Ah, ecco.”


Questo dannato aggeggio... Un'abilità ad attivazione condizionata?


'Avrei dovuto leggere le istruzioni dell'abilità... È come non leggere le clausole scritte in piccolo.'


Quando credevo che fosse scomparso, il ceffo abbreviò la distanza grazie alle sue armi.


“Ehi, sei pronto ad andare all'inferno?”


“Te la farò pagare per aver ferito e ucciso i miei compagni.”


Ero fottuto.


[1] Potenziamento
                                


                                



