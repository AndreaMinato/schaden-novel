---
weight: 2430
title: Capitolo 243
pubDate: 2025-03-12T09:08:35.677Z
tags:
    - overgeared
---


La strada più breve da Reidan a Titan era quella che passava per il territorio del Visconte Welkun. Ma Grid preferì attraversare le terre del Conte Zebra. Quella deviazione gli causò un enorme ritardo di dieci giorni, ma a lui non importava.


'Lauel mi ha detto di fermarmi qui e di ottenere la Benda del Macellaio.'


Usa qualunque mezzo, aveva aggiunto. Quella benda doveva avere grande valore.


'Macellaio.'


Secondo quello che aveva detto Lauel, il Macellaio abitava nei sotterranei del Conte Zebra. Il passatempo preferito del Conte era quello di torturare e uccidere in modi raccapriccianti creature per metà umane e per metà bestie.


'Ma era impossibile da controllare.'


Metà umane, metà bestie. A seconda delle circostanze di crescita della specie, avrebbero potuto essere umane o bestie. Diventare una bestia incattivita, era solo la naturale conseguenza delle azioni brutali del Conte Zebra.


'Saprò che tipo di persona è quando ci incontreremo.'


Per quattro giorni Grid si concentrò sulla caccia e diminuì la sua infamia; e ciò gli permise di andare avanti.








<p style="text-align: center">***</p>








'Questo è un brutto posto.'


Il castello del Conte Zebra.


L'entrata era terribilmente scura e desolata, a Grid ricordava l'ingresso di un dungeon. Aveva la sensazione che, una volta entrato, non sarebbe più riuscito a uscire. Ci voleva una persona davvero coraggiosa per mettere piede lì dentro.


Ma Grid non aveva paura. Proseguì senza esitazione. Man mano che la sua autostima cresceva, diventava sempre meno codardo. Non era la stessa persona che un tempo se la sarebbe fatta sotto alla sola vista di un fantasma.


“Chi?”


I soldati di guardia al cancello guardavano Grid con sospetto. Indossava un grosso cappello che gli copriva il volto. Grid se lo tolse. La sua Fierezza era oltre 1.500 e nel continente aveva una reputazione di 25.000 punti, dunque era estremamente influente. Ai soldati sembrò di vedere un'aura attorno a Grid. Sentivano di provare una fiducia infondata per lui.


“Da dove vieni?”


I soldati scambiarono Grid per un nobile di alto rango dell'impero e divennero cortesi. Era una trasformazione familiare. Grid non se ne importò e rispose con un'espressione noncurante.


“Sono venuto per combattere contro il Macellaio.”


“Heok.” I soldati deglutirono. Quell'uomo avrebbe combattuto contro lo spaventoso Macellaio!


'E per di più, da solo?'


'Tutti gli altri ci hanno provato portandosi dietro dei compagni...'


“Dici sul serio?”, chiesero i soldati con espressioni incredule e Grid annuì.


“Proprio così.”








<p style="text-align: center">***</p>








“Mmm.”


Il corpo del Conte Zebra pesava 0.1 tonnellate. Non era piacevole guardare la sua pancia grassa e la sua faccia untuosa. Si grattò il mento penzolante e lanciò un'occhiata a Grid prima di parlare.


“Tu cosa sei?”


Il Conte Zebra era capace ma non aveva nulla di straordinario. Non aveva particolare talenti. Era diventato conte perché aveva ereditato il titolo, come era stato anche per suo padre. I suoi occhi però erano ben allenati ad osservare le persone. Si mescolava spesso ai nobili di alto rango nei circoli sociali, così da poter percepire la Fierezza nei suoi interlocutori.


Dal suo punto di vista, Grid possedeva una Fierezza paragonabile a quella della famiglia reale.


'Comunque, non è tra i reali che conosco'


Prima di tutto, perché qualcuno della famiglia reale avrebbe dovuto avere il desiderio di andare in lì per combattere un mostro? I membri della famiglia reale erano come déi in questo mondo, dunque era naturale che si dedicassero solo alla loro salvezza.


'Reali da un regno straniero?'


Grid replicò al Conte Zebra.


“Io sono colui che risolverà il tuo problema. Non è abbastanza?”


“Ahah.”


Aveva una bella faccia tosta. Al Conte Zebra non piacque, così come non apprezzò che Grid non avesse rivelato la sua identità. Ma non sentì il bisogno di soffermarcisi.


'Ad ogni modo, morirà.'


Il Macellaio si era evoluto in una bestia malvagia sei mesi prima. Come ogni giorno, il Conte Zebra stava torturando o uccidendo qualcuno quando un uomo, che stava assistendo alla scena, improvvisamente si era messo a tremare e si trasformò. Adesso un mostro incontrollabile viveva sotto il castello.


Era una faccenda seria. Il Conte Zebra era determinato a eliminarlo. Aveva usato i cavalieri e i maghi più potenti della sua famiglia, aveva assoldato i migliori mercenari e perfino reclutato degli avventurieri. Ma alla fine, aveva fallito.


Fino a quel momento, più di 800 persone avevano cercato di sconfiggere il Macellaio, ed erano morte tutte. Il mostro era molto forte. Per di più, c'era un problema di spazi. Il sotterraneo era stretto e il Macellaio era grosso.


Nel sotterraneo riuscivano a introdursi al massimo tre persone alla volta. Quella era la ragione cruciale per la quale i cavalieri e i maghi più forti della sua famiglia non erano riusciti a far fuori il Macellaio. Era impossibile che sole tre persone riuscissero ad eliminarlo.


Ma l'uomo dai capelli neri che gli stava davanti era solo.


“Uhuhuh. Sì, sì, capisco. Non importa chi tu sia. Per favore, risolvi il mio problema.”


I suoi cavalieri erano già stati uccisi dal Macellaio. Tra quattro giorni, sarebbero arrivati rinforzi dai Cavalieri Rossi. Il Conte Zebra non si aspettava nulla da Grid, quindi parlò vagamente.


Poi la finestra di una missione apparve dinanzi a Grid.






[Sconfiggi il Macellaio]


Difficoltà: S+


In passato, il Conte Zebra ha trovato una specie metà uomo metà bestia al mercato degli schiavi e l'ha comprata. Si è goduto il suo giocattolo nei sotterranei del castello mentre eseguiva le sue torture.


Ma la gioia eterna non esiste.


Ad un certo punto Zebra si è stufato di torturare stupidi mostri che non sapevano parlare la sua lingua e da quel momento in poi torturare gli 'umani buoni' è diventata la sua droga.


Incastrava persone innocenti, le imprigionava, le trascinava sotto il castello, le torturava e poi le uccideva.


Il metà uomo metà bestia assisteva a quelle scene ogni giorno e cominciò ad avere paura, fino a mostrare istinti autoprotettivi. Scatenò allora la forza di una bestia malvagia.


Il Macellaio è stato sottoposto a innumerevoli torture e ha l'abilità di comprendere gli umani.


È forte e pericoloso.


Diventerà una grave calamità un giorno, se adesso viene lasciato senza controllo.


Condizioni di Completamento Missione: Morte del Macellaio.


Ricompensa di Completamento Missione: Orecchini di Quarzo Nero.


Fallimento Missione: -6 livelli. Reputazione in tutto il continente: -1.000.






'S+.'


Indicava che era ancor più difficile rispetto a una missione di livello S. Aveva sentito che il numero di partecipanti a quella missione poteva essere solo di tre persone.


'Lauel ha detto che il Macellaio non può essere sconfitto a meno che Pon, Regas e Faker non formino una squadra.'


Ma.


'Crede anche che io possa farcela da solo.'


Lauel era sempre stato una persona ragionevole. Grid poteva fidarsi delle sue parole.


“Andiamo.”


“Sì.”


I soldati condussero Grid nei sotterranei. Scesero per una stretta scala per tre minuti, prima di arrivare davanti ad una porta di ferro chiusa saldamente.


“D-Da questa parte.”


Si udiva il suono del respiro del Macellaio, perciò uno dei soldati aprì la serratura con mani tremanti. Poi i soldati corsero via prima che la porta di ferro si aprisse. Grid fu lasciato solo.


'Non importa quanto tu sia forte, devi per forza essere più debole di Hell Gao.'


Aveva lottato contro la potente aura malvagia di Hell Gao, un grande demone. Aveva acquisito due nuove tecniche di spada. Le sue abilità di controllo stavano migliorando rapidamente grazie a Noe e a Randy. Grid era nella sua forma più smagliante da quando aveva iniziato a giocare a Satisfy. Quella grandezza che aveva mostrato al mondo durante la Competizione Nazionale? Persino il Grid di quel tempo non era nulla in confronto al Grid attuale.


<em>Step step.</em>


Grid ascoltò il suono dei suoi passi che riecheggiavano nel sotterraneo. Infine anche la voce del Macellaio gli giunse alle orecchie.


<em>Kuoooooh!</em>


Il suo aspetto era allo stesso tempo orribile e triste. La sua pelle si stava staccando e dei pezzi di metallo arrugginito erano stati infilzati profondamente nel suo corpo. C'erano anche lembi di carne fuori posto. Erano tutti segni lasciati dalle torture del Conte Zebra. Non era possibile identificarne il volto, dato che indossava una maschera, ma gli era rimasto un solo occhio e sull'altro portava una benda.


“Poveraccio. Ti ucciderò in fretta, affinché tu non soffra più.”


Grid estrasse i due spadoni. Uno spadone blu nella mano destra e uno spadone di giada nella sinistra.


[Failure +9 è stata equipaggiata. Grazie all'effetto dell'oricalco, il tuo danno inflitto è salito del 30% in questo luogo buio.]


[Lo Spadone del Doppelganger +8 è stato equipaggiato. Verrà applicato il 50% del potere d'attacco a causa della penalità dovuta alla doppia arma.]


<em>Kuaaaaah!</em>


Il Macellaio ruggì. La vista delle armi gli ricordò i giorni da incubo delle sue torture.


[Il grido del Macellaio ti ha infuso paura.]


[Hai resistito.]


[Gli occhi inesorabili del Macellaio penetreranno le tue difese.]


[Hai resistito.]


Kung kung!


Il Macellaio gli si fiondò contro con il suo corpo massiccio. Poi agitò a caso la sua arma.


'Com'è rozzo.'


Grid aveva combattuto contro Randy, che era in grado di copiare il potere di Pagma, per ben 83 volte. Dopotutto, il Macellaio non poteva rappresentare una minaccia paragonabile a Randy.


<em>Chengkang!</em>


Lo spadone di giada gli bloccò la strada.


<em>Puok!</em>


Lo spadone blu trafisse il Macellaio al cuore. Non era un colpo singolo. Grid lacerò la carne del Macellaio con entrambe le armi.


<em>Kuaaaang!</em>


Il Macellaio piangeva come un bambino in preda al dolore. Grid colpì la parte inferiore del mostro con lo spadone di giada e usò Cuspide con lo spadone blu. Quest'ultimo si abbatté come un fulmine sul petto del Macellaio. Un fiotto di sangue putrido mischiato a pus schizzò fuori e ricoprì uno dei muri del sotterraneo.


Il Macellaio era in preda alla furia. Perché doveva sempre soffrire così? Non voleva nascere mostro! Sembrava che la creatura chiamasse, urlando a gran voce. Quando la sua arma cadde sul capo di Grid...


Chaaeng!


Randy apparve in forma di Grid e usò Rotazione.


“Facciamola finita.”


Suuuk.


Sette lame schizzarono in aria. Le spade dorate brillavano in modo accecante nel sotterraneo buio e sfrecciarono tutte contro il Macellaio. Anche Noe era sceso in campo.


“Vado a mangiare! Miao!”


La grossa bocca ingoiò il Macellaio.


[La Forza è aumentata di 1.831 punti.]


Grid era stato rinforzato dalle statistiche ricevute da Noe, e a quel punto usò l'Arte della Spada di Pagma, Assassinio Collegato.


L'effetto opzionale dello Spadone del Doppelganger venne attivato, concedendogli un incremento del 20% nel danno inflitto dalle abilità. Per di più, anche l'effetto opzionale di Failure “Cinque Attacchi Congiunti” e i Guanti di Luce Sacra furono attivati. Di conseguenza, Assassinio Collegato era ora la sua tecnica più potente.


[Hai ucciso il Macellaio.]


[Hai ottenuto 108.950.109 punti esperienza. Due terzi di questa somma verranno distribuiti equamente a Noe e a Randy.]


[Hai ottenuto la Benda del Macellaio.]


[Hai ottenuto la Maschera del Macellaio.]


[Hai ottenuto tre pietre di potenziamento dell'arma.]


[Hai ottenuto una Pietra Sacra di Potenziamento dell'Arma.]


La sofferenza eterna del Macellaio era finalmente finita. Grid valutò gli oggetti che aveva ottenuto e a quel punto capì perché Lauel gli aveva detto di recarsi lì.




Traduzione di Martina Procida


Editing di Cecilia Orlando
                                


                                



