---
weight: 2440
title: Capitolo 244
pubDate: 2025-03-12T09:08:35.678Z
tags:
    - overgeared
---


Cari lettori regalatevi una novel a Natale! Ogni 5 euro di donazione un capitolo in più!


Il materiale e la forma della Benda del Macellaio sembravano comuni. Era una semplice benda di pelle per l'occhio. Sembrava non avesse niente di speciale. Il Grid del passato avrebbe già cominciato a lamentarsi, prima ancora di valutarla.


Avrebbe detto: “Questa è una merda! Ho sprecato 10 giorni solo per una benda? Maledizione! Che cos'è questa cosa? Lauel, tu $%#$!”


Avrebbe fatto una scenata. Ma Grid non era più così immaturo.


'Lauel non mi avrebbe consigliato di trovarla per niente.' 


Doveva esserci qualcosa. Un oggetto non era contraddistinto solo dall'aspetto. Grid aveva delle aspettative elevate.


“Valutazione del Fabbro Leggendario.”






[Il fabbro che è diventato una leggenda può valutare gli oggetti con eccezionale occhio critico. Se esiste una funzione nascosta nell'oggetto in esame, verrà trovata.] 






<i>Ttiring-</i>






[Benda del Macellaio]






Classificazione: Unica.


Tenuta: 7/7


*Sarà generata l'abilità “Rilevamento del Punto Vitale”.


Il Macellaio è stato torturato per molto tempo. È stato anche costretto ad assistere alle torture di innumerevoli altre persone. Di conseguenza, ha sviluppato un'elevata capacità di localizzazione dei punti vitali.


Questa benda è stata usata a lungo dal Macellaio e ha assorbito quell'abilità.


Condizioni d'uso: Nessuna.


Peso: 0,1.






[Hai scoperto una funzione nascosta nell'oggetto!]






[Questo oggetto è intriso di rancore. Chi lo indossa verrà invaso da un impulso ad uccidere e diventerà uno spietato assassino.]






Una maledizione. Era un oggetto maledetto. Sarebbe stato impossibile giocare normalmente se fosse diventato un assassino scriteriato. Ma a Grid non importava. Una maledizione? Poteva semplicemente resistervi.


“Lauel, che tipo in gamba.”


Grid era elettrizzato. Voleva convocare Lauel in quell'istante ed abbracciarlo. La Benda del Macellaio era un buon oggetto. No, non era solo “buono”. Era l'oggetto che avrebbe aiutato il Discendente di Pagma a superare il “limite”.


'Non pensavo che avrei ottenuto Rilevamento del Punto Vitale.'


Rilevamento del Punto Vitale. Era un'abilità passiva di alto livello che solo un limitato numero di classi specializzate nel combattimento poteva vantare. La funzione era semplice. Come suggeriva il nome stesso, identificava i punti vitali dell'avversario.


Ma questa semplice funzione aveva un enorme potere. Se il punto vitale veniva colpito correttamente, la probabilità di un colpo critico aumentava, causando sanguinamenti copiosi, paralisi e altre condizioni. In altre parole, il suo potere d'attacco sarebbe aumentato drasticamente.


'Lauel, ha ottenuto qualcosa di grosso da Haynes.'


Haynes, il primo percettore di mostri in classifica. Era in grado di prevedere gli oggetti che i mostri avrebbero lasciato in base alle loro caratteristiche. Se Minor poteva definirsi un rilevatore di minerali, Haynes era un rilevatore di oggetti.


'Lauel deve aver pagato un bel gruzzolo per avere questa informazione da Haynes.'


Grid si rese conto che il cuore di Lauel stava diventando sempre più profondo. Lavorava sodo per superare le debolezze del suo padrone, perciò Grid lo apprezzò ancora di più.


'Lauel è occupato ad agire come Lord effettivo... Devo ricompensare il suo duro lavoro.', si ripromise Grid allegramente, mentre indossava la benda sull'occhio. Poi accadde una cosa interessante. L'occhio sinistro, coperto dalla benda, cominciò ad emettere una tenue luce rossa. Era così fioca che difficilmente si sarebbe notata in un ambiente luminoso. Tuttavia, era ben visibile in un luogo buio come quel sotterraneo.


Lauel si sarebbe emozionato a vederlo.






[Il tuo odio per gli umani sta crescendo. Sei invaso dalla smania di uccidere qualcuno.]






[Hai resistito.]






Grid acquisì una nuova prospettiva. Randy stava accanto a lui e Grid riuscì a vedere chiaramente “l'essenza” del doppelganger. Non era precisa, ma era abbastanza potente da permettergli di individuare i punti vitali del bersaglio. 


'Ero preoccupato che da un lato la vista sarebbe stata offuscata. Fortunatamente, non è così.'


Era un manufatto perfetto. Naturalmente, presupponendo che la maledizione dell'impulso omicida potesse essere soppressa. La gioia di Grid era paragonabile a quando aveva condotto l'assalto contro il papa e ottenuto il set della Luce Sacra.


“Poi...” Grid guardò Noe. Aveva una coda carina di lunghezza modesta, con una parte bianca alla fine che assomigliava a un fiore. “La coda è il tuo punto debole...”


“Sono la migliore bestia demoniaca dell'inferno. Non ho nessun punto debole! Nyang!”


Noe dissimulò e alzò i palmi. Sembrava sconcertato dal fatto che qualcuno avesse individuato la sua debolezza. Grid pensò di fargli un'armatura per proteggergli la coda. Poi rivolse la sua attenzione ad un altro oggetto lasciato dal Macellaio.


La Maschera del Macellaio. Era una maschera di ferro concepita per coprire la metà destra del volto.


'Il materiale è il ferro nero.'


A differenza delle maschere comuni, quella era fatta con un buon minerale. Tuttavia, il design era penoso. La forma dell'occhio piangente pareva l'opposto della forma della bocca ridente. Sembrava la maschera di un pagliaccio. Vi erano state incise persino delle lacrime.


'Non ho sentito nulla riguardo a questa maschera.'


Probabilmente era solo un piccolo oggetto a cui non valeva la pena dare grande risonanza. Grid non aveva molte aspettative.


“Valutazione del Fabbro Leggendario.”


<i>Ttiring-</i>






[Maschera del Macellaio]






Classificazione: Leggendaria.


Tenuta: 39/39  Difesa: 21


*Sarà generata l'abilità “Lacrime di Sangue dello Spirito Malvagio”.


È una maschera che riflette tutta la tristezza del Macellaio, una creatura che ha vissuto una vita di dolore prima di diventare metà uomo e metà bestia.


Condizioni d'uso: Nessuna.


Peso: 55.






[Hai scoperto una funzione nascosta dell'oggetto!]






[Questo oggetto è intriso di rancore. Chi lo indosserà verrà invaso da un impulso di uccidere e diventerà uno spietato assassino.]






[Lacrime di Sangue dello Spirito Malvagio]






Quando vieni colpito, c'è una probabilità dell'8% di rilasciare un fiotto di sangue. Il sangue fuoriuscito tingerà la maschera del Macellaio. Quando ciò accade per 10 volte, la maschera diventerà di un rosso acceso.


A quel punto, il potere d'attacco del portatore aumenterà del 50% per 5 secondi.


“Pazzesco.”, esclamò Grid di riflesso.


Era sbalordito. Lacrime di Sangue dello Spirito Malvagio. Poteva anche essere un'abilità che si attivava a determinate condizioni, ma il suo potere era eccellente. Era un'abilità subdola. E quello era un manufatto di classificazione leggendaria.


'Lauel non ha nominato questo oggetto perché non ne sapeva nulla.'


Era la prova che l'abilità di Haynes era ancora insufficiente. Ma dopotutto, ci avevano guadagnato. Se Haynes  avesse saputo dell'esistenza di quella maschera, Lauel avrebbe dovuto pagare una somma ancor più pesante.


“Uhuhuhuh.”


Grid non poté fare a meno di ridacchiare. Metà del suo volto era coperto da una maschera nera e il suo occhio sinistro brillava di una luce rossa, facendolo quasi sembrare un demonio. Il senso di soffocamento era molto più accentuato rispetto a quando indossava l'Elmo del Capo degli Orchi di Ghiaccio Lucente.


Lauel sarebbe rimasto scioccato a vederlo.






***






“Q-Questo...”


Il Conte Zebra accorse dopo che gli fu giunta la notizia e non riuscì a credere alla scena che si trovò davanti. L'imbattibile Macellaio era morto, lasciando solo alcune parti del suo corpo. E tutto era stato causato da una sola persona!


“C-Chi sei tu? Heok?”






Quella era davvero l'opera di un umano? Zebra deglutì dopo aver fatto la domanda. Si era spaventato dopo aver visto Grid con quella maschera bizzarra e con la benda sull'occhio.


'C'è una luce rossa nei suoi occhi...'


Non sembrava affatto un essere umano. Forse era un vero demone? Grid tese la mano verso il Conte Zebra.


“Dammi gli orecchini.”


“R-Ricevuto.”


Il Conte Zebra porse il suo tesoro più prezioso a Grid. Gli Orecchini di Quarzo Nero facevano aumentare l'intelligenza di chi li indossava del 15%. Era uno splendido tesoro che era stato tramandato nella sua famiglia per generazioni. Non aveva mai creduto che sarebbe arrivato il giorno in cui avrebbe dovuto donarlo a qualcuno. Adesso era perduto.


'Dovevo darlo ai cavalieri che stanno arrivando per uccidere il Macellaio... Merda, dovrò mandare degli assassini  per inseguire questo tipo.'


L'avidità spinse il Conte ad escogitare un perfido piano. Ma chi era il più avido? Era Grid. Subito Grid lesse le intenzioni del Conte Zebra nei suoi occhi.


'Che tipo ridicolo.'


<i>Pisik.</i>


Grid fece un sorrisetto. Poi il Conte Zebra gli chiese.


“P-Perché stai sorridendo all'improvviso?”


“Che carino.”


“Cosa...?”


La faccia del Conte Zebra s'infiammò di rabbia. Era un conte del grande impero e aveva oltre 40 anni, e quel tipo lo definiva “carino”? Come se fosse il suo animaletto? Quella era un'ovvia provocazione.


'Questo pazzo bastardo!'


Al Conte Zebra non piaceva affatto Grid. Fin dall'inizio, quel giovanotto aveva mostrato un carattere odioso. Il Conte aveva voglia di torturarlo e ucciderlo.


“G-Grazie.”


Tuttavia, il Conte Zebra non riusciva a guardare negli occhi quel tipo, che aveva ucciso il Macellaio tutto da solo. Voleva solo che se ne andasse. Grid equipaggiò gli Orecchini di Quarzo Nero.






[La tua Intelligenza aumenterà del 15%.]






'Questa è la ricompensa per una missione di livello S+.'


Difatti, un accessorio che incrementava l'intelligenza del 15% era di grande valore. Qualunque mago l'avrebbe desiderato. Ma grazie agli effetti di tutti i suoi titoli, l'intelligenza di Grid era già oltre 1000 e non ne aveva bisogno. Riusciva anche ad avere abbastanza Mana per usare tutte le sue abilità e non usava più Dainsleif, quindi il potere magico non era importante per lui.


'Userò questo fino a che non riesco a trovare un artigiano che sappia fare un accessorio con l'oricalco blu.'


Grid fece una domanda al Conte Zebra, che evitava il suo sguardo.


“Pensi mai alle persone deboli?”


“...?”


La domanda lo disorientò. Il Conte Zebra voleva che quell'uomo agghiacciante sparisse. Ma non osò esprimere quel pensiero.


“Non lo so.”


Era un uomo potente, nato come figlio di un conte. Decine di migliaia di persone si inchinavano davanti a lui e migliaia di soldati obbedivano ai suoi ordini. Deboli? Non gli interessavano.


Grid annuì. “Già. Non sai niente di certe cose.”


Non era mai stato oggetto di bullismo a senso unico. Grid sapeva che non c'era nulla di più terribile e doloroso. Non aveva alcun desiderio di salvare il Conte Zebra, che aveva commesso crimini contro la sua gente e aveva torturato persone solo per il suo godimento.


“Tu, non sei un debole?”


Gli occhi rossi percorsero l'intero corpo del Conte Zebra. Tutti gli istinti del Conte andarono in allarme e lui fece un passo indietro.


“C-Cosa? Che stai cercando di fare?”


Grid scrollò le spalle.


“Che sto facendo?”


Poi, semplicemente se ne andò. Il Conte Zebra fu sollevato di sentire i passi di Grid che si allontanavano. Aspettò finché non riuscì più ad udirli, prima di correre da qualcun altro.


Traduzione di Sakuya


Editing di Libusemumei
                                



