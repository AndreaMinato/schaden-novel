---
weight: 2480
title: Capitolo 248
pubDate: 2025-03-12T09:08:35.678Z
tags:
    - overgeared
---


Se ai membri di Overgeared fosse stato chiesto di chi si fidassero di più, avrebbero risposto senza esitazione con un nome: Faker.


Osservava le ombre che i suoi compagni non riuscivano a distinguere, con la punta della sua arma distruggeva chiunque fosse abbastanza coraggioso da provare a ferire i suoi compagni. Era silenzioso per essere cauto, e le sue osservazioni diventavano realtà.


“Oggi morirai qui.”


Cinque minuti dopo l’inizio della battaglia, Faker finalmente si rivelò. Una tremenda rabbia apparve sul volto di Bondre, che esclamò, “Faker, questo tipo!”


Erano trascorsi solo cinque minuti, il tempo necessario per andare in bagno. Proprio così. In quel lasso di tempo, 11 compagni di Bondre erano stati uccisi. Il pugnale possedeva una funzione di dissolvenza degli effetti che rendeva inutili gli scudi dei maghi.


“Cosa ci fai qui? Come hai capito che saremo passati per questo luogo? No, prima di tutto, come sapevi che avremmo invaso Reidan? Hai mandato una spia?”


Spia? A Reidan non c’erano abbastanza uomini per questo. Fu solo una coincidenza. Faker doveva evitare lo sguardo dell’impero mentre trasportava i rifugiati. Aveva scelto questo piccolo bosco di spinose piante rampicanti come percorso e aveva incontrato la Gilda Fiore di Ghiaccio.


Si poteva definire fortuna. Doveva spiegare tutto ciò a Bondre? No.


La faccia di Bondre divenne rossa mentre Faker rimaneva in silenzio.


“Dannato bastardo! Ora mi stai ignorando?”


<em>Chwachachachak!</em>


Sei piloni di ghiaccio emersero dal terreno. Aveva utilizzato una magia di grado S poco prima per devastare il bosco e far rivelare Faker.


In quel momento si manifestò una magia dello stesso livello. Bondre rimase fermo nell’aria gelida e sorrise dicendo, “Questo è uno degli incantesimi che ho preparato per uccidere Grid. Riesci a resistere?”


Furia del dragone di ghiaccio: incantesimo di grado S.


Sei enormi pilastri di ghiaccio vorticano in aria come uno stormo di dragoni.


“Ti ucciderò prima di mettere piede a Reidan!”


<em>Kwa kwa kwa kwang!</em>


I sei pilastri di ghiaccio attaccarono Faker da ogni direzione. Potenza, velocità e raggio. Possedevano tutto. L’unico lato negativo di questa magia era che consumava una grande quantità di mana. Tuttavia, non avrebbe consumato completamente il mana di un mago di alto livello.


‘Fintanto che la sua copertura è saltata, morirà! Forza! Colui che ha preso l’11° posto in classifica che era destinato a me!’


Bondre era sicuro della sua vittoria. Sapeva di poter neutralizzare l’agilità di un assassino con un incantesimo magico ad ampio spettro.


Non lasciare ad un assassino il tempo di schivare. E il potere d’attacco relativamente debole in confronto ad una abilità a danno singolo? Non aveva importanza. Gli assassini possedevano una salute bassa, proprio come i maghi. Una volta colpiti dall’incantesimo, l’unico risultato sarebbe stato…


“Uh?”


La sicurezza che si leggeva negli occhi di Bondre vacillò. Si rifiutava di credere allo spettacolo che si stava svolgendo davanti ai suoi occhi.


Sinistra.


<em>Kwajak!</em>


Destra.


<em>Kwajajak!</em>


Ancora sinistra.


<em>Kwa kwang!</em>


Il tempo terminò. Mentre i sei pilastri di ghiaccio ruotavano come le lame di un frullatore, Faker si mosse così velocemente che dietro di lui rimaneva solo un’immagine residua. Che ne era stato dell’aria fredda che avrebbe dovuto rallentare la velocità?


‘Quanto è alta l’agilità di Faker?’


Infatti, non si trattava solo di agilità. Una velocità elevata, che non poteva essere controllata, era utile come una collana di perle intorno al collo di un maiale. Ma Faker aveva il pieno controllo della velocità, tanto da superare il normale. No, non si trattava solo del livello del controllo.


‘Controllo div…!’


Controllo divino. Si trattava di un modificatore che fino a quel momento era esistito solo per Kraugel! Mentre Bondre rimaneva sotto shock, Faker espresse la sua gratitudine a Grid.


‘Ammiro sempre gli oggetti che crei.’


Armatura di pelle del Dio del Vento. Si trattava dell’armatura che Grid aveva creato basandosi sul metodo di produzione che Faker aveva ottenuto. Inizialmente, questa armatura aumentava l’agilità di chi la indossava del 6% e tutte le velocità del 12%. Tuttavia, la ricostruzione dell’armatura da parte di Grid aveva aumentato l’agilità dell’9% e tutte le velocità del 15%.


<em>Susuk. Sususuk.</em>


Le immagini residue aumentarono.


Una delle terze classi di assassino era ‘Maestro della Velocità’, la classe che richiedeva il più alto livello di controllo tra tutte le classi di Satisfy. L’incontro tra gli oggetti di Grid ed il controllo di Faker aveva fatto sì che le sue capacità venissero aumentate del 200%.


“Incredibile!”


I sei pilastri lentamente persero la loro forza, mentre la velocità di Faker aumentava. Chiunque lo avesse guardato, avrebbe avuto dei giramenti di testa. I membri della gilda tentarono di lanciare incantesimi per poter limitare i movimenti di Faker.


“Merda!”


Dei pugnali volarono per fermare i maghi. Non c’era uno schema, ma evitava le magie più grandi che interessavano l’intera zona mentre bloccava gli altri maghi.


‘Questa è proprio una truffa<em>!</em>’ Era strano. Le abilità di Faker erano più di quanto si vociferasse. ‘Le voci non dovrebbero esagerare? Allora perché è il contrario?’


Finalmente la durata di Furia del Dragone di Ghiaccio si concluse. Bondre esclamò in tutta fretta, “Usate gli incantesimi posti nelle vostre sfere!”


Potevano fare uso degli incantesimi conservati nelle loro sfere senza pronunciare l’incantesimo. Ma i maghi furono riluttanti ad agire. Quegli incantesimi erano la loro ultima spiaggia. Ma quello era il momento per utilizzarli.


<em>Pepeng! Pepepepepeng!</em>


<em>Kwajik! Kwajijijik!</em>


Maghi con ogni tipo di attributo apparvero subito e presero di mira Faker. Mentre correva intorno ai pilastri di ghiaccio, gli incantesimi colpirono il suo corpo.


“Ecco! Ce l’abbiamo fatta!”


No, avevano frainteso. I loro incantesimi avevano colpito un’immagine residua, non il corpo di Faker. Le condizioni di Faker erano piuttosto buone.


“Questa dannata cosa!”


Bondre imprecò mentre Faker subì solo un piccolo danno. Aveva evocato ‘Lancio Doppio’ ed utilizzato due incantesimi nello stesso istante.


<em>Kuuong!</em>


Dopo aver ridotto il raggio d’azione di Faker sfruttando una barriera di ghiaccio,


<em>Jjejeok! Jjejejeok!</em>


Poi spiegò una ragnatela di ghiaccio. Gli altri membri della gilda lanciarono gli incantesimi contemporaneamente.


‘Cosa farà adesso Faker?’


La classe di Maestro della Velocità aveva dei chiari limiti. Non poteva muoversi attraverso le ombre come il Maestro delle Ombre, né possedeva abilità di difesa. L’unico vantaggio era la velocità, perciò era possibile sopraffare la classe se si sopprimeva la velocità.


<em>Peeng!</em>


Faker lanciò delle bombe di fumo.


Grazie alla fitta nebbia, Bondre e gli altri maghi non riuscivano a vedere Faker.


Bondre rise.


“Kuahahahahah! Che tipo! Non puoi fare nulla con la Ragnatela di Ghiaccio che ti opprime!”


I maghi utilizzarono magie con l’attributo del vento. Una raffica di vento spazzò via la cortina fumogena, rivelando Faker che doveva essere rimasto intrappolato nella Ragnatela di Ghiaccio…


“… Dov’è andato?”


Bondre e i maghi rimasero sbalorditi. Come era riuscito a nascondersi su un terreno piano senza alcuna copertura?


‘Nascosto!’ Era chiaro che avesse scavato un tunnel per nascondersi. ‘Che trucco patetico!’


Bondre utilizzò una magia di localizzazione.


“… Eh?”


Gocce di sudore gocciolarono lungo la guancia di Bondre. La magia di localizzazione gli stava dicendo che Faker si trovava dietro di lui.


<em>Suuk.</em>


Un pugnale affilato puntò verso il collo di Bondre. Nello stesso momento, Faker tirò giù il cappuccio bianco che stava indossando.


“Il mantello dell’invisibilità…!”


Avvenne in quell’istante. Il ricordo attraversò le menti della Gilda Fiore di Ghiaccio. Faker era un membro di Overgeared. In altre parole, significava che Faker era equipaggiato con il potere degli oggetti.


“Merda.”


Bondre imprecò mentre il pugnale era fermo sul suo collo.


Sotto i raggi del sole, fiori rossi sbocciarono sulle scintillanti ragnatele.


***


Bunny Bunny.


Una volta era stato il miglior BJ<sup>[1</sup><a href="#_ftn1" name="_ftnref1"><sup>]</sup></a> di videogiochi del mondo. Il numero medio di persone che guardava le sue trasmissioni in tempo reale era vicino a 150,000. Ma quello era il passato. Attualmente, il numero medio di utenti era calato a 30,000.


Per poter superare la situazione, era necessario rinnovare gli spettatori e guadagnare un po’ di pubblicità. Aveva bisogno di nuovo materiale da trasmettere, che potesse attrarre l’attenzione del pubblico. Più materiale provocatorio.


Bunny Bunny utilizzò la sua rete e riuscì ad ottenere l’informazione migliore che le sette gilde potessero ricavare e cercò di invadere Reidan.


“Va bene. Buona qualità video, buona angolazione.”


La città fortificata, Patrian. Al di là c’era la zona ovest del Regno di Eternal.


Bunny Bunny avviò  la registrazione e filmò la Gilda Yak e la Gilda Zeraph. Le due gilde contavano circa 200 membri. Bunny Bunny controllò che non ci fosse nessuno in giro e bisbigliò mentre trasmetteva la situazione.


“Riuscite a vederli? I loro ID non possono essere confermati perché indossano delle maschere, ma considerando le loro caratteristiche, sono sicuramente la Gilda Yak e la Gilda Zeraph. L’informazione che ho ricevuto era vera.”


Bunny Bunny agì con cautela.


“Oh, le due gilde hanno iniziato a muoversi. Li seguirò a distanza in modo da non essere scoperto.”


Non sarebbe stato un bene se fosse stato scoperto. Le sette gilde non volevano far sapere che si erano unite e stavano per invadere Reidan. Perché? Sarebbe stata una vergogna. Le sette gilde che rappresentavano Satisfy si erano unite per invadere una sola città.


“Il capo della Gilda Yak, Bubat, si sta coprendo il volto, ma è facile capire la sua identità. Perché è grande come un toro. Uh? Che sta succedendo?”


Bunny Bunny stava seguendo le due gilde ad una distanza ragionevole quando all’improvviso si fermò. Decine di cavalieri avevano bloccato l’avanzata delle due gilde.


“Wow, che significa? Perché i cavalieri stanno bloccando la Gilda Yak e la Gilda Zeraph? Non è curioso? Vero? Dovrei avvicinarmi? Va bene. Rischierò la mia vita e accorcerò la distanza per accontentare la vostra curiosità.”


Bunny Bunny era un assassino di livello 209. Utilizzò Furtività e si nascose, così entrambe le gilde non sarebbero riuscite ad individuarlo. Anche perché, erano occupate a concentrarsi sui cavalieri.


“Che vi prende? Perché ci bloccate la strada?”


“Che significa? Uh?”


I membri della gilda interrogarono i cavalieri, ma questi rimasero in silenzio. Erano immobili, come muri di ferro, intenti a bloccare i membri della gilda. Alla fine, Bubat non riuscì a sopportare oltre e si fece avanti in modo diretto.


“Perché non ci volete far utilizzare il varco? Se non fornite una spiegazione ragionevole, mi farò strada con la forza.”


In quel momento.


“Non hai diritto di fare domande.”


Apparve un uomo di mezza età, con la tunica bianca. Il nome sopra la sua testa era Ashur. Il capo della città.


‘Conte Ashur…!’


Il Conte Ashur era uno dei 10 grandi maghi del continente. Perché una persona così potente stava bloccando loro il passaggio?


Conte Ashur chiese ai curiosi membri della gilda. “Perché volete andare verso ovest?”


“Non c’è motivo per rispondere alla domanda.”


“Motivo?” Ashur sbuffò. Poi rilasciò il suo schiacciante potere magico.


“Eeek…!”


I volti dei membri della gilda sbiancarono. Il forte potere magico venne percepito come acciaio che devastava i loro corpi. Gli occhi dorati del Conte Ashur si fecero scuri.


“È naturale che rispondiate alle mie domande. Non serve discutere il perché. Capito?”


“Ugh…! Che diavolo era? Perché sta succedendo tutto questo?”


Era assurdo. Bubat non riusciva a capire la situazione attuale. Il Conte Ashur alzò la voce e chiese di nuovo, anzi, ordinò.


“Ditemi perché siete diretti verso ovest.”


Palle magiche installate per tutta Patrian rappresentavano gli occhi e le orecchie del Conte Ashur. Grazie a queste, il conte sapeva già che erano intenzionati ad invadere Reidan. Nonostante questo, voleva sentirselo dire direttamente da loro.


Bubat mentì. “Stiamo solo andando a caccia…”


“Caccia? Kukuk, è ovviamente una bugia. Mi torna in mente un altro bastardo bugiardo del passato.”


Il prezioso figlio del Conte Ashur era tenuto in ostaggio a Reidan. Non aveva intenzione di lasciare andare questi tizi, quando avrebbero potuto far del male a suo figlio.


“Vi metterò di fronte ad una scelta. Ritornate da dove siete venuti o aspettatevi di venire seppelliti nella mia città.”


<em>Chaeeeeng!</em>


Decine di cavalieri sfoderarono le loro spade, mentre i soldati situati sulle mura tesero i loro archi. L’espressione del Conte Ashur mostrava arroganza mentre rimaneva dietro di loro. Bunny Bunny era emozionato che stesse registrando la situazione, rimanendo nascosto.


‘Non sembra che il Conte Ashur sia alleato del Duca Grid?’


Uno dei 10 grandi maghi del continente era leale ad un utente! Era lo scoop degli scoop. Era convinto che se avesse trasmesso quella scena, avrebbe ricevuto molte visualizzazioni.


Traduzione di Blakriss


Editing di Libusemumei


[1]  La sigla BJ indica il termine ‘Broadcast Jockey’. Si tratta di un termine coreano che si riferisce a chi svolge live session o streaming su videogiochi, musica e altro. Spesso svolgono il lavoro su delle piattaforme per guadagnare dalle visualizzazioni (simile a YouTube o Twitch).
                                


                                



