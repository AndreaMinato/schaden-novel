---
weight: 249
title: Capitolo 249
pubDate: 2025-03-12T09:08:35.679Z
tags:
    - overgeared
---


Capo della Gilda Yak, Bubat.


La combinazione tra giudizi audaci e potenti abilità di CF<a href="#_ftn1" name="_ftnref1">[1]</a> gli aveva portato la nomina di miglior iniziatore di Satisfy. Il campo di battaglia era sempre a favore dei suoi alleati, quando combatteva ricoprendo il ruolo di leader. Il suo soprannome era ‘Yak - Che Promette Vittoria’.


Ma durante la Competizione Nazionale, Bubat fu un incapace. Non fu all’altezza della sua reputazione e deluse le persone. Accadde perché si era trovato in pessime condizioni? No. Perché aveva incontrato Yura e Grid uno dopo l’altro. Con Yura la sua abilità di CF fu annientata dalle eccellenti abilità fisiche della ragazza. Anche con Grid andò male perché resistette a tutte le sue CF.


Bubat si sentì frustrato perché non poteva farci nulla. Ora erano passati mesi da allora. Bubat ci provò. Aveva aumentato il suo livello durante la caccia, ottenuto nuove abilità e massimizzato il suo controllo. Aveva tutte le carte per affrontare Yura e Grid. Se si fosse scontrato con loro ancora una volta, era fiducioso del fatto che gli avrebbe fatto il culo.


Tuttavia,


“Dannazione…!”


Prima di incontrare Yura e Grid, aveva sperimentato ancora una volta l’impotenza e la frustrazione. Per Bubat, la realtà era terribile.


Il Conte Ashur lo ridicolizzò, “Le tue abilità sono patetiche.”


“Ugh!”


Bubat non seppe rispondere al conte. Era davvero brillante. Al di là della sua abilità, le capacità di rispondere con la magia giusta andavano oltre il normale. In questa battaglia, Bubat era già ferito, mentre il Conte Ashur non aveva un singolo granulo di polvere sulla sua tunica bianca.


Uno dei dieci grandi maghi del continente. Un mostro che dissuadeva dal fare la guerra solo con la sua presenza. Nella società moderna, equivaleva ad una testata nucleare. Tuttavia, era molto più di quanto si vociferasse.


‘Decisamente più forte di Yura.’


Non era una esagerazione. Se il Conte Ashur e Yura avessero avuto lo stesso livello e le stesse statistiche, il Conte Ashur sarebbe comunque stato in vantaggio. C’era l’effetto dell’essere un PNG noto a compensare.


I PNG noti che contribuivano ad apportare profondi cambiamenti sulla visione del mondo e sulla storia del gioco, come il Conte Ashur, possedevano tutta una serie di abilità (attacco, difesa, potere magico, salute, mana, tempo di ricarica dell’abilità, ecc.) di livello superiore a quelle di un utente.


Si trattava di una specie di sistema di protezione applicato come effetto fisso, a prescindere dalle statistiche. Il Conte Ashur e Piaro erano entrambi dei PNG noti, ma il Conte Ashur era stato sconfitto per la differenza di grado.


“Non sono uno che un inetto come te può osare guardare.”


<em>Kururururung!</em>


Da una parte, un lampo.


<em>Suuk.</em>


Dall’altra, il Conte Ashur fece apparire del vapore acqueo. Il potere distruttivo di un mago, che controlla magie con attributi differenti, diventava più evidente quando si aveva a che fare con un grosso gruppo.


“Seppellirò le vostre ossa nella mia città. I vostri corpi faranno da fertilizzante per far sbocciare le rose.”


<em>Kwarururung!</em>


Il vapore acqueo si diffuse e si formò una tempesta. I membri delle gilde Yak e Zeraph, che erano nelle vicinanze, vennero folgorati. Le frecce lanciate dai soldati caddero dall’alto come pioggia, mentre i cavalieri continuarono la carica.


“Ohhh!”


I giocatori di alto livello, incluso Bubat, lottarono in modo disperato. Superarono la scarica elettrica il più velocemente possibile e si scontrarono con i cavalieri. In particolare, le azioni di Bubat erano impressionanti. Era come uno yak arrabbiato, mentre spazzava via due cavalieri caricandoli a spalla. Il cavaliere con una rosa blu nella bocca, Dio, riuscì a tenergli testa solo per un po’.


Ma Bubat rimaneva comunque insignificante agli occhi del Conte Ashur.


“Voler invadere Reidan con queste abilità, dovreste rivalutare la cosa. Non lo sapete? C’è un mostro a Reidan.”


<em>Ttaak. Hwaruruk! Hwaruk! Hwaruk!</em>


Il Conte Ashur iniziò a generare tra le dita frecce di fuoco in maniera continua. Dimostrò che una magia di grado C poteva essere devastante come una magia di grado A, con la sua velocità e il suo potere magico.


<em>Pepepepepeong!</em>


“Kuaaak!”


Le persone presero fuoco come fossero di paglia. La terra tremò e apparve uno stormo. L’irrealistica scena di due delle sette gilde rappresentanti Satisfy che collassavano, venne registrata da Bunny Bunny in alta definizione.


“Incredibile…! Incredibile! Puahahah!”


Uno dei dieci grandi maghi esistenti sul continente stava proteggendo Grid! Bunny Bunny era convinto che sarebbe riuscito a superare il suo record di visualizzazioni massime con questa registrazione. Sarebbe anche stato sommerso dalle richieste di interviste da parte di svariati media.


Non sarebbe passato molto prima di tornare ai suoi giorni di gloria in quanto miglior BJ del mondo.








<p style="text-align: center">***</p>








“Ku… Kuock…!”


L’ultimo sopravvissuto della Gilda Fiore di Ghiaccio, Reis. L’uomo, in difficoltà, alla fine crollò. Una delle sette gilde era stata completamente spazzata via da Faker. Perché era accaduta una cosa così ridicola?


Il tempismo aveva giocato un ruolo importante per Faker. Questo fu il momento in cui la differenza tra le classi di terzo e secondo avanzamento stava iniziando ad emergere. Dei 30 membri della Gilda Fiore di Ghiaccio, solo Bondre possedeva una classe di terzo avanzamento. In altre parole, significava che Bondre era l’unico in grado di affrontare Faker.


Ma Bondre era un mago. Faker era un assassino, perciò contrastò Bondre in maniera perfetta. Era la differenza tra le le loro classi. Questa differenza significava che la Gilda Fiore di Ghiaccio veniva facilmente gestita da Faker.


Avrebbe preso una piega diversa se questo avvenimento fosse accaduto tre mesi prima. O dopo un po’ più di tempo. Non importava quanto Faker fosse grandioso, non sarebbe riuscito ad annientare la Gilda Fiore di Ghiaccio.






[La tua stamina è esaurita.]






[Non potrai svolgere alcuna azione.]


<em> </em>


<em>Flop!</em>


Faker si sedette per terra come una marionetta a cui erano stati tagliati i fili. Maestro della Velocità possedeva un punto debole fatale. Era veloce nel movimento, ma il tasso di consumo della stamina non era alla pari. Era una sfida difficile da superare. Grid stava cercando di risolvere la cosa in qualche modo, ma ancora non c’era stato alcun risultato.


<em>Scuote, scuote.</em>


Faker si alzò con grosse difficoltà. La sua stamina era fissa a zero. Nonostante trovasse difficile sollevare anche solo un dito, cercò di muovere i suoi piedi con la convinzione che avrebbe dovuto proteggere Reidan.


‘Solo io.’


In base alla conversazione tra i membri della Gilda Fiore di Ghiaccio, chi stava per invadere Reidan erano le sette gilde. Faker sapeva che Reidan era rimasta vuota dato che i membri di Overgeared erano occupati con lo sviluppo della miniera, perciò non c’era nessuno a difendere la città.


Ma.


<em>Flop!</em>


Faker non riuscì a muovere un singolo muscolo e cadde a terra. Il consumo della stamina non era un problema che poteva superare con la forza mentale.


“Grid…”


Sarebbe stato bello se ci fosse stato lui lì in quel momento. Faker era triste. Il suo viso, di solito privo di emozioni, si contorse per la disperazione e la frustrazione. All’improvviso, il Clan Ul, che si era nascosto, corse preoccupato verso di lui.


All’inizio, avevano avuto paura di Faker. Tuttavia, ora si fidavano di lui.


Quel giorno, Faker divenne una leggenda. Un dio vivente che aveva sterminato una delle sette gilde da solo. Era assolutamente naturale che avere un subordinato famoso avrebbe aumentato la reputazione di Grid.








<p style="text-align: center">***</p>








Poco prima che Faker attaccasse la Gilda Fiore di Ghiaccio, l’assassino aveva inviato un bisbiglio scioccante a Lauel.


- <em>Le sette gilde sono dirette a Reidan. La posizione attuale della Gilda Fiore di Ghiaccio è nel bosco di vite spinoso. Inoltre, non conosco la posizione delle altre sei gilde.</em>


‘Cosa?’


Stava per esserci un enorme raid mentre a Reidan non c’era nessuno? Significava che i nemici avevano capito in maniera accurata la situazione di Reidan.


‘Mi sono rilassato troppo.’


Doveva essere più scrupoloso quando si trattava di bloccare le spie. Ma non lo era stato, quindi questo era tutta colpa sua. Era stato incompetente in quanto rappresentante del lord.


<em>Kwaduduk!</em>


Era arrabbiato con se stesso. Molte persone stavano cercando di frenare Reidan, ma lui non poteva più evitare questa situazione. Lauel non voleva comunicarlo a Grid, che si fidava di lui e decise di occuparsene completamente da solo.


“Merda…! Merda!”


“Lauel? Cosa succede?”


Montagna di Alzar. I membri di Overgeared, che stavano ripulendo la miniera dai mostri, si diressero verso Lauel. Di rado Lauel appariva così agitato, perciò iniziarono a provare ansia.


Lauel prese un respiro profondo e spiegò la situazione. “Le sette gilde sono dirette a Reidan.”


“Cosa?”


I membri di Overgeared urlarono per lo shock. Tra di loro, Vantner era particolarmente arrabbiato.


“Quei dannati bastardi…! Dannazione! Cosa dovremmo fare? Ci vorrà almeno mezza giornata per tornare a Reidan!”


Lauel spostò la sua attenzione verso Huroi.


“Huroi, quante persone può trasportare il tuo drago?”


“Tre persone.”


Considerando la velocità di un drago, avrebbero raggiunto Reidan in tre ore. Lauel esaminò i membri di Overgeared. Stava selezionando le due persone che sarebbero andate per prime a Reidan insieme a Huroi.


“…”


Era una situazione spiacevole.


I membri più forti della Gilda Overgeared, Pon e Regas, erano via per una missione in un dungeon (ed irraggiungibili), mentre Faker stava svolgendo una missione privata. Jishuka era diretta a Bairan.


Quindi gli altri più forti erano…


“Vantner e Toon. Andate a Reidan per primi insieme a Huroi. Se i nemici non hanno ancora invaso la città per quando sarete giunti, collaborate con Jude per migliorare la difesa. Se sono già in battaglia…”


Lauel smise di parlare e chiuse gli occhi. Poi disse parole difficili.


“Abbandonate Reidan. Concentratevi a salvare Khan, Rabbit, Piaro e Jude.”


Era una possibilità reale. Sarebbe stato virtualmente impossibile resistere alle sette gilde con un piccolo gruppo di persone. Avevano bisogno di prepararsi a distruggere le strutture interne. Per il momento, la priorità era salvare le persone che non dovevano perdere.


“Ho capito…”


Ad essere onesti, Vantner voleva dire, ‘Perché dovremmo rinunciare a Reidan?’ Voleva urlare che avrebbe protetto Reidan da solo. Ma Lauel stava agendo in vece di Grid. Vantner decise di rimanere in silenzio e obbedì all’ordine. Questo perché Vantner aveva riconosciuto Grid come suo leader.


“Andiamo!”


Huroi, Vantner e Toon salirono sul drago e iniziarono il loro viaggio in direzione di Reidan. I membri restanti si mossero con Lauel.


“Andiamo. Non preoccupatevi della vostra stamina e del vostro mana. Il nostro obiettivo è di raggiungere velocemente Reidan.”


Reidan sarebbe stata già polvere quando sarebbero giunti.


“Dobbiamo uccidere gli invasori.”


Grid sarebbe stato il primo utente a diventare re. Lui era inaccessibile. I nemici osavano mirare a lui? Non c’era spazio per il perdono.








<p style="text-align: center">***</p>








Reidan.


Zibal osservò i vasti campi di grano sbeffeggiando.


“Sviluppare una città tanto grande come città agricola, Grid non possiede alcun talento per gli affari interni.”


Infatti, Grid era un incompetente. L’unica cosa di cui poteva vantarsi era che possedeva una classe leggendaria. Il giocatore che sarebbe potuto diventare primo re? Non questo ragazzo.


“Prima di tutto, radiamo al suolo i campi?”


C’erano molte gilde che non erano ancora arrivate, ma a Zibal non importava. Diede istruzioni ai maghi per bruciare tutto con la magia di fuoco.


“Chi sei?”


“…?”


Quattro agricoltori fecero la loro comparsa.


[1] Nel panorama degli MMORPG, la sigla CF indica ‘Controllo della Folla’, si tratta di una abilità che, nel corso di una battaglia, rende inoffensivo un certo numero di mob, permettendo al giocatore di occuparsi degli altri mob. Se eseguito su altri personaggi, può influenzare o limitare le loro azioni o abilità.




Traduzione di Blakriss


Editing di Cecilia Orlando
                                


                                



