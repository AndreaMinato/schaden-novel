---
weight: 2500
title: Capitolo 250
pubDate: 2025-03-12T09:08:35.679Z
tags:
    - overgeared
---


Lo staff di Overgeared ringrazia Davide per la sua donazione! Il contributo dei nostri fan è veramente importante!


Nel campo di grano dorato di Reidan.


‘È dura…’


[Rappresentante della Dea]


Il proprietario della classe unica, Damian, stava lavorando duramente nei campi. Indossava un cappello di paglia per proteggersi dal sole e stava raccogliendo il grano con una falce, sembrava l’immagine sputata di un abile contadino.


Perché? Perché un candidato a diventare papa stava lavorando nei campi in un momento così indaffarato? Per poter spiegare al meglio, è necessario tornare indietro di una settimana.


Una settimana prima.


“Non puoi entrare a Reidan a meno che tu non mi sconfigga.”


Damian osservò il contadino straniero e capì di ritrovarsi nella merda.


‘È un peccato.’


Piaro. Questo contadino era un pazzo. Era innegabile. Aveva afferrato un passante a caso e aveva richiesto un duello. Ora, il contadino si stava comportando come un criminale dopo essere stato rifiutato? Questo atteggiamento aggressivo e testardo non era normale. Era anche forte. Era difficile evitare una persona forte che si comportava da pazzo.


‘Mi sono sbagliato.’


Damian sospirò per il rammarico. Era giunto in questo luogo lontano per incontrare Grid. Ma prima ancora di riuscire a vederlo, sentiva che la realtà si stava facendo dura perché un pazzo lo stava trascinando.


‘Sigh… Non posso evitare questo combattimento.’


Damian doveva incontrare Grid. Doveva chiedergli di sigillare la Lancia di Lifael. Perciò, era necessario che sconfiggesse quel contadino pazzo che gli stava bloccando la strada. Prese la sua decisione e scatenò Benedizione della Luce.


<i>Chaaeng!</i>


Un pilastro dorato cadde dal cielo. L’attacco, la difesa e la precisione di Damian aumentarono istantaneamente dell’80%. Benedizione della Luce. Lo svantaggio stava nel lungo tempo di ricarica, ma l’effetto era eccezionale. No, si trattava dell’abilità di potenziamento più forte che andava oltre l’eccellenza.


Piaro lo ammirò. “È davvero un potere divino impressionante!”


Damian lo fissò. “Ascolterò le tue richieste. Ma attento a non morire.”


“Un bello spirito di combattimento.”


Non erano necessarie altre parole. I due uomini si scontrarono immediatamente. Damian era una macchina di combattimento con la spada ad una mano. Piaro lasciò cadere il suo aratro a una mano e la zappa e iniziò ad usare la sua spada. Il confronto tra i due apparve feroce ad un primo sguardo.


Il risultato?


Damian venne sconfitto in 10 minuti.


“La tua difesa è più forte di quella delle guardie reali dell’imperatore e il tuo potere di guarigione quasi eguaglia quello di un prete. Sei il primo a riuscire a resistere per così tanto tempo. Questo somiglia… No, sarà divertente allenare la mia arte della spada.”


Seguirono gli apprezzamenti di Piaro. Ma Damian non riusciva a sentire le sue parole.


‘Non può essere.’


Grazie a Grid, Damian era stato il Rappresentante della Dea fino a quel momento. Quante volte aveva vinto in battaglia? Aveva perso il conto dei mostri che aveva squarciato con un colpo. E i famigerati boss? Poteva resistere ai loro attacchi per diverse ore.


Damian era il primo dei paladini. Ne era orgoglioso. Eppure era stato sconfitto da un contadino. E in soli 10 minuti!


“Questo è ridicolo!”


Damian rimase scioccato. Non riusciva a capire. Sorprendentemente, si avvicinò a lui un altro contadino, dopo che la prima battaglia era stata vinta. Si trattava di Kraugel, che aveva nascosto la propria identità.


“Combatti anche con me.”


“… Merda! Va bene! Combattiamo! Dannazione! Questi agricoltori non si stancano mai!”


Damian era estremamente agitato. A malincuore, fu costretto ad accettare il confronto con Kraugel. Il risultato? Anche questa volta, venne sconfitto. Per fortuna (?), resistette 20 minuti. Tuttavia, non era comunque una cosa confortante.


“Incredibile!”


Era la sua seconda sconfitta consecutiva contro un contadino. Damian provò frustrazione. Non aveva alcun dubbio sull’aver acquisito un ruolo importante, ma rimaneva comunque una comparsa. Piaro gli fece una proposta. “In realtà… Duca Grid al momento è lontano. Non tornerà prima di tre settimane, quindi perché non facciamo questo compito insieme?”


Insieme?


‘Cosa?’


Damian non riusciva a capire, perciò Piaro indicò il campo di grano.


“Lavoriamo di mattina e duelliamo di pomeriggio.”


“…?”


Perché? Era proprio vero, questo contadino era un pazzo. Damian stava naturalmente per rifiutare. Ma prima di farlo, comparve una finestra informativa su una missione. Non si trattava di una missione normale. Ma era la vociferata missione ‘nascosta’.






[Allenamento Divertente e Piacevole!]






★Missione nascosta★


Vivi con il contadino Piaro a Reidan. Se ti unisci a lui, crescerai in maniera significativa.


Condizioni per Completare la Missione: Vivere insieme a Piaro per tre settimane. Dovrai seguire alla lettera il programma di Piaro.


Ricompensa per il Completamento della Missione: Forza +30. Stamina +60. Maestria della Spada Avanzata aumenterà di due livelli. Otterrai l’abilità ‘Coltivazione’.


“Ugh.”


Per la Maestria di Spada Avanzata, erano necessari almeno tre mesi di allenamento per aumentare di un livello. Questo se si avesse cacciato senza sosta. Eppure, avrebbe guadagnato due livelli nella maestria di spada in sole tre settimane? Anche le sue statistiche sarebbero aumentate di 90 punti. Sarebbe stato come guadagnare nove livelli.


‘Poi c’è l’abilità di coltivazione… No, questa abilità non è inutile?’


Comunque, la missione era troppo allettante per essere rifiutata. Il nome della missione sembrava ingannevole, ma non era male. Questo contadino pazzo non era solo fumo. Alla fine, Damian accettò l’offerta di Piaro.


Da allora, era passata una settimana. Damian era diventato più forte. Non aveva ancora completato la missione, perciò il livello della sua abilità e le statistiche non erano ancora aumentate. Tuttavia, aveva duellato contro i due contadini (Piaro e la persona ancora sconosciuta) e il suo controllo delle abilità aveva fatto passi da gigante.


Ora riusciva a resistere per 15 minuti contro Piaro.


‘Dovrei essere felice, ma…’


Damian era confuso perché ancora non sapeva nulla sulla vera identità di Piaro. Era anche preoccupato di dimenticarsi di se stesso. Ma Damian doveva incontrare Grid. Non serviva agitarsi mentre aspettava che Grid tornasse. Damian si schiarì la mente e lavorò duramente. Trasportò 10 cataste di grano falciato su entrambe le spalle.


“Uh?”


Lontano dai campi di grano. Sembrava si stesse avvicinando un manipolo di persone. Damian reclinò la testa.


“Chi?”


Non c’era stato alcun visitatore a Reidan nelle ultime settimane. Reidan era una città completamente isolata. Perciò perché all’improvviso c’era un gruppo di centinaia di persone? Questo era ciò che si chiedeva Damian.


“Sono giunti degli ospiti ben graditi.”


Piaro rise. Damian si sentì a disagio per il suo entusiasmo.


***


Oasi della Bilancia.


Era il luogo di incontro delle sette gilde.


“Non hanno la concezione del tempo.”


L’orario per l’incontro era passato. Inizialmente, le sei gilde tranne la Gilda Gigante, che non avrebbe partecipato, si sarebbero dovute incontrare in questo luogo 10 minuti fa. Ma la Gilda Fiore di Ghiaccio, la Gilda Yak e la Gilda Zeraph non erano ancora giunte.


Il capo della Gilda Dorata, Seuron, si lamentò. “Ehi Zibal. Quanto altro tempo dovrei sprecare? Pensi che il tempo delle nostre gilde sia frivolo?”


La Gilda Dorata.


Era la gilda più grande dopo la Gilda Serpente e la Gilda Gigante. La loro autostima era di recente salita fino alle stelle. Il capo gilda Seuron aveva ottenuto una classe nascosta unica. Era stato 70° nella classifica globale durante la Competizione Nazionale ed ora era 23°.


Le possibilità di uno sviluppo ulteriore in futuro erano illimitate. Era stato calcolato che l’abilità di combattimento della sua classe, ‘Predatore dell’Anima’, era di gran lunga superiore a quella del Discendente di Pagma.


“Aspetteremo altri 10 minuti. Non dovremmo agire per conto nostro.”


Anche la pazienza del capo della Gilda Hades, Hao, aveva raggiunto il suo limite. Hao era 16° nella classifica globale. Era uno dei giocatori top che Yura aveva indicato come uno di quelle persone che lei non sarebbe riuscita a battere. Zibal non aveva alcuna intenzione di aprire una disputa con loro.


‘Comunque, Reidan è vuota.’


Infatti, la Gilda Serpente da sola era sufficiente per decimare Reidan. Ma Zibal aveva richiesto l’aiuto delle sette gilde per poter promuovere la loro alleanza. In particolare, tra la Gilda Gigante, la Gilda Dorata e la Gilda Hades. Poteva dormire sogni tranquilli se era alleato con loro. Per il momento.


“D’accordo, calpesteremo e deprederemo Reidan.”


La Gilda Serpente contava 275 persone. La Gilda Dorata ne aveva 211. Nella Gilda Hades c’erano 70 persone.


Avanzarono verso Reidan senza esitazione. Un piano per occuparsi della difesa di Reidan? Non serviva. Un esercito di PNG non poteva nulla contro di loro.


“Sviluppare una città tanto grande come città agricola, Grid non possiede alcun talento per gli affari interni.”


Zibal osservò i vasti campi di grano sbeffeggiando. Volse il suo sguardo verso i maghi più forti della gilda.


“Prima di tutto, radiamo al suolo i campi?”


“Lascia fare a me.”


Il mago, Big Boy, stava per evocare le sue fiamme, quando…


“Chi sei tu?”


“…?”


Quattro contadini fecero la loro comparsa. I contadini tenevano aratri a una mano, falci, zappe e altro nelle loro mani. Uno dei contadini, con un cappello di paglia, parlò avanzando.


“Emanate un forte intento omicida. Siete nemici di Reidan?”


“Puahahah!” Zibal iniziò a ridere. Un contadino aveva osato interrogare con così grande fiducia questo enorme esercito. “Sei come il tuo padrone? Anche i contadini di questa zona sono stupidi.”


Zibal rise per un po’ prima di mostrare un’espressione fredda.


“Uccideteli.”


Ordinò Zibal. Fu facile come schiacciare un moscerino. Per lui, i contadini non erano altro che moscerini. Big Boy lanciò la magia verso il contadino.






[Tsunami di Fiamma]






Per bruciare i campi di grano in un colpo solo, aveva lanciato una magia di grado A in grande scala verso i quattro contadini. Lo tsunami di fiamme riscaldò l’intera zona e anche i quattro contadini sarebbero stati ridotti in cenere…


“Eh? Ehh?”


Big Boy rimase scioccato. Non solo lui. Tutti rimasero scioccati. Quando il contadino agitò la sua zappa, le violente fiamme scomparvero come neve al sole.


“Che significa?”


I membri delle tre gilde non riuscivano a credere a ciò che avevano visto. Piaro lanciò via il suo cappello di paglia e rise vivacemente. “Benvenuti a Reidan.”


“Preparatevi per la battaglia! Heok?”


Zibal capì che c’era qualcosa di strano e velocemente diede ordini ai membri della gilda. Ma fu troppo tardi. Piaro li aveva già raggiunti.


“Destinato a Morire.”


<i>Kwarurung!</i>


Si sentì un tuono mentre muoveva l’aratro a una mano.


<i>Puk!</i>


La punta affilata dell’aratro venne conficcata sulla fronte di Zibal.






[Hai subìto un danno fatale!]






[Sei morto.]






“???”


Il giocatore 2° in classifica era morto con un singolo colpo. Gli oltre 550 membri della gilda non capirono a pieno la situazione. Dall’altra parte, Kraugel e Damian rimasero stupiti.


“Un’abilità che provoca la morte istantanea…!”


Era uno scherzo. Piaro era molto più forte di quanto credessero.


‘Chi diavolo è?’


Mentre Kraugel e Damian iniziarono ad avere molti dubbi, i membri delle tre gilde entrarono in confusione.


“C- Chi sei?”


Era strano vedere centinaia di membri di diverse gilde allontanarsi da un solo contadino. Piaro si presentò.


“Io sono un contadino di Reidan.”


Non era una bugia. Ora era davvero solo un contadino. Infatti, riceveva un salario mensile di 73 monete d’argento dall’Amministratore Rabbit. Era divertente risparmiare i soldi. Per fare un confronto, Rabbit riceveva 5,300 monete d’oro ogni mese.






Traduzione di Blakriss


Editing di Libusemumei


