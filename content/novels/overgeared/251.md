---
weight: 2510
title: Capitolo 251
pubDate: 2025-03-12T09:08:35.679Z
tags:
    - overgeared
---


“Sono un contadino di Reidan.”


‘Cazzate!’


Non era convinto che il mostro che aveva ucciso Zibal fosse un contadino. Quale idiota gli avrebbe creduto? I membri delle tre gilde pensarono che Piaro li stesse prendendo in giro. Ma le loro emozioni mostravano più paura che rabbia.


Nel caso della Gilda Serpente, questi volevano vendicarsi dell’uccisione del loro capo, ma non riuscivano a muoversi. Questo perché le loro gambe stavano tremando dopo aver visto l’aratro a una mano ricoperto del sangue del loro capo.


‘Più forte di un boss! Morirò se verrò colpito da quell’aratro!’


La penalità che si riceveva nel morire era disastrosa. L’esperienza diminuiva ed era probabile che si perdessero oggetti. Dovevano avere a che fare con un mostro simile? Gli esecutivi urlarono ai membri della gilda, che si stavano facendo sopraffare dalla forza di Piaro.


“Cosa state facendo? L’avversario è il nemico del vostro capo! Vendicatevi, anche se significa sacrificare le vostre vite!”


Se avessero indietreggiato per la paura, avrebbero perso il loro titolo prestigioso. Sarebbero stati derisi e alla fine annientati. I membri della gilda rifletterono su questo aspetto. Non esitarono più e assalirono Piaro.


‘’Fanculo. Sì! Preferirei morire! Meglio questo che mandare in rovina la gilda!’


‘Lo ucciderò, a costo di morire!’


I benefici che ricavavano dall’appartenere ad una gilda erano astronomici. La gilda non si poteva andar persa. La determinazione dei membri della Gilda Serpente venne trasmessa a Piaro.


Piaro sorrise.


‘In quanti campi di battaglia sono stato?’


Al tempo dei Cavalieri Rossi, la vita di Piaro era la guerra e i campi di battaglia erano la sua casa. Provò gioia al ricordo dei giorni in cui era stato circondato da centinaia di nemici e dai suoi compagni. Il suo sangue ribollì.


“Che cosa eccitante.”


Era diverso da un allenamento. Non serviva sopprimere la sua forza. Era l’occasione per liberare l’Arte della Spada Suprema, che era migliorata lavorando nei campi per diversi mesi e allenandosi con persone forti.


Entrò in uno stato di furia.


<i>Puok!</i>


“Keok.”


Un membro della Gilda Serpente venne trafitto al cuore dalla zappa. Piaro era diventato un esperto della zappa dopo averla utilizzata per molti mesi. Accorciò la distanza e uccise l’avversario prima che questo se ne rendesse conto.


“Che bastardo!”


Dopo il capo, i loro compagni vennero uccisi (e con un equipaggiamento da contadino), per questo i membri della Gilda Serpente si indignarono. La loro rabbia ora aveva completamente sostituito la loro paura. Era ciò che Piaro voleva.


Ritirò la sua zappa e utilizzò il quinto stile dell’Arte della Spada Suprema. Onde di luce formarono un quadrato e si attorcigliarono ai nemici. Si trattava di un’abilità ad ampio raggio da cui non ci si poteva difendere e che non si poteva evitare. Il sangue schizzò da tutti i lati, come una ragnatela. Era una scena incredibile perché non c’era una singola goccia di sangue da parte di Piaro, che si trovava nel mezzo.


Lo sguardo di Piaro si volse verso Asuka.


Asuka. In passato fu la berserker che aveva portato Grid sulla difensiva. Piaro riuscì a vedere la sua forza solo con un’occhiata.


“Come osi mirare alla Giovane Signora!”


Black Teddy invocò cinque orsi per bloccare la corsa di Piaro. Erano orsi bianchi che indossavano degli occhiali da sole. I loro mantelli rossi svolazzavano in modo carino, mentre praticavano le arti marziali e intercettavano Piaro.


<i>Kuwaaaah!</i>


Erano molto veloci e forti. Era anche difficile trovare uno spiraglio nella loro solida formazione. Potevano combattere anche contro una classe di terzo avanzamento. Tuttavia, avevano incontrato l’avversario sbagliato.


[Orso Cola 1 è scomparso.]


[Orso Cola 2 è scomparso.]


“Heok.”


Dopo aver bloccato l’attacco con la zappa, contrattaccò con l’aratro ad una mano. Piaro ripeté questo processo e gli orsi caddero davanti a lui impotenti. Non erano orsi, ma pupazzi. Black Teddy capì.


‘L-Lui è su un piano diverso.’


Gli esecutivi della Gilda Serpente stavano impazzendo.


‘Dove ha trovato un mostro simile Grid?’


Un PNG noto. Non era facile incontrarne ed era impossibile catturarli. Avevano una forte influenza nel mondo di Satisfy, perciò era virtualmente impossibile per un utente ottenerne uno. Tuttavia, Grid ne possedeva uno come subordinato. E sembrava anche essere un contadino.


Gli esecutivi non riuscivano neanche a provare gelosia. Era incredibile. No, fu una sorpresa che andava oltre lo stupore. Grid era incredibile.


<i>Puk! Puk! Puk!</i>


Piaro distrusse del tutto gli orsi di Black Teddy e immediatamente lo colpì con l’aratro ad una mano.


[Hai subìto 7.350 danni.]


[Hai subìto 7.350 danni.]


[Hai subìto 7.350 danni.]


“Heeeok?”


Era un danno fisso che ignorava la difesa. Era la manifestazione del qi.


Black Teddy morì. Il primo giocatore nella classifica dei compagni animali era morto a causa di un aratro ad una mano. Ma non provò vergogna. Questo aratro non aveva ucciso il secondo giocatore classificato? Fu una fortuna che la voce ‘Black Teddy è morto a causa di un aratro!’ sia stata superata da ‘Zibal è morto a causa di un aratro!’.


[Sei morto.]


Black Teddy non riuscì ad anticipare l’orbita dell’aratro e alla fine morì. Tutti quelli che stavano guardando erano rimasti senza parole.


Zibal fu ucciso per primo dall’aratro ma la gent aveva creduto che fosse accaduto per l’attivazione dell’abilità ‘morte istantanea’.


Ma poterono vedere che l’abilità della morte istantanea non era l’unico problema. Il potere d’attacco base di Piaro era molto forte. Era come una versione migliorata di Maestro dell’Aura di Hurent. Chi avrebbe potuto resistere?


Tra tutti quelli che stavano in piedi, fermi come statue, Asuka ardeva di determinazione. Lei era una berserker. Lei era forte nei momenti di crisi. Per l’effetto correttivo dell’abilità passiva ‘Berserk’, la paura iniziava a trasformarsi in piacere. Le sue tendenze aggressive vennero massimizzate.


“Mi vendicherò per ciò che Grid mi ha fatto in passato uccidendo il suo subordinato!”


Asuka fece questa dichiarazione e afferrò il suo oggetto leggendario ‘Falce di Ainas’.


Piaro la incoraggiò, “Ti prego di avere forza.”


Lui non era il subordinato del Duca Grid. Beh, questo fraintendimento non aveva importanza.


<i>Chwaruruk!</i>


Asuka lanciò la falce più forte che poté. Mentre la catena si dispiegava, la punta della falce cadde come un fulmine.


“Oh, che belle abilità.”


Piaro la ammirò e si difese dalla falce con la sua zappa.


‘È stato catturato!’


Asuka sorrise con soddisfazione. Afferrò la catena e tirò la zappa verso di lei.


“Questa tecnica e questa forza sono grandiose.”


Piaro la apprezzò. Dopo averlo tirato più vicino, Asuka cambiò l’arma nello Spadone di Euprates. In effetti, il potere era magnifico. In quanto figlia di un magnate, possedeva diversi oggetti leggendari.


“Muori!”


Lo Spadone di Euprates distorse l’atmosfera. Fu il momento in cui l’abilità ultima del berserker di terzo avanzamento, Collera della Follia, fece la sua comparsa attraverso lo spadone. L’espressione eccitata di Piaro svanì.


“Le tue tecniche con lo spadone hanno delle lacune. Specialmente se confrontate con quelle del Duca Grid.”


Asuka era la numero due nella gilda e 31° nella classifica globale. Significava che era forte tanto quanto i membri di Overgeared. Ma non importava cosa facesse, non era al livello di Piaro. Quarto stile dell’Arte della Spada Suprema neutralizzò completamente Collera della Follia, poi la collegò al primo stile.


<i>Peeng!</i>


Sullo spadone comparvero delle crepe e l’aratro ad una mano colpì Asuka.


[Hai subìto un danno fatale!]


“Kyah!”


La difesa di un berserker era debole. Lei aveva investito tutti i suoi punti sulla forza e l’agilità e aveva ignorato la stamina. Ma nonostante questo, era possibile che un’abilità potesse diminuire la sua salute di due terzi? Asuka era incapace di gestire quel potere distruttivo e collassò. Ma si rimise velocemente in piedi. L’abilità fisica di un berserker aumentava in proporzione alla sua perdita di salute. Più veniva ferita, più diventava forte.


“Il vero combattimento inizia ora!”


Asuka sostituì lo spadone rotto con la ‘Lancia della Morte Eroica’. Poi mosse la lancia in modo impressionante. Piaro ancora una volta rimase deluso.


“La tua arte della lancia è mediocre in confronto a quella del Visconte Pon.”


<i>Chaaeng!</i>


La sua zappa bloccò la grezza lancia. Seguì il suo aratro. Era una tecnica che combinava il doppio uso dell’aratro e della zappa con il suo giudizio. Asuka non riuscì a crederci.


<i>Puk!</i>


“Ahh!”


Asuka urlò mentre veniva colpita in fronte. Era stata colpita due volte dall’aratro e la sua salute ora era al minimo. Era davvero assurdo. Strinse i denti. Poi sollevò di nuovo la falce e spinse con le sue abilità fisiche aumentate. Ma il suo scarso controllo delle abilità non poté provocare alcun danno a Piaro. Tentò di strappargli via la carne come ultima risorsa, ma Piaro non si fece colpire facilmente.


La zappa e l’aratro crearono una barriera che fece disperare Asuka. Alla fine, anche lei morì. In quel momento, si diffuse l’imbarazzante voce di ‘essere stata uccisa da una zappa!’.


Il capo della Gilda Serpente, Box, capì velocemente la situazione.


‘Non possiamo sconfiggerlo.’


Piaro era un’esistenza assoluta. La perfetta abilità di combattimento combinata con le alte statistiche era un muro che non poteva essere sorpassato dal livello attuale dei giocatori. Box scommise che anche se ci fosse stato il primo in classifica, Kraugel, non sarebbe riuscito a ferire Piaro.


‘Il livello di un giocatore deve essere almeno al 360 per poter competere con lui. Allora…’


Rinunciò ad uccidere Piaro. Box prese la sua decisione e urlò a Seuron e Hao, “Legheremo i suoi piedi! Dovrete distruggere Reidan in quel lasso di tempo!”


Sì, non potevano tornare indietro con solo delle sconfitte. Il loro scopo iniziale era di devastare Reidan. Dovevano rallentare l’espansione di Grid. Per questo, Box avrebbe sacrificato qualunque cosa. La decisione di Box fece ridere Seuron e Hao.


“Bella decisione.”


Ad essere onesti, Seuron e Hao erano riluttanti ad avere a che fare con il PNG di nome Piaro. Volevano ritirarsi, ma non dovevano più farlo grazie alla decisione della Gilda Serpente. La Gilda Serpente avrebbe legato i piedi a Piaro mentre loro si sarebbero diretti verso Reidan.


Che importava se tre contadini stavano bloccando loro la strada? I PNG noti erano così comuni? Gli altri tre contadini erano chiaramente più deboli di Piaro. Forse erano solo contadini normali.


Predatore dell’Anima Seuron fece strada. Aveva già recuperato le anime dei membri della Gilda Serpente che erano morti e aveva invocato e lanciato tre lance dell’anima.


“Sparite.”


L’abilità unica, Lance dell’Anima, aveva la capacità di sferrare un colpo mortale. Era difficile anche per i giocatori di alto livello gestire questo potere d’attacco, perciò i tre contadini sarebbero stati uccisi all’istante. Tuttavia,


<i>Peeng!</i>


Un contadino, che stava mangiando una patata, invocò la magia e distrusse una lancia dell’anima.


“Cosa?!”


Gli occhi di Seuron e quelli dei 211 membri della Gilda Dorata si spalancarono. Però, quella non era la fine. Un altro contadino tirò fuori uno scudo e gentilmente bloccò le altre due lance dell’anima.


“C-Chi sono questi tizi?”


Il noto PNG Piaro non era l’unico! Seuron doveva trovare un punto debole. Prese di mira l’unico contadino fra i tre che ancora non si era mosso.


“Quel tizio! Deve trattarsi di un semplice contadino! Fatevi strada attraverso di lui!”


“Sì!”


La Gilda Dorata rispose con vigore. Il contadino, Kraugel, li affrontò e rise.








Traduzione di Blakriss


Editing di Cecilia Orlando
                                


                                



