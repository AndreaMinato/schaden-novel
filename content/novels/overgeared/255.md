---
weight: 255
title: Capitolo 255
pubDate: 2025-03-12T09:08:35.679Z
tags:
    - overgeared
---


Auguri di buon anno! Che il 2020 vi porti pace, serenità, amore, tutte belle cose... Ma soprattutto tanti nuovi capitoli da leggere! Di Overgeared, di novel che vi piacciono e di novel che vi piaceranno!


Auguri dalle ragazze di OG!


Blakriss, Martina Procida, MoonRoro29, Libusemimei, Cecilia Orlando


(Ieri abbiamo festeggiato troppo, è vero, e questo è il capitolo di recupero; a stasera con il prossimo!)


La forza era relativa.


La Gilda Overgeared veniva definita un gruppo di superpotenze, ma era ancora possibile distinguere tra loro i deboli dai forti. In base alla forza di ognuno dei membri, si poteva dire che Lauel facesse parte del gruppo più debole.


Grid, Pon, Regas, Jishuka, Faker, Euphemina, Toon e Vantner, tutti i più forti non erano presenti.


'Ma anche così...'


Quindici contro uno. Hao resistette davvero per cinque minuti. Per l’esattezza, furono cinque minuti e tre secondi. Qualcosa che nemmeno Pon e Regas sarebbero riusciti a fare.


'Quei due avrebbero ammazzato quasi la metà di noi in tre minuti, e poi sarebbero morti lottando.'


E se ci fosse stato Grid?


<em>'...Saremmo stati spazzati via in pochi minuti.'</em>


Le abilità di Grid avevano fatto passi da gigante dall'assalto al doppelganger. Lauel non osava neanche immaginare. Fece schioccare la lingua. Poi analizzò Hao.


'Ingegnoso.'


Una persona che si trasformava in un draconiano. Hao utilizzava a pieno le caratteristiche della sua metà draconiana e sfruttava al meglio il paesaggio desertico. Puntando costantemente Esplosione di Fuoco contro la sabbia causava una tempesta di sabbia, ostacolando la visuale ai membri di Overgeared. Usava anche la sua tecnica di volo per evitare i colpi fatali.


Piuttosto che uccidere i suoi nemici, combatteva scrupolosamente per guadagnare tempo. La sua tenacia e il controllo che esercitava sulla catena che legava i membri di Overgeared erano abbastanza da far venire i brividi.


“Uccidimi.” Mentre Lauel era perso nei suoi pensieri, Hao venne catturato da Ibellin e parlò con fierezza. Non aveva paura della morte. Era soddisfatto di aver permesso ai suoi compagni di gilda di mettersi in salvo.


Dall'altro lato, le facce dei membri di Overgeared erano completamente distorte. In 15 erano stati legati da una sola persona per più di cinque minuti, mandando in pezzi il loro orgoglio. Hao li confortò. Era l'atteggiamento di un vincitore.


“Non siete deboli. Siete più forti di quello che si vocifera. Tuttavia, io sono eccezionale.”


Non era arroganza. Le parole di Hao non erano sbagliate. I membri di Overgeared erano più forti che in passato grazie a Piaro, ma Hao li superava.


'Mmmh.'


Un sorriso apparve sul volto di Lauel. Difatti, in quella battaglia, Lauel sentiva il senso di sconfitta più acutamente di chiunque altro. Lui era alla guida del gruppo. Era orgoglioso delle tattiche che era riuscito a mettere in pratica.


Eppure il capo dello staff, Lauel, non era in grado di reagire adeguatamente contro Hao. Era stato sconfitto tatticamente. Ma.


'Ho vinto.'


Il sorriso di Lauel si allargò. Disse ad Hao la verità.


“La ritirata della Gilda Hades è fallita.”


“Bah, che vantaggi hai nel mentire adesso?”


“Non è una menzogna. Controlla la chat della tua gilda se non mi credi.”


Dopo un momento, lo sguardo di Hao vacillò.


“Tu...! Che cosa hai fatto?”


Lauel spiegò. “Ho provato a indovinare la strada che la Gilda Hades avrebbe scelto per scappare e ho lasciato qualcuno lì. Ho anche ordinato alla squadra che si stava occupando della Gilda Dorata di dirigersi lì quando avessero finito.”


Una forza separata. C'era Faker che si era ripreso dallo scontro con la Gilda del Fiore di Ghiaccio. Al momento, la Gilda Hades era stata isolata da Faker e dal gruppo di Huroi al confine tra l'impero e l'estremità occidentale del Regno di Eternal.


“Maledizione...”


Hao era frustrato. Se il loro destino sarebbe stato comunque quello di morire, avrebbe almeno dovuto far fuori un nemico in più. Era in preda al rimorso quando Lauel suggerì: “Sei disposto a servire il Duca Grid?”


“Cosa?”


Il capo di una delle sette gilde, colui che guidava già tante persone, perché avrebbe dovuto sottomettersi a qualcuno? Per di più, quel qualcuno era un essere irrilevante, il cui unico vantaggio era di appartenere a una classe leggendaria.


“Un drago non può servire un cane.” Hao rifiutò.


Le facce dei membri di Overgeared s'infiammarono di rabbia al sentire quell'espressione.


“Non perdere tempo con cose inutili, uccidimi e basta!”


Ibellin era stato trascinato attaccato ad una catena per tutta la durata dello scontro, dunque era quello più infuriato di tutti. Era sul punto di infilzare la flamberga nel cuore di Hao, ma Lauel lo trattenne. Poi chiese ad Hao:


“Grid è il cielo, non un cane... Se te lo dimostrerà, lo servirai?”


Lauel bramava Hao. Non solo per la sua immensa forza. Bramava lo spirito nobile, disposto a sacrificarsi per i suoi sottoposti, così come le sue ottime abilità tattiche. Era una figura necessaria nella Gilda Overgeared, che tendeva a focalizzarsi solo sul potere individuale.


Hao sbuffò. “C'è già un cielo.”


Sì, il cielo. Il cielo di cui parlavano era Kraugel. Grid non era alla sua altezza. Lauel rise in faccia ad Hao.


“Ok. Non vedo l'ora.”


“...?”


Hao rimase confuso quando Lauel lo lasciò andare. Non riusciva a comprendere la situazione, mentre Lauel continuava a parlare: “Non vedo l'ora che arrivi il giorno in cui ci rincontreremo. Lascerò andare tranquillamente tutti i membri della tua gilda, quindi per favore non preoccuparti.”


“Non servirò mai Grid, anche se faresti questo.”


“Lo servirai se ti dimostrerà che è lui il cielo?”


“Sì, ma...”


Come poteva un cane o una vacca diventare cielo? Lauel fece un gran sorriso trionfante ad Hao.


“Osserva il suo cammino. Presto ti accorgerai che è lui l'unico cielo.”


“...Ahah.” Hao rise. Erano già al fanatismo? Sembrava si fosse formata una pseudo-religione che aveva il suo centro in Grid. “Ok, capisco. Starò a vedere.”


Hao non si aspettava niente. Accettò il favore e lasciò quel luogo immediatamente.


Ibellin non apprezzò e chiese a Lauel.


“Quelli sono i bastardi che hanno invaso Reidan senza motivo! Perché li lasci andare? Sei impazzito?”


“Non hai sentito il rapporto di Huroi? Secondo la dichiarazione della Gilda Dorata, Reidan è salva, no? Dovresti pensare in modo più pragmatico, piuttosto che restare attaccato a futili rancori.”


“Merda! Che succederà se cercassero di colpirci ancora?”


“Quando accadrà.” Gli occhi di Lauel divennero di ghiaccio. “Li uccideremo e poi schiacceremo i loro territori.”


Non avrebbe permesso una seconda invasione e non ci sarebbe stato più nessun perdono.


***


Il giorno sorse. I campi di Reidan. Al mattino presto, i membri di Overgeared si recarono dove i contadini stavano lavorando sodo. Lauel si inchinò profondamente davanti a Piaro. “Grazie per aver salvato Reidan. Passerò il resto della mia vita a ripagarti per questa grazia che ci hai concesso.”


Piaro rise. “Va tutto bene. Agisco solo in base al valore dei pasti.”


“Il valore dei pasti...”


Il prezzo di un pasto per un contadino era di 73 monete d'argento.


'Reidan vale 73 monete d'argento...'


I sentimenti di Lauel erano complicati. Si guardò intorno, verso i vasti campi coltivati. Il raccolto era in pieno svolgimento. Si produceva grano di buona qualità e in grandi quantità. In futuro, la gente di Reidan avrebbe potuto mangiare pane, non solo patate.


Tutto era dovuto a Piaro. Non solo aveva fatto il lavoro di 100 persone da solo, ma continuava a trovare sorgenti d'acqua e a riportare in vita i campi. Nonostante fosse un grande spadaccino, non era arrogante, portava a termine fedelmente i suoi doveri e mostrava rispetto.


“Tuttavia... Ho sentito che c'erano molti nemici. Come hai fatto a respingerli da solo?”


Lauel l'aveva sentito dai nemici, ma onestamente non ci credeva. In particolare, c'erano molti, tra i nemici, che avevano buone reputazioni, come Zibal, Seuron e Hao. Piaro aveva scacciato tutti loro? Era impossibile a meno che Piaro non fosse una leggenda al livello di Pagma o Muller.


'Non può essere...' Non riusciva a credere che il messaggio riguardante 'la comparsa del contadino leggendario', che era apparso la notte prima, si riferisse a Piaro. Lui puntava a diventare un maestro di spada. Non era un contadino. Mentre Lauel si sentiva confuso, Piaro indicò tre contadini.


Uno era Bland e gli altri due indossavano dei cappelli di paglia, dunque non riusciva a vedere chi fossero.


“Loro mi hanno aiutato.”


“È così?”


C'erano altri contadini a Reidan che erano anche grandi guerrieri? Lauel li avvicinò. I due contadini che stavano tagliando il grano con la falce andarono nel panico.


'Non voglio incontrarti...'


Kraugel, il primo in classifica. Non voleva che altri sapessero che stava lavorando nei campi già da due settimane. Sarebbe stata una grossa seccatura. Quindi...


“Mia madre mi sta chiamando. Devo andare. Logout.”


“...”


Disconnettersi per l'interferenza di un genitore. Era un fenomeno che spaventava molti utenti di Satisfy. C'erano state persone costrette ad uscire dal gioco durante un assalto perché la madre aveva ordinato loro di mangiare. In quei casi, quegli utenti venivano registrati su una lista nera e diventava difficile per loro partecipare di nuovo a dei gruppi d'assalto. In ogni caso, accadde anche questa volta e Damian fu lasciato solo.


“Eh? Chi era quello che era qui un attimo fa?”


Lauel rimase sorpreso quando vide che il tipo che credeva fosse un PNG si era scollegato. Un utente stava lavorando come contadino a Reidan? Doveva avere un livello alto, quindi perché faceva il contadino...? La confusione e i dubbi di Lauel si riversarono su Damian.


“Tu chi sei? Perché stai lavorando qui?”


“...”


Damian non era preparato. Lo imbarazzava dover rivelare che un paladino alto in classifica faceva il contadino. Voleva scollegarsi anche lui. Tuttavia, alla fine cambiò idea.


'È la persona più vicina a Grid.'


Se avesse spiegato a Lauel perché doveva incontrare Grid, sarebbe stato più facile organizzare un incontro.


<em>Suuk.</em>


Damian si tolse il cappello di paglia. I suoi capelli di un blu violaceo catturarono l'attenzione di Lauel.


“T-Tu...”


Lo sguardo di Lauel vacillò quando il tipo rivelò il suo aspetto attraente.


Damian. Una persona eccezionale che era arrivata al secondo posto della classifica dei paladini, nonostante fosse un paladino della Chiesa di Rebecca. Ma un giorno era scomparso improvvisamente dalla lista dei ranker, quindi si era diffusa la voce che avesse ottenuto una classe segreta. Ed era un otaku. Perché una persona così famosa stava lavorando nei campi proprio lì?


Damian, a disagio, salutò Lauel, che era rimasto senza parole, e i membri di Overgeared.


“Ehi.”


“...”


Traduzione di Martina Procida


Editing di Cecilia Orlando
                                


                                



