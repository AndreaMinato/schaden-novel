---
weight: 256
title: Capitolo 256
pubDate: 2025-03-12T09:08:35.680Z
tags:
    - overgeared
---


Nella stanza VIP del castello del feudatario, Damian sedeva davanti ai membri di Overgeared e cominciò a parlare.


Parlò di come aveva incontrato Grid, e delle circostanze dietro il suo arrivo a Reidan. Damian spiegò il più possibile tutti i fatti. Non c’era ragione di nasconderli ai membri di Overgeared.


Il silenzioso ascoltatore Vantner iniziò a commuoversi.


“Lottare per salvare la donna amata...! È veramente una storia bellissima!”


Non era bello vedere un grosso uomo calvo piangere. Se Pon fosse stato qui, avrebbe sicuramente punzecchiato Vantner, ma era ancora in missione con Regas. Erano spariti già da due giorni. Era probabile che avessero scoperto un dungeon e siano stati isolati dal mondo esterno.


Lauel ignorò il naso colante di Vantner e chiese a Damian.


“Capisco che devi incontrare Grid per salvare le Figlie di Rebecca, ma perché stavi lavorando nei campi? Qualcuno come te sarebbe stato trattato molto bene se avesse incontrato l’amministratore, e poi saremmo potuti essere contattati rapidamente.”


C’erano dozzine di religioni più o meno diffuse all’interno di Satisfy, ma la Chiesa di Rebecca non aveva pari. Si stimava che il numero di membri superasse gli 80 milioni. Damian era un candidato per il ruolo di Papa, per cui gli sarebbe stato dato un trattamento privilegiato ovunque fosse andato. Allora perché stava lavorando nei campi?


“Ecco...”


Damian voleva vomitare mentre i membri di Overgeared lo osservavano confusi.


‘Perché non ha incontrato l’amministratore della città?’ Tutto ciò era dovuto a Piaro, ma era troppo imbarazzato per raccontare loro la verità. Inoltre, il suo risentimento nei confronti dell’ex-capitano saharaniano era scomparso dopo aver ricevuto la missione nascosta. Al contrario, adesso erano amici.


Nascose la verità. “Sin dall’inizio mi è sempre piaciuto fare lavori agricoli.”


“Capisco.”


Le persone avevano sempre una varietà di passatempi. Non c’era ragione di mentire, perciò i membri di Overgeared non dubitarono delle parole di Damian.


Esatto; questi ultimi non erano a conoscenza delle atrocità che Piaro stava commettendo all’esterno. Non potevano immaginare che combattesse con le persone di passaggio per poi farle diventare dei contadini. Damian era dispiaciuto per la seconda e per la terza vittima che sarebbero apparse in futuro. 


“Chi era l’altra persona con te?”


“Uno straniero. Nemmeno io so chi sia, non ha mai rivelato la sua identità fino alla fine.”


“Capisco...”


‘Forse dovrei mettergli addosso gli Occhi della Sorveglianza.’


Lauel non era troppo sospettoso. Piaro avrebbe cacciato via chiunque avesse voluto nuocere a Reidan, e si fidava di lui. Adesso l’interesse del primo era concentrato unicamente su Damian.


‘Se Grid fosse il benefattore del Papa...’


Il rapporto fra Reidan e la Chiesa di Rebecca si sarebbe rafforzato, e sarebbe nato uno scambio funzionante. Se avessero potuto costruire un Tempio di Rebecca a Reidan, tutti gli abitanti avrebbero ottenuto l’effetto di potenziamento e sarebbero stati presenti dei sacerdoti. Naturalmente, aumenterebbe anche il numero di persone. 


Lauel afferrò le mani sporche di Damian.


“Damian, la Gilda Overgeared si impegnerà completamente per aiutarti. Ti aiuterò a vincere l’elezione per il ruolo di Papa, e anche a convincere Grid a salvare le Figlie di Rebecca. Dimmi solamente se c’è qualcosa di cui hai bisogno.”


Questa era una fonte di informazioni capitata lì per caso per uno importante come lui, e Lauel non se la sarebbe fatta scappare. Sorrise il più cordialmente possibile, come un operatore all’accoglienza. Tuttavia, Damian non conosceva la natura del suo interlocutore e ne era genuinamente emozionato.


“Così gentile...! Grazie! Grazie mille! Le darò un cuscino con stampata sopra un’immagine della mia bellissima Isabel-chan come regalo!”


“Huhuhut... Lieto di essere in grado di aiutarti. L’alter ego che ho sigillato in passato sta danzando.”


‘Che stanno dicendo?’


‘Non lo so.’


I membri di Overgeared non riuscivano ad interpretare a modo la conversazione fra Lauel e Damian. Era difficile da decifrare.
<p style="text-align: center">***</p>
Rabbit era al corrente delle abilità di Piaro, anche da prima che i membri di Overgeared scoprissero la sua identità. Non era difficile comprendere la vera natura di una persona con la sua vista acuta, e nonostante ciò, c’era un solo motivo per cui aveva lasciato Piaro come contadino.


Le finanze di Reidan. Se avesse riconosciuto le abilità del saharaniano e gli avesse affidato la giusta posizione, Rabbit avrebbe dovuto pagarlo con un costoso stipendio. Questo avrebbe aumentato i limiti finanziari della città, perciò aveva fatto finta di non conoscere le reali abilità di Piaro e lo aveva tenuto come contadino. 


Di conseguenza, Rabbit aveva ottenuto la massima efficienza ad una paga minima. Inoltre i campi di grano erano il dominio di un contadino, e Piaro – che riceveva uno stipendio di 73 monete d’argento – avrebbe difeso Reidan sconfiggendo i nemici che invadevano il suo territorio. 


Il risultato era più di quanto spesasse. Era veramente fantastico, ma allo stesso tempo frustrante.


‘Devo ricompensarlo per il suo lavoro...’


Se Rabbit avesse convertito il valore del lavoro di Piaro in soldi, sarebbe di almeno diverse centinaia di milioni d’oro. Ovviamente, Reidan non aveva quel genere di fondi.


‘Devo dargli qualcosa.’


Donare un premio era competenza del signore del luogo, non dell’amministratore. Al momento Grid era via, quindi era impossibile dare la giusta ricompensa a Piaro.


‘Allora...’


Rabbit mostrò la massima sincerità al sahariano nell’ambito della sua attuale autorità.


[Io, l’Amministratore Rabbit, nomino il contadino Piaro ‘amministratore dei campi di grano’.]


Fu il momento in cui lo stipendio di Piaro aumentò a 2 monete d’oro e 30 d’argento, un aumento di più del triplo. Questa era la quantità di denaro permessa dalla coscienza di Rabbit.


***


[Uno dei 10 grandi maghi del continente combatte per il Duca Grid!]


Il titolo provocativo aveva scaldato l’internet di tutto il mondo.


I quesiti nelle barre di ricerca in tempo reale contenevano le parole ‘Grid’, ‘Conte Ashur’, ’10 grandi maghi del continente’, ‘sette gilde’, ‘invasione di Reidan’ e così via. La notizia dell’emergenza di un contadino leggendario era stata sepolta sotto tutto ciò.


Bunny Bunny, colui che aveva diffuso questo incidente, ricevette un enorme montepremi.


‘Le sette gilde, eccetto la Gilda Giant, cospiravano per invadere Reidan. Nel mentre, la Gilda Yak e la Gilda Zeraph erano brutalmente oppresse dal Conte Ashur.’


Il contenuto e le immagini significavano che la trasmissione online in live di Bunny Bunny aveva raggiunto le 300.000 visualizzazioni, e queste ultime aggiunte le portavano a 600.000 in un singolo giorno. Bunny Bunny non solo aveva accumulato un enorme fortuna, aveva anche riacquistato la sua reputazione.


Il miglior BJ gaming (*) del mondo era riuscito in uno splendido recupero.


<i>- Grid è fantastico. Ha il Conte Ashur come subordinato. ㄷㄷ </i>


<i>- Il Conte Ashur non è la persona più forte nel Regno Eternal...? Wow, davvero? E’ davvero il Dio Grid.</i>


<i>- Vivo negli USA e Grid compare in TV ogni giorno. ㅋㅋㅋ Penso non ci sia nessuno che negli Stati Uniti non sappia chi sia Grid. ㅋㅋㅋ</i>


<i>- Vado a scuola in Giappone. Dopo la Competizione Nazionale, tutti i miei amici giapponesi mi chiedono di Grid. Sono orgoglioso di essere coreano grazie a lui. ㅎ </i>


<i>- E le quattro gilde eccetto la Gilda Yak e la Gilda Zeraph?</i>


<i>- L’amico della moglie dell’amico di mio cugino fa parte della Gilda Dorata, e secondo lui le sette gilde sono state spazzate via dai contadini di Reidan.</i>


<i>- Sigh... ㅉ ㅉCi sono scrittori di fantasy ovunque. Se stai scrivendo un romanzo, dovrebbe almeno avere senso.</i>


I netizen (**) coreani erano particolarmente entusiasti. Erano orgogliosi di essere coreani ogni volta che Grid faceva qualcosa che catturava l’attenzione del mondo.


In realtà, però, Grid stesso non sapeva dell’invasione di Reidan. I membri di Overgeared non gli avevano riferito nulla poiché temevano avrebbe interferito con la sua missione. Grazie a questo, il capo della gilda Overgeared poteva concentrarsi unicamente sulla sua missione.
<p style="text-align: center">***</p>
Capitale dell’Impero Saharan, Titan.


Grid arrivò davanti alla villa di Asmophel dopo un viaggio di tre settimane ed aprì la sua finestra di stato.


Nome: Grid


Livello: 291


Classe: Erede di Pagma


...


Forza: 2770 (+140)      Stamina: 1246 (+120)


Agilità: 1626 (+110)      Intelligenza: 711 (+310)


Destrezza: 1634 (+660)      Tenacia: 958 (+110)


Compostezza: 658 (+110)      Indomabilità: 913 (+220)


Dignità: 1566 (+110)      Intuizione: 1406 (+110)


Coraggio: 602 (+110)      Potere Magico Demoniaco: 31


...


Le statistiche erano più che incredibili. A causa della penalità accaduta durante la produzione del suo quinto oggetto leggendario, il tasso di crescita delle sue statistiche era più lento rispetto al passato, ma non era deluso.


Continuava a crescere producendo oggetti e anche i titoli che acquisiva dopo tante difficoltà aumentavano significativamente le sue statistiche. Aveva oggetti, abilità e adesso anche controllo. Grid poteva affermarlo con sicurezza, ‘sono il migliore’.


Aveva raggiunto l’apice dopo aver vissuto 28 anni. La sua fiducia in sé stesso e la sua motivazione traboccavano. 


“Asmophel.” La persona che aveva incastrato Piaro accusandolo di essere un traditore. “Adesso è tempo che tu perda.”


La luce rossa della Benda del Macellaio brillava mentre indossava la Felpa con Cappuccio e Zip bianca.
<p style="text-align: center">***</p>
Asmophel era un uomo nobile e sincero. Era il figlio più grande del Conte Pedro, uno delle tre dita dell’Imperatore e fedele al suo ruolo anche soffrendo una dura pressione. Non trascurava l’allenamento con la spada secondo le regole della sua famiglia, e di conseguenza si unì in giovane età ai Cavalieri Rossi, aumentando la sua reputazione. 


Era una vita di fragilità. Costruiva nuovi successi quasi ogni giorno, espandendo la sua rete sociale. Asmophel veniva lodato come pilastro dell’impero insieme al suo più caro amico, Piaro. Ma perse tutto nel momento in cui cadde nella trappola dell’Imperatrice Marie.


Infilzò il pugnale nei cuori dei suoi amici e compagni. Ogni giorno era un incubo.


“Dannata stronza!”


<i>Ku tang tang tang!</i>


Asmophel ribaltò il tavolo pieno di alcolici.


L’Imperatrice Marie. Aveva preso in prestito il potere dell’alcool per dimenticarsi di quella maledetta donna, ma non ci riusciva. La sue intensa bellezza non poteva essere cancellata dalla sua mente.


“Piaro...! Amico mio!”


Era dispiaciuto. Davvero dispiaciuto. Lo aveva urlato già un centinaio di volte, ma era ben consapevole che ciò che diceva il suo cuore non poteva arrivare a Piaro. Questo lo addolorava ancora di più.


“Cosa sta succedendo?”


I cavalieri sentirono il baccano e accorsero. Indossavano armature rosse. Erano cavalieri fedeli a Marie, che teneva d’occhio Asmophel facendolo passare per protezione. A causa loro, quest’ultimo era stato intrappolato in questa villa per anni.


“Feccia umana...”


Asmophel non nascondeva il suo odio e la sua rabbia. Guardò in giro per cercare un’arma, ma non ve ne erano. I cavalieri bisbigliarono fra loro prima di portare lì un mago. Era un mago nero, ed Asmophel tremò non appena lo vide. 


“F-fermo!”


Cercò di resistere, ma era inutile. Aveva subito una grave ferita da Piaro, e il suo corpo e la sua mente erano stati compromessi dalle droghe e dalla magia nera per anni. Pertanto, adesso aveva una debole volontà d’acciaio.


Teong!


Una potente magia per il lavaggio del cervello era stata usata, e il volto rabbioso e impaurito di Asmophel divenne privo di espressione.


“Chi è Piaro?”


“Un traditore dell’impero e tuo nemico.”


Gli occhi di Asmophel si inumidirono mentre rispondeva alla domanda senza esitazione. Era ciò che rimaneva delle lacrime versate prima di essere ipnotizzato. 


* BJ: acronimo per Broadcast Jockey, sono utenti coreani che trasmettono in streaming giochi e musica, cantano o parlano su piattaforme digitali.


** Netizen: termine usato per definire l’utenza in rete. 




Traduzione di MoonRoro29


Editing di Libusemumei







