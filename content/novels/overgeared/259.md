---
weight: 259
title: Capitolo 259
pubDate: 2025-03-12T09:08:35.680Z
tags:
    - overgeared
---


E nella notte dell'Epifania, anche noi abbiamo un piccolo regalo!


Vi ricordiamo che ancora e solo per oggi, ogni 5€ -anziché 10- sarà pubblicato un capitolo in più! 


Buona lettura! :)


Il giorno prima che le sette gilde invadessero Reidan.


Pon e Regas attraversarono il deserto e scoprirono l’entrata di un dungeon che ricordava loro un formicaio.


“Questo dungeon non è segnato sulla mappa, giusto?” chiese Regas.


Pon controllò la mappa e annuì. Poi Regas entrò immediatamente nel dungeon. Non ci fu tempo per fermarlo. Fu un’iniziativa davvero degna di nota. Pon lo seguì.


Dieci secondi dopo essere entrati nel dungeon. L’entrata svanì nel deserto.


“Wow.”


“Ma...”


Pon e Regas ne furono sorpresi, e in seguito una serie di finestre di notifica apparvero davanti a loro.






[Siete entrati nella Città Sotterranea dei Vampiri (13).]






[Ci saranno dei benefici per i primi scopritori del dungeon! La percentuale di drop di oro e oggetti all’interno del dungeon aumenterà dell’8%! Questo beneficio durerà per dieci giorni e scomparirà quando morirete.]






Era un peccato che la percentuale di esperienza non aumentasse, ma era comunque buono. Il resto, però, era un problema.






[L’entrata del dungeon è bloccata. I contatti con l’esterno saranno interrotti.]






[Non potrete fuggire dal dungeon finché non morirete o ucciderete il boss del dungeon.]






Era un tipo di dungeon inusuale. Al duo più forte della gilda Overgeared era stato affidato il compito di ‘collezionare informazioni sui dungeon occidentali e trovare il terreno di caccia ideale’. In questo momento erano sprofondati in una crisi disperata.


“Siamo in trappola...’


Pon era ben a conoscenza dei vampiri. Erano specie combattive di alto rango che possedevano l’abilità di incantamento e di annullare attacchi; inoltre erano particolarmente forti nei luoghi bui. Ogni spiraglio di luce era stato completamente bloccato ed erano intrappolati in una città di vampiri...


‘Moriremo.’


Pon era frustrato, ma Regas scrutava con occhi vivaci il dungeon che si distendeva davanti a lui.


“Non è incredibilmente fantastico qui?”


Alti edifici e guglie appuntite. Strutture gotiche che ricordavano la Cattedrale di Notre Dame e il Duomo di Colonia erano sparse per tutto il buio dungeon. Lo scenario spettacolare e tetro aveva sopraffatto gli spettatori, ma Regas era contento di aver trovato un nuovo dungeon.


“Dovremmo cacciare prima che il potenziamento termini.”


“...”


Chiunque sarebbe spaventato dalla possibilità di morire. In particolare per gli utenti in classifica. Regas però non temeva la morte. Poteva anche essere il 12° nelle classifiche unificate, ma gli piaceva la sfida.


‘Ad ogni modo, è divertente.’


Regas sorrise alla vista.


Pon sorrise e si mosse.


“Andiamo.”


Avrebbero dovuto comunque combattere, perciò dovevano farlo per bene. L’ideale sarebbe stato uccidere tutti i vampiri e il boss prima che il potenziamento fosse svanito.


Pon e Regas si mossero in segreto. Era l’inizio di una battaglia epica.








<p style="text-align: center">***</p>








Jude. Era cavaliere di Grid e capitano delle forze di sicurezza di Reidan. Avrebbe impedito che qualsiasi danno potesse accadere alla città del Duca Grid.


Questa era la sua posizione.


“Capitano, si riposi adesso.”


“Non voglio.”


Non c’era riposo per Jude. Cercava sempre di mantenere la sicurezza di Reidan, eccetto quando dormiva. Mangiava anche mentre faceva la ronda.


‘Il Capitano è ammirevole.’


‘Devo lavorare più duramente!’


Jude, che masticava pane raffermo mentre era di pattuglia, divenne un esempio per i soldati. I soldati di Reidan sembrava diventassero più diligenti di giorno in giorno. Sopportavano il duro allenamento e la loro velocità di crescita era molto rapida. In pratica erano soldati overgeared, perciò era solo questione di tempo prima che rinascessero come membri dell’élite.


“Oggi. Reidan. Al sicuro.”


Jude non sapeva.


Una notte, una settimana prima. Centinaia di persone avevano cercato di invadere Reidan mentre tutti dormivano. Non seppe mai che furono scacciati solamente da quattro contadini. Questo perché era un idiota con solo 20 punti di intelligenza?


No. Era per via di Lauel. Lauel non aveva annunciato l’invasione di Reidan per non disturbare nessuno. Era facile da nascondere. Era notte e i nemici erano riusciti a raggiungere solo i campi di grano fuori le mura. Si ritirarono anche in fretta. Soltanto poche persone sapevano quello che era successo quella notte. Era triste, ma Jude non era stato incluso in questa minoranza.


“Jude. Oggi. Forte.”


Oggi, Reidan era tranquilla. Le persone credevano fosse per merito di Jude.


“Capitano Jude! La prego, lavori duramente oggi!”


“Grazie!”


Jude era orgoglioso ogni volta che le persone lo salutavano. Lavorava duramente mentre pattugliava. Tutto per il Duca Grid.








<p style="text-align: center">***</p>








[La missione segreta ‘Allenamento Divertente e Piacevole!’ è stata completata.]






Non appena spuntò la finestra di notifica, Kraugel posò l’equipaggiamento da contadino che aveva tenuto per un mese.


‘La fine.’


Era deludente. Era contento di essere riuscito a partire per nuove avventure, ma gli dispiaceva dire addio a Reidan. Col senno di poi, questa era stata la prima volta in cui era rimasto in un posto così al lungo.


‘Mi mancherà.’


Osservò i vasti campi di grano. I momenti divertenti e preziosi dell’ultimo mese erano scolpiti nella sua mente e non avrebbe potuto dimenticarli


“Vado.”


Si avvicinò ad un imponente uomo di mezza età dal portamento maestoso e lo sguardo profondo. Il fatto che non fosse una persona normale era evidente dai suoi occhi.


Piaro. Il primo in classifica Kraugel alla fine non era riuscito a vincere contro di lui. Sorrise gentilmente e fece un inchino profondo in sua direzione.


“Grazie di tutto.”


Era la fortuna di una vita aver incontrato Piaro. Grazie all’interminabile lavoro nei campi e ai duelli con Piaro, Kraugel poteva finalmente attraversare la barriera. Maestro di Spada Quarto Stadio. Solo un altro passo prima di diventarlo.


“Dovresti tornare qui spesso. Sarai sempre il benvenuto.”


Piaro gli tese la mano, sporca e coperta di calli. Kraugel poté vedere parte della strada percorsa da Piaro nel frattempo. Gli strinse cortesemente la mano


“Sì, Fratello.”


E quando sarebbe tornato in visita...


‘Sarò il migliore.’


Kraugel era stato immensamente deluso quando Piaro divenne un contadino. Aveva pensato che avesse abbandonato il suo cammino per diventare maestro di spada, ma non era così. Lo aveva capito stando insieme; Piaro non si era arreso. Aveva scelto una strada più adatta a lui.


La classe non era importante, era importante che fosse una leggenda. Al momento, Piaro era riuscito a combinare gli attrezzi agricoli con la scherma, e non poteva essere paragonato al Maestro di Spada Muller. Piaro era diventato l’uomo più forte. Per poter competere con lui...


‘Anch’io devo diventare una leggenda.’


Maestro di spada. Non importava quanto ci sarebbe voluto, Kraugel era determinato a diventarlo. Voleva essere al pari di Piaro e affrontarlo.








<p style="text-align: center">***</p>








‘L’ho notato.’


Un uomo con un cappello di paglia stava salutando Piaro. Non tolse il cappello fino alla fine. Faker lo seguì e, non appena lasciò Reidan, usò Passi di Luce Bianca.


‘È davvero lui...’


Faker ne fu convinto dopo aver visto la luce bianca.


‘Il cielo al di sopra del cielo.’


L’utente in cima a due miliardi di giocatori, Kraugel. Non gli sarebbe stato difficile fuorviare Faker. Un flebile sorriso spuntò sul suo volto. Kraugel aveva un legame con Reidan e avrebbe potuto essere un’influenza positiva per Grid in futuro.








<p style="text-align: center">***</p>








[La missione segreta ‘Allenamento Divertente e Piacevole!’ è stata completata.]






Erano passati otto giorni da quando Kraugel se ne era andato. Anche Damian aveva portato a termine la missione.


“Bene!”


Damian controllò le sue statistiche in aumento e il livello delle abilità come ricompensa della missione e fu pieno di gioia. Era una ricompensa incredibile per un periodo di tempo così breve. Damian aveva raggiunto una forte crescita rispetto a tre settimane prima.


“Sarebbe stato bello condividere questa gioia con Rin-chan.”


Damian provò rimorso. Spostò la sua attenzione sull’orizzonte dietro ai campi di grano.


‘Adesso devo solo aspettare Grid.’


Oggi era il giorno in cui era previsto il ritorno di Grid. Damian era pieno di aspettative.


‘Se Grid potesse sigillare la Lancia di Lifael...’


Isabel-chan sarebbe stata salva. D’altra parte, era preoccupato.


‘E se rifiutasse la mia richiesta?’


Il Grid che Damian conosceva era una persona molto avida. Non riusciva a immaginare che una persona del genere avrebbe aiutato gli altri per pura benevolenza.


‘Lauel dice che dovrei aver fede, ma...’


Doveva prepararsi al peggio. Damian cominciò a sistemare i tesori che avrebbe donato a Grid; dispose tutto, tranne il suo equipaggiamento principale, e cambiò anche i suoi risparmi in oro.


‘Sono disposto a vendere la casa...’


Damian rafforzò il suo animo.


Quella notte, Grid finalmente fece ritorno. Asmophel era con lui.


“Stai bene?”


Grid ritornò dopo cinque settimane e adesso era al livello 295. Era cresciuto ancora di più dopo un lungo viaggio, rendendo entusiasti i membri di Overgeared. In particolare, Lauel provava un brivido.


‘F-Fantastico!’


Gli occhi che brillavano di una luce rossa! Era totalmente nei gusti di Lauel. Grid si grattò il capo mentre osservava le persone attorno a lui. I suoi occhi erano venati d’affetto.


“Cos’è successo?”


Damian scosse la testa da dove si trovava, dietro i membri di Overgeared, e guardò Grid.


‘Che significa? Non sa che la città è stata invasa?’


L’invasione di Reidan da parte delle sette gilde era stata una faccenda globale. Anche chi non giocavano molto a Satisfy ne era al corrente grazie ai notiziari. Pertanto, era sorprendente colui che era coinvolto, Grid, non ne fosse al corrente.


Lauel rise. “Sei stato tanto indaffarato con la missione da non essere riuscito a vedere la TV?”


“Già. Sono così occupato nel gioco che ho ridotto le mie ore di sonno.”


Questa missione era fastidiosa per molti aspetti. Il viaggio verso Titan era stato lungo e la villa di Asmophel difficile da trovare. A causa delle barriere protettive installate da Dark Bus. Grid tremò ricordando il giorno in cui aveva visto Titan, la città più grande del continente, molto più di Reidan. Era stato fortunato che l’ultimo boss fosse debole. Se fosse stato forte, avrebbe cominciato a piangere.


‘Ho passato momenti difficili ma ne è valsa la pena. La ricompensa è stata buona e, cosa più importante, era collegata ad una missione segreta.’


Grid voleva portare a termine questa missione facendo riunire Piaro ed Asmophel il prima possibile. Poi si sarebbe disconnesso, sarebbe andato a lavarsi e a dormire. Inoltre, gli mancava la cucina di sua madre. Non vedeva i volti dei suoi da diversi giorni.


“Ma perché stai parlando della TV? Cosa è successo?”


“Solo cose di poco conto... Potrai controllare con calma più tardi.”


“Ho altro da fare. Dov’è casa di Piaro?”


Grid domandò, e Lauel e i membri di Overgeared lo condussero lì. Damian capì che non era ancora il suo turno e li seguì silenziosamente.














Traduzione di MoonRoro29


Editing di Cecilia Orlando
                                


                                



