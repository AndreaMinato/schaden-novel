---
weight: 267
title: Capitolo 267
pubDate: 2025-03-12T09:08:35.681Z
tags:
    - overgeared
---


“Bellissima e benevole Dea Rebecca, dona la tua luce a questo debole e stupido servo che non può muoversi senza il tuo aiuto. Userò la tua luce per salvare i deboli e punire i malvagi.”


La prima stanza di preghiera. Pascal stava pregando in un luogo che in origine veniva usato solo dal papa. Lo stava facendo per scuotersi di dosso la rabbia verso Grid e riconquistare la ragione.


“…Che l’intero mondo possa rigenerarsi nella tua calda luce.”


Dopo molto tempo, le sue preghiere terminarono. Pascal aveva un’espressione rinfrescata, si alzò dal suo posto. La sua rabbia era stata cancellata e ora era di nuovo calmo.


‘Non si tratta di semplici ricchezze o potere che ora l’attuale Grid sta bramando.’


Se fosse stato così, Grid non sarebbe riuscito ad allontanarsi dalle sue tentazioni.


‘Sembra ci sia un legame speciale tra lui e Damian.’ Questa era una variabile inaspettata. ‘Ma l’amicizia eterna non esiste. Anche quelli dello stesso sangue si uccidono di fronte all’avidità.’


L’unico concetto che non mutava in questo mondo era la fede.


<em>Ssik.</em>


Pascal ordinò, sorridendo, “Aprite il magazzino.”


“Sì!”


I leali seguaci di Pascal, che aveva portato dalla Chiesa di Judar, si mossero velocemente.


<em>Creak.</em>


La porta che conduceva al magazzino segreto, situata dietro la statua, si aprì e ne fuoriuscì un luccichio dorato. C’erano tesori e oro ammucchiati nel magazzino. Pascal usò la stanza segreta che Drevigo aveva fatto costruire durante i suoi giorni da papa.


‘Grid, quanto ti renderà soddisfatto?’


Gli uomini di Pascal cominciarono a radunare le monete d’oro. Queste sarebbero state usate per ottenere Grid.


‘Te ne offrirò ancora se non basteranno. Se non sarà sufficiente, ti darò ancora di più. Alla fine, rimarrai intrappolato nelle mie mani.’


Kamiyan osservò Pascal e chiese. “Questa persona di nome Grid, non sarebbe meglio ucciderla?”


“È l’unico che può togliere il sigillo ai tre artefatti divini della nostra chiesa. Non può morire.”


“E se non riuscissi a conquistarlo?”


“Ahahah, non accadrà. È molto avido. Accetterà sicuramente il mio cuore.”


“…”


Pascal era fiducioso, ma Kamiyan non era certo.


‘È una bestia selvatica. Non potrà mai essere addomesticata.’


Kamiyan lo aveva notato quanto aveva puntato la sua spada sul polso di Grid. Grid non aveva battuto ciglio una sola volta. Era preparato a dare la sua mano per colpire il collo di Kamiyan. Onestamente, aveva fatto battere il cuore a Kamiyan.


‘Non si tratta di un’abilità che si sviluppa dopo aver combattuto una o due volte. La sua forza era schiacciante. Forse avrei dovuto combattere meglio. Il suo potere potrebbe essere apprezzato dalla chiesa, ma diventerebbe doloroso in diversi modi se finisse col diventare un nemico.’


L’imperatore aveva dato un ordine a Kamiyan. Pascal doveva diventare papa. Kamiyan eseguiva fedelmente gli ordini dell’imperatore, perciò non poteva trascurare nessun pericolo.


“Vieni fuori.”


Kamiyan si mosse per evitare gli occhi di Pascal e convocò un assassino dall’imperatore. Un assassino dell’imperatore, di nome ‘Crow’. Ci fu una luce che illuminò l’oscurità e l’ombra chiese a Kamiyan.


“Hai visto quel ragazzo di nome Grid, vero? Puoi eliminarlo?”


“È una domanda da fare? Potrei uccidere anche un topo.”


Non era una bugia. Crow aveva l’abilità di uccidere i cavalieri nemici. Un giorno, i più forti assassini Doran e Kasim scomparvero, così Crow ora era l’assassino più forte che esisteva.


“Ottima risposta. Uccidi Grid il prima possibile.”


“Aspetta domani mattina. Lo troverai impiccato sulla statua della Dea Rebecca.”


Crow scomparve immediatamente.








<p style="text-align: center">***</p>








Grid si corrucciò mentre veniva guidato nella stanza di Isabel.


“Che significa?”


Era una stanza piccola, con l’unico arredamento rappresentato da un letto trasandato. Il gelo, che poteva essere percepito fino dentro le ossa, permeava all’interno della stanza.


“Non c’è neanche un focolare? Si deve gelare durante l’inverno.”


Toccò la parete grigia e cadde della polvere.


“Ehi, ti prenderai la polmonite.”


Grid si tolse di dosso la polvere e si girò verso Isabel.


“È ancora così?”


“…”


Anche le Figlie di Rebecca avevano sofferto sotto Drevigo. Nonostante la loro potente forza, non si erano ribellate contro i leader della loro chiesa e avevano sopportato questo ingiusto trattamento.


Era frustrante se ci pensava, ma cosa avrebbe potuto fare? La chiesa aveva cresciuto le Figlie di Rebecca come un’arma ed era stata loro insegnata solo l’obbedienza. Questo profondo lavaggio del cervello fu come una catena.


Era colpa della chiesa, non loro. Al di fuori, la chiesa parlava di pace e di carità, ma non vi era alcuna carità. Da ciò che poteva vedere Grid, la Chiesa di Rebecca non era diversa dalla Chiesa di Yatan.


‘Cattive persone.’


Il volto di Grid si distorse mentre pensava a come Pascal e gli anziani avessero trattato Damian e Isabel.


Gli tornarono in mente le parole pronunciate dall’assassino Shay.


‘La Chiesa di Yatan è quella che si erge per il male puro. Credono che il male sia la via giusta. Ma le persone della Chiesa di Rebecca commettono atrocità, nonostante capiscano che devono praticare buone azioni. Il fuori e il dentro sono diversi, per questo sono di gran lunga più viscidi e più pericolosi della Chiesa di Yatan.’


Questo non riguardava la Chiesa di Rebecca del passato. Ma Drevigo aveva rovinato tutto.


‘Ha causato il marcio.’


Gli attuali leader della Chiesa di Rebecca erano anche quelli influenzati da Drevigo. Molti di loro avevano già assaggiato il frutto dolce che lui aveva loro offerto e avevano capito la gioia che si provava nel molestare le altre persone.


Avrebbero potuto rinunciare a questo piacere?


No. La prova stava nel fatto che stessero seguendo Pascal senza cercare di superare le sue tentazioni. Serviva una potatura.


‘Damian deve diventare papa.’


Poteva essere un otaku, ma Damian era una persona pura. La Chiesa di Rebecca sarebbe cambiata se lui fosse diventato papa.


‘Prima di tutto, Pascal non può diventare papa.’


Pascal proveniva dall’impero. Era il figlio del potente Conte Chirita dell’impero. Se Pascal fosse diventato papa, l’impero avrebbe potuto sfruttare liberamente la Chiesa di Rebecca. Lauel era convinto che l’impero sarebbe diventato molto più forte di quanto non fosse già ora. Grid era d’accordo.


‘Un giorno diventerò ostile all’impero quando sarò re, perciò non devono diventare ancora più forti.’


Grid, silenziosamente, pensò un attimo prima di aprire bocca.


“Damian, dovresti iniziare la tua campagna adesso. Assicurati di annunciare a tutti che io sono il tuo protettore. Huroi ti aiuterà.”


“Sì!”


L’oratore primo in classifica, Huroi. Le sue parole avevano il potere di catturare l’attenzione e i cuori delle persone. Sarebbe sicuramente stato di grande aiuto per Damian.


“Nel frattempo, io sigillerò la Lancia di Lifael.”


Grid si sedette sul letto di Isabel. Poi osservò la Lancia di Lifael nelle sue mani.


“Valutazione del Fabbro Leggendario.”






[Il fabbro che è diventato divenne leggenda può valutare gli oggetti con un occhio eccellente e attento. Se esiste una caratteristica nascosta nell’oggetto bersaglio, questa verrò trovata.]






[Lancia di Lifael]


Classificazione: Mitica


Resistenza: 1.500/1.500


Potere d’Attacco: 1.330~1.890


* Potere Divino +3.000


* Tutte le Statistiche +200


* Aumento del 300% nel recupero della salute.


* Danno fisso di +5.000 ad ogni attacco.


* Esiste un’alta probabilità di attivare l’abilità ‘Ruota di Luce’.


* Esiste un’alta probabilità di attivare l’abilità ‘Scudo di Luce’.


* Esiste un’alta probabilità di attivare l’abilità ‘Luce di Orientamento’.


* L’abilità ‘Trasformazione Bianca’ verrà invocata.


* Potere d’Attacco +50% verso tutti coloro con potere magico oscuro.


È uno dei tre artefatti divini della Chiesa di Rebecca.


Contiene un tremendo potere divino che gli esseri umani non sono in grado di gestire, ponendo un grosso fardello sul corpo e sulla mente del giocatore.


Poiché alle Figlie di Rebecca venne accorciata la vita dopo per non essere in grado di reagire al potere di quesr’arma, il 5° Papa Franz chiese a Pagma di sigillarne il potere.


Tuttavia, il Discendente di Pagma è apparso nei giorni del 13° Papa Drevigo e ha liberato l’arma dal sigillo.


Condizioni per l’utilizzo: Figlia di Rebecca.


Peso: 400






[Hai già scoperto le caratteristiche nascoste dell’oggetto.]






‘Per poterla risigillare…’


Aveva bisogno di comprendere la struttura dell’oggetto. Poi avrebbe capito come crearla. Per poter fare tutto questo, erano essenziali il processo di smontaggio e di assemblaggio, così come l’osservazione.


Dopo essere divenuto il Discendente di Pagma, Grid aveva spesso smontato e assemblato gli oggetti. Era fiducioso sul fatto di poter velocemente capire la struttura della Lancia di Lifael. Ecco perché pensò che questo compito sarebbe stato semplice.


‘Ma la realtà è diversa.’


Le cose si fecero difficili. Isabel era il problema. La sua salute era in condizioni peggiori di quanto si aspettasse. Se avesse lasciato andare la Lancia di Lifael, sarebbe immediatamente morta. Significava che non poteva smontare l’arma.


‘Devo farlo con l’osservazione.’


Non poteva garantire quanto tempo avrebbe impiegato. Ma una cosa gli era chiara.


“Isabel, mi assicurerò di salvarti.”


Isabel era una persona importante. Era una persona con cui condivideva dei ricordi e che era amata da qualcuno. Damian pensava a lei allo stesso modo in cui Grid pensava a Irene.


‘Non permetterò che tu muoia.’


Grid iniziò ad osservare la Lancia di Lifael. Con attenzione, guardò le caratteristiche diverse volte. Era possibile aumentare la comprensione di un oggetto al 100% solo guardandolo? In questo momento, era impossibile. Era fuori dalla portata delle attuali abilità di Grid. Ma Grid credeva nella sua imperfezione.


‘Posseggo abilità che non sono ancora sbocciate.’


Di base, se completava le missioni di classe, otteneva delle abilità. Queste abilità venivano tirate fuori da lui.


‘Posso farcela.’


La missione di classe di Grid non poteva procedere al momento. Era passato già più di un anno da quando l’aveva ricevuta.


‘Gli sviluppatori devono essere degli stupidi o dei manipolatori.’


Era chiaro che avrebbero preparato qualcosa per risvegliare il suo potere, nel caso di una missione di classe incompleta.


La risposta era quasi sicuramente nascosta nella Lancia di Lifael. Quale fu il motivo per cui Grid tolse il sigillo alla Lancia di Lifael? Il sistema. In passato, il sistema lo aveva condotto a togliere il sigillo. Questo aveva portato alla situazione attuale. Si trattava di un chiaro arrangiamento.


‘Un arrangiamento che permetterà alle mie abilità di sbocciare.’


La vista di Grid si aguzzò mentre osservava la Lancia di Lifael. La sua concentrazione iniziò ad aumentare al massimo. La forza di volontà e lo spirito che aveva allenato attraverso tante esperienze stavano entrando in azione.


‘<em>Grid…</em>’


La mente di Isabel si calmò mentre rimaneva seduta dal lato opposto a Grid. In qualche modo, sembrava percepire la voce della Dea Rebbeca.


‘Credi in lui.’








<p style="text-align: center">***</p>








Un sereno tramonto.


Crow apparve nelle ombre della finestra e guardò Grid.


‘Sono già passate 8 ore.’


Grid era seduto in una stanza piccola. Stava esaminando la Lancia di Lifael da ormai 8 ore. La sua mente era interamente concentrata sulla Lancia di Lifael. Significava che era completamente allo scoperto.


‘La Figlia di Rebecca si è addormentata. Sarà un assassinio più facile di quanto mi aspettassi.’


Crow atterrò sotto un albero. Poi entrò nell’edificio in cui si trovava Grid. In tutto questo, non emise alcun suono.


“…”


Crow si mosse furtivo nella sala. Nemmeno i sensibili ratti percepirono la sua presenza. Ma qualcosa lo stava osservando tra le ombre.


Traduzione di Blakriss


Editing di Cecilia Orlando
                                
                                



