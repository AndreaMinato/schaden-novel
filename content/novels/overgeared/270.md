---
weight: 2700
title: Capitolo 270
pubDate: 2025-03-12T09:08:35.681Z
tags:
    - overgeared
---


Duca Grid! Che fate fuori quest'oggi?”


Era Pascal, accompagnato dai suoi uomini. Una persona doveva piegarsi per ottenere qualcosa di grosso. Pascal era determinato ad ottenere Grid e aveva completamente abbandonato il suo orgoglio. Aveva seppellito la vergogna in fondo al cuore e aveva preso a comportarsi in modo cortese con Grid. Non aveva dimenticato neanche di stamparsi un sorriso splendente sulla faccia.


“Uh?”


Pascal diede ordine ai suoi uomini di appoggiare il forziere. I suoi occhi brillavano. Aveva trovato la Lancia di Lifael.


“Q-Questa...”


Il falso sorriso, che nascondeva la sua rabbia repressa, si trasformò in un sorriso vero.


'Sembra che Isabel sia morta finalmente.'


Era solo uno scarafaggio. Era più utile da morta.


'È come se fosse stata finalmente rimossa un'ostruzione durata 10 anni.'


Le Figlie di Rebecca dovevano seguire gli ordini. Dovevano essere tenute sotto controllo. In quel senso, Isabel, Rin e Luna erano davvero problematiche. Il precedente Papa Ruiz aveva condotto la chiesa alla luce e Papa Drevigo l'aveva corrotta. Quelle ragazze avevano servito entrambi i papi, dunque erano maturate al punto di riuscire a distinguere il bene dal male. Piuttosto che obbedire incondizionatamente agli ordini, li mettevano in discussione.


Era una faccenda seria.


'Loro sono strumenti.'


Per Pascal, che programmava di rendere la Chiesa di Rebecca parte dell'Impero Sahariano, le attuali Figlie di Rebecca erano una spina nel fianco. Ma adesso Isabel era morta, quindi le sue preoccupazioni erano svanite. Avrebbe affidato la Lancia di Lifael a un nuovo proprietario, poi avrebbe ordinato di eliminare una alla volta anche Rin e Luna.


'Finalmente, il mio mondo arriverà.'


Gli sembrava di volare dalla gioia. Il suo cuore aveva voglia di esplodere. Ma si trattenne dopo aver guardato Grid. Lo stava fissando con occhi gelidi. “A una ragazza è stata risucchiata via la vita per la Dea Rebecca e la chiesa è morta. Perché sei così felice?”


'Risucchiata?'


Il volto di Pascal si contorse. Aveva voglia di picchiare Grid per aver usato delle parole del genere per sminuire il servizio prestato alla nobile dea. Ma che ne era della pazienza che aveva avuto fino ad allora?


Pascal represse a malapena la sua rabbia e disse: “Come hai detto tu, Isabel è una figlia che ha servito la dea e la chiesa per tutta la sua vita. Quella figlia sta tornando al fianco della dea... Può servirla nel mondo degli dei ora e vivere per sempre felice e contenta. Ne sono felice ed orgoglioso e quindi non posso fare a meno di sorridere al pensiero.”


'Cazzate.'


Grid non sopportava quelle stupidaggini. Pascal gli porse il forziere.


“Vorrei che accettaste questo oggi.”


[Pascal vuole donarti 1,8 milioni di monete d'oro. Vuoi ricevere il dono di Pascal?]


[Se ricevi il dono, devi accettare incondizionatamente anche una delle richieste di Pascal.]


“Damian non diventerà papa comunque. Che può fare anche se riesce a conquistare i cuori della congregazione? Ci sono solo 100 preti anziani con diritto di voto e almeno l'80% è già mio. Duca Grid, ve ne prego, guardate al futuro e fate una scelta saggia...”


“Non lo voglio.” Grid interruppe il discorso di Pascal. “Non ho alcuna intenzione di fare un patto con te, quando anche solo guardarti mi fa venire la nausea.”


Grid odiava Pascal. Era perché assomigliava a quelli che l'avevano tormentato in passato. Non riusciva a togliersi dalla testa l'immagine di Pascal che faceva il bullo con Damian e Isabel. Non avrebbe mai stretto la mano a Pascal, neanche se gli avessero dato 100 milioni di monete d'oro. Innanzitutto, c'erano di mezzo anche delle faccende politiche.


“È un peccato.”


Il sorriso era scomparso dal volto di Pascal. La sua pazienza era giunta al limite.


“Allora ti va bene se smetto di essere cortese? Negli ultimi giorni, ho fatto del mio meglio per essere tuo amico, ma tu non fai che prenderti gioco dei miei sforzi e insultarmi. Non sai cos'è la cortesia?”


“Perché dovrei essere gentile con te? Non sei tu quello che si diverte a deridere e insultare l'avversario?”


“Ack...!”


L'atteggiamento di Grid mostrava che non si sarebbe lasciato convincere. Pascal era nervoso e parlò schiettamente.


“Dimmi che cosa vuoi! Sono disposto a darti qualunque cosa, purché tu ti unisca a me! Che cosa ti farebbe stringere un patto con me?”


“Mi darai qualunque cosa?”


“Sì!”


“Oh, non è allettante?”


Finalmente aveva abboccato. Pascal ne era deliziato e si preparò ad ascoltare le richieste. Grid gli disse: “Mille trilioni.”


“...?”


Mille trilioni? Era il nome di un tesoro?


'È la prima volta che ne se sento parlare...'


Grid si rivolse di nuovo a Pascal, che faticava a capire.


“Dammi mille trilioni di monete d'oro. Allora diventerò tuo amico per davvero.”


“Roba da pazzi!”, esclamò di riflesso.


Mille trilioni di monete d'oro erano tutti i fondi dell'impero. No, era una somma astronomica che avrebbe svuotato le casse di tutte le nazioni del continente. Il fatto che Grid avesse chiesto una tale somma ridicola dimostrava che non era affatto normale.


“Cosa? Da pazzi? Hai detto che mi avresti dato qualunque cosa, ma adesso sono pazzo?”


“Ah, no. Mi ha preso il delirio a causa dello shock...”


Grid fece un gesto con la mano verso Pascal. Non aveva voglia di ascoltare delle scuse.


“Le trattative sono fallite. Ognuno andrà per la sua strada.”


Grid allungò la mano verso la Lancia di Lifael. Aveva intenzione di raggiungere la fucina. Poi Kamiyan, che osservava silenziosamente, puntò la spada al collo di Grid.


“Lascia la Lancia di Lifael. Per quanto ancora un estraneo porterà un oggetto della chiesa?”


“...”


Lo sguardo di Grid si abbassò sulla lama splendente.


“La seconda.”


“Cosa?”


“Questa è la seconda volta che mi punti una spada al collo. Sono il duca del regno.”


Kamiyan lo ridicolizzò: “E allora? Correrai da Wiesbaden, il tuo re, e farai la spia sul mio conto?”


Il cavaliere di un'altra nazione stava denigrando il suo re. Quanto si sarebbe scaldato Grid? Kamiyan stava deliberatamente cercando di provocarlo. Grid avrebbe perso il controllo e non sarebbe riuscito ad usare le sue abilità in modo adeguato. Ma le sue supposizioni non portarono a niente. Per prima cosa, Grid non era molto leale al re.


“È un bene che tu abbia pronunciato il nome del mio re come se fosse il cane del vicino.”


Grid afferrò la Lancia di Lifael.


[Trasformazione Bianca è stata attivata.]


[Non hai alcun potere divino. L'attivazione di Trasformazione Bianca è fallita. Il tuo corpo subirà degli effetti collaterali.]


[Hai resistito.]


“Non puoi permetterti di giocare con me.”


La ragione per cui Grid non poteva attaccare gli anziani né Pascal era la Maledizione della Dea. Ma Kamiyan? Lui non era un sacerdote della Chiesa di Rebecca.


Non c'era motivo di trattenersi.


“Andiamo.”


Suuk.


Grid conosceva il lanciere più forte in circolazione, Pon. Lo aveva osservato lottare. In effetti, si erano allenati spesso insieme. Al punto che Grid aveva sviluppato un metodo incompleto della tecnica di lancia di Pon.


Chaaeng!


La lancia si mosse in diagonale, facendo deviare la spada di Kamiyan verso il basso.


“Tu!”


Kamiyan fu sorpreso dalla naturalezza con cui la lancia fluiva e indietreggiò. Grid avanzò col piede destro in quell'apertura e attaccò in avanti con la lancia.


Peeeeeeong!


[L'effetto opzionale della Lancia di Lifael è stato attivato, generando l'abilità “Ruota di Luce”.]


[L'effetto opzionale della Lancia di Lifael è stato attivato, infliggendo ulteriori 5000 punti di danno al bersaglio.]


“Keook!”


Kamiyan non riusciva a crederci. La pugnalata di Grid improvvisamente mutò in un attacco circolare. Era un'offensiva irregolare, a cui persino quelli dotati di “Sensi Scrupolosi” non potevano rispondere.


“Cough! Cough!”


Kamiyan fu colpito alla vita da un duro colpo, che lo fece crollare a terra sputando sangue.


'Un tale potere...!'


Kamiyan era sbalordito. Dal dolore che sentiva era come se le sue ossa si fossero rotte, mentre i suoi organi interni sembrava stessero per scoppiare. Quello era il potere di un'arma con classificazione Mitica.


“Q-Questo è impossibile...”


Pascal era senza parole mentre osservava Kamiyan. Il Cavaliere Rosso. Uno dei cavalieri più forti del continente era crollato così facilmente? Ma c'era qualcosa di ancor più sorprendente.


“C-Come puoi usare la Lancia di Lifael?”


I tre artefatti divini della Chiesa di Rebecca erano messi a disposizione solo di alcuni individui selezionati. Era necessario che possedessero un innato potere divino trascendentale e che pregassero la Dea Rebecca per almeno nove anni. E infine...


'Devono essere donne!'


Pascal gridò: “T-Tu...”, Grid rimase impassibile mentre Pascal assumeva un colorito blu pallido. “Grid, tu sei una donna?”


“...”


Era la frase più sgradevole che Grid avesse mai sentito da quando era nato. Non valeva la pena neanche di mettersi a discutere, perciò il robusto Grid, con la sua altezza di ben 181 centimetri, rinserrò la presa sulla Lancia di Lifael. Aveva avuto davvero intenzione di uccidere Kamiyan.


Pascal non poteva accettarlo e usò Guarigione. Kamiyan riuscì a riprendersi e si risollevò. Dal suo volto traspariva paura mentre riassumeva la sua posizione di combattimento.


'È passato molto tempo dall'ultima volta che ho visto Guarigione in azione.'


Guarigione in Satisfy era molto meglio che in altri giochi. Il motivo era che per diventare sacerdoti di Rebecca bisognava rinunciare a molto. Erano davvero pochi gli utenti che sceglievano di diventare sacerdoti di Rebecca.


'Ci sono troppi occhi che osservano.'


Le persone si stavano riversando nel giardino. Grid pensò che uccidere Kamiyan avrebbe potuto influenzare negativamente l'elezione di Damian, quindi si ritirò.


“Lascerò perdere per oggi.”


Gli occhi di Kamiyan brillavano mentre fissava Grid che si allontanava tranquillamente.


'Ucciderò...! Ti ucciderò Grid!'


La ragione per cui era stato sconfitto era stata la sua negligenza. Non si era mai neanche sognato che Grid potesse usare un'arma divina.


'Maledetto bastardo!'


La ferita al fianco gli causava un dolore intenso. Si sentiva nauseato. Kamiyan giurò a se stesso che avrebbe fatto inginocchiare Grid nel giro di una settimana, quando il Conte Chirita fosse tornato.


“Allora me ne vado.”


La fucina all'interno del Vaticano. Le armi per i paladini venivano prodotte lì. Grid tenne il Leggendario Martello del Fabbro nella mano.


“Iniziamo?”


Ttang! Ttang!


La Lancia di Lifael. L'arma realizzata da un dio veniva ora reinterpretata da mani umane.


Traduzione di Martina Procida


Editing di Libusemumei
                                


                                



