---
weight: 2790
title: Capitolo 279
pubDate: 2025-03-12T09:08:35.683Z
tags:
    - overgeared
---


“C’è dell’oro dipinto sulla sua bocca.”


Damian fu il giocatore migliore nell’evento dedicato ai discorsi dei candidati a papa. Gli altri candidati criticarono le fazioni, la Chiesa di Yatan e mostrarono i loro colori politici, mentre Damian enfatizzò la carità.


Ricordando le dottrine basi perseguite dalla Chiesa di Rebecca, stimolò la natura del clero e ricordò loro quanto fosse malvagio il comportamento di Pascal. Era una tecnica di dialogo basata sugli insegnamenti di Huroi, secondo cui, se l’attenzione del pubblico era sparpagliata, era meglio avere un approccio indiretto.


L’effetto fu enorme. I sostenitori di Pascal mostrarono indecisione mentre le fratture venivano alla luce, e alcuni di loro rivelarono una piccola affinità con Damian. Nelle due settimane passate, Huroi aveva allenato duramente Damian. Ma Pascal fu sprezzante.


“I tuoi ideali non potranno realizzarsi. Gran parte degli attuali preti più anziani sono già sporchi a causa di Drevigo. Carità? Perché sei così ossessionato da un atto tanto insignificante?”


“Cosa vorresti dire?”


“Significa che lusingare i giovani preti è inutile. I preti più anziani, con il loro diritto di voto, non saranno d’accordo con te. Il tuo discorso punta alle persone sbagliate.”


Damian non si offese minimamente.


“Potrebbe essere vero. Tuttavia, la situazione cambierà lentamente. Molti preti non sono totalmente corrotti, a differenza tua. Farò del mio meglio per aiutare i preti a ripristinare il loro passato. Oggi è solo il primo passo.”


“Tu…”


L’aura che emanava Damian era profondamente cambiata nelle ultime due settimane. Era diventato più orgoglioso e non provava paura. Una ferma convinzione gli dava fiducia. Aveva uno sguardo sicuro da quando era apparso Grid.


‘Che sfortuna.’


Stava diventando sempre più come quello sporco Grid. Pascal alzò le spalle e disse con un sospiro. “Beh, ora crederai in Grid, ma durerà poco. Prima o poi, comprenderai la realtà. E di questo non vedo l’ora. Entro un mese, io diventerò papa e tratterò duramente le Figlie di Rebecca. Non potrai fare altro che guardare con disperazione.”


Isabel, seduta vicino a Damian, trasalì. I suoi precedenti giorni infernali le tornarono alla mente quando vide lo sguardo furbo di Pascal. Percepì la paura in maniera più forte dato che pochi giorni prima si era trovata sul filo del rasoio tra la vita e la morte. Damian nascose Isabel dietro di sé e dichiarò, “Anche se diventassi papa, io proteggerò la piccola Isabel.”


“Non hai ancora compreso la situazione. Se non possiedi la forza, dovresti stare in silenzio e al tuo posto. Questa è la provvidenza.”


Solo il più forte poteva regnare, mentre i deboli esistevano per essere calpestati. Era il principio dell’impero che aveva conquistato molte colonie e trasformato le persone in bestiame. Se Pascal fosse diventato papa, la Chiesa di Rebecca sarebbe stata tramutata in una religione che avrebbe solo seguito gli interessi dell’impero.


“Ahahahah!”


Damian coprì l’impaurita Isabel. Pascal rise di loro e lasciò la stanza. Damian scosse la testa e rassicurò Isabel.


“Non preoccuparti. La piccola Isabel sarà felice. Farò in modo che sia così.”


“Damian…”


Il cuore puro e sincero del giovane iniziò a conquistare la fanciulla.








<p style="text-align: center">***</p>








Sala riunione degli anziani.


Ventitré anziani stavano bevendo ad una festa che si stava svolgendo in un luogo testimone degli affari divini della Chiesa di Rebecca. Alcune persone avevano donne nude vicino a loro. Erano prostitute che il Conte Chirita aveva portato dall’impero.


Il viso di Pascal si contorse. “Cosa state facendo? Avete dimenticato quante persone sono venute da tutto il mondo per vedere oggi il Vaticano? In questa giornata, dovreste fare più attenzione dato che ci sono molti occhi!”


“Su, su. Non essere così arrabbiato. Non ci troviamo in un luogo segreto?” Il Conte Chirita si alzò dalla sedia, in mezzo agli anziani. Spinse a sedere Pascal e gli sorrise. “Quel ragazzo di nome Grid, dovrebbe essere ormai morto.”


Pascal soppresse il proprio temperamento.


“Ne sei sicuro?”


“Non è ovvio? Il 19° Cavaliere Fulito è in grado di uccidere centinaia di soldati da solo. Non appena Grid diventerà il suo bersaglio, non ci sarà alcun luogo per lui dove scappare, non importa quali trucchi utilizzerà.”


Non c’era alcun dubbio. I Cavalieri Rossi potevano essere meno di quelli della generazione precedente, ma il potere dei primi dieci era assoluto. Non potevano essere sconfitti.


“Brindiamo a mio figlio, che diventerà padre di 80 milioni di membri entro un mese.”


Pascal ricevette un bicchiere dal Conte Chirita. Erano padre e figlio, ma il comportamento era piuttosto naturale.


“Hmm.”


Grid era una spina nel fianco. Non poteva fare a meno di provare piacere al pensiero di Grid morto. Sembrava che presto gli sarebbero ricresciuti i capelli nelle zone pelate.


‘Finalmente mi libererò di quella dannata perdita di capelli.’


Pascal si sentì rinvigorito dal bicchiere di alcool quando la porta venne spalancata. Era Fulito che tornava dalla sua missione? Pensavano tutti questo.


“Kuak!”


<em>Ku tang tang tang!</em>


Qualcuno aveva superato la porta senza permesso. No, uno dei Cavalieri del Conte Chirita stava volando. Era uno dei sei cavalieri di guardia all’ingresso. Era già morto.


“S-Scappate.” Balbettò il cavaliere. Era terrorizzato. Si comportava come se avesse visto la morte.


“Scappare?”


Si trovavano nella sala riunione degli anziani. In quanto uno dei luoghi sacri del Vaticano, la sua sicurezza era stata garantita per centinaia di anni. Rappresentava l’ultima fortezza in cui rifugiarsi, non da cui scappare! Perciò cosa stava dicendo quella persona?


Un anziano ubriaco si sollevo dalla sedia.


“Chi osa introdursi in questo luogo sacro?”


“Questo è un luogo sacro? Pensavo fosse un posto marcio.”


Poi si udì una voce sarcastica provenire da dietro la porta.


<em>Passo, passo.</em>


Il rumore dei passi si fece più vicino. Si trattava di qualcuno che nessuno si aspettava. L’identità dell’intruso era…


“G-Grid?”


“Incredibile!”


Pascal e gli anziani sembravano aver visto dei fantasmi. Grid non doveva essere stato ucciso dai Cavalieri Rossi e dai Cavalieri Neri?!


‘Non può essere!’


Un brivido scese lungo la spina dorsale di Pascal.


‘Grid ha sconfitto il 19° cavaliere?’


Mentre scoppiava la confusione, Grid guardò in direzione delle prostitute. C’erano alcune donne con un gran seno e normalmente il suo sguardo si sarebbe fissato su di loro.


“Guarda qua.”


In quel momento, Grid ne fu convinto.


‘La Dea Rebecca si sbaglia.’


Avevano rotto le dottrine e commesso atti impuri, ma possedevano ancora potere divino dal momento che credevano sinceramente in lei? Era davvero una dea sempliciotta e incurante.


‘No, la dea deve essere semplicemente pura.’


Il problema era rappresentato da quelli che abusavano della purezza della dea.


‘Non importa, non ha nulla a che vedere con me.’


Ora c’era solo una cosa che Grid voleva. “Tutti voi morirete qui.”


“…!”


Pascal e gli anziani sobbalzarono per la spavento. Grid sorrise loro, ma con espressione dura negli occhi.


“Non ve lo avevo detto? Mi trovo in una posizione diversa rispetto a quella di Damian, perciò posso occuparmi di voi come meglio credo. Questa è la verità, ma grazie per aver mirato a me.”


Pascal e gli anziani divennero rossi. Il sistema aveva riconosciuto che avevano inviato i Cavalieri Rossi e i Cavalieri Neri come assassini. Perciò, lui poteva attaccarli senza temere la Maledizione della Dea. Il Conte Chirita urlò contro il sorridente Grid.


“Tu, bastardo! Non sai chi sono? Chi sei tu per venire qui e parlare a vanvera?”


Grazie a suo figlio, Conte Chirita aveva perso il senso della ragione. Credeva che ogni cosa sarebbe sempre andata secondo il suo volere.


“Cosa state facendo? Andate ad ucciderlo!”


Ordinò ai cavalieri feriti. Stavano morendo. I cavalieri del Conte Chirita però si rialzarono ancora una volta. Poi colpirono immediatamente Grid. Non sentivano alcuno spirito di combattimento né la voglia di vivere. Provavano solo paura. Tuttavia, non avevano ancora raggiunto il livello 200 e non potevano essere avversari di Grid.


<em>Seokeok!</em>


Il maggior vantaggio dello spadone era il suo potere distruttivo. La superba spada tagliò i cavalieri a pezzi. Il sangue dei cavalieri si disperse lungo tutta la tavolata ricca di prelibatezze.


“Kyaaak!”


Le prostitute e il Conte Chirita caddero per terra.


“D-Davvero… È più forte di Fulito...”


Il conte Chirita mormorò con sguardo assente, mentre Pascal cercò di calmare Grid.


“Duca Grid, cosa è successo che vi ha condotto a tale furia? Prima di tutto, sistemiamo la cosa e risolviamo il fraintendimento.”


Sul serio, Pascal era un vero imbroglione. In questo momento, la sua recita sembrava proprio naturale.


Grid sbuffò. “Di cosa dovremmo parlare dal momento che hai mandato i Cavalieri Rossi e i Cavalieri Neri a uccidermi? Resta solo in silenzio e muori.”


Pascal negò con rabbia. “No, è successa una cosa simile? Non ne sapevo nulla.”


“Smettila con questa farsa.”


“Ah!” Grid non gli credeva, perciò Pascal lanciò uno sguardo in direzione del Conte Chirita. “Conte Chirita, siete stato voi? Avete mandato voi gli assassini ad uccidere Grid?”


“C-Cosa…?”


Stava cercando di vendere il proprio padre? Conte Chirita subì un grande shock e rimase senza parole. Pascal gli bisbigliò, “Sacrificati. Sono io quello che deve diventare papa.”


“Pascal…! Come puoi fare questo a tuo padre?”


L’espressione di Pascal mutò in rabbia mentre guardava male il Conte Chirita.


“Negli anni passati, sei riuscito a diventare un lord favorito grazie a me. Non ho fatto del mio meglio in quanto tuo figlio? D’altro canto, che mi dici di te? Hai fatto qualcosa per me come padre?”


“P-Pascal…”


“Dovresti fare il padre almeno una volta prima di morire. Non è forse giusto?”


“U-Ugh…”


Il Conte Chirita alla fine iniziò a versare lacrime. Non per paura nei confronti di Grid. Era scioccato e triste per essere stato trattato in modo così insignificante dal suo stesso figlio, suo unico orgoglio. Mentre chinava il capo e singhiozzava, Pascal rise voltandosi verso Grid.


“Ahah, è proprio così. Sembra che il Conte Chirita abbia fatto un gesto folle. Ora Duca Grid, riversate la vostra collera verso il conte e ricevete un bicchiere di vino da parte mia…”


“Che folle bastardo.”


Il motivo principale per cui Grid odiava Pascal era perché era il tipo che metteva i piedi in testa ai deboli. Diventava di cattivo umore ogni volta che vedeva Pascal, perché gli ricordava le persone che lo avevano tormentato e infastidito in passato. Ma in questo istante, Grid trovò un altro motivo per odiare Pascal.


“Bastardo, figlio indegno.”


Grid era nato e cresciuto a est. Era un figlio che a tavola dava la parte migliore del pollo ai suoi genitori. Il fatto che Pascal stesse sacrificando il proprio padre era inaccettabile e questo portò Grid a provare un estremo odio.


“Non provare questi trucchetti con me. Ad ogni modo, io sono l’unico che può andarsene da qui vivo.”


Grid cambiò visibilmente mentre si equipaggiava la maschera e la benda sull’occhio. Pascal fu terrorizzato dalla luce rossa e urlò.


“Smettila di fare lo stupido! L’Impero di Saharan ti punirà se toccherai i suoi ambasciatori! Non hai paura di loro?”


“Certo che ho paura.”


Non poteva diventare un nemico dell’Impero di Saharan, non ancora. Reidan sarebbe stata distrutta in mezza giornata se avesse dovuto affrontare la potenza dell’impero.


“Per questo devo uccidere tutti voi. Il fatto che io abbia ucciso i Cavalieri Rossi e i Cavalieri Neri non può essere riferito all’impero.”


“Dovresti essere preoccupato! Anche se ucciderai tutti noi, le cose andranno fuori controllo! Pensi non ci sia nessuno che ti abbia visto venire qui? Morirai dopo essere stato dichiarato criminale e Damian non diventerà papa perché è legato a te!”


“Non serve preoccuparsi di questo. ‘Io’ sto attualmente parlando con i membri della chiesa nei giardini del Vaticano.”


Doppelganger Randy.


“Ho l’alibi perfetto.”


“Non so di cosa parli!”


“Non importa. Morirai presto.”


“Ugh!”


L’intento di uccidere di Grid aumentò. Pascal capì che la battaglia era inevitabile e gridò agli anziani.


“Possiamo resistere se usiamo i potenziamenti e le cure! I paladini accorreranno qui non appena aumenterà il frastuono!”


Il potere divino di Pascal al momento era vicino a quello di papa Drevigo. Era davvero incredibile possedere un potere divino a livello del papa, nonostante ancora non lo fosse diventato. E se Pascal e i 23 anziani avessero deciso di unire le loro forze?


‘Non moriremo!’


Fintanto che non fossero stati uccisi da un singolo colpo, avrebbero potuto continuare a curarsi a vicenda. Era un ragionamento corretto. Ma il problema era che l’avversario era Grid. Potere divino e poter oscuro erano l’antitesi l’uno dell’altro.


“Oscuramento.”


[Il potere della magia oscura è aumentato.]


[Non possiedi alcun potere di magia oscura. Verrà sostituito dal potere demoniaco.]


[Mentre Oscuramento è attivo, la tua razza tramuterà in un mezzo demone.]


[In quanto mezzo demone, la salute massima è ridotta del 50%. Il potere d’attacco, il potere magico e l’agilità aumenteranno del 20% ciascuno.]


[Tutti gli attacchi saranno convertiti con l’attributo di magia oscura.]


Oscuramento. Era un’abilità che apparteneva all’accessorio leggendario ‘Orecchini di Dark Bus’. Aveva una buona compatibilità con Grid, che possedeva potere demoniaco.


<em>Sururuk.</em>


La sua pelle divenne pallida e nei suoi occhi non ci fu più traccia del bianco, poiché divennero completamente neri. I capelli mori, che si muovevano grazie all’energia demoniaca, lo rendevano minaccioso. L’aspetto attuale di Grid non era tanto diverso dai demoni immaginati dagli umani.


“Collegamento Trascendente.”


Un insano potere demoniaco riempì la stanza. La sala riunione degli anziani fu invasa dalla paura.




Traduzione di Blakriss


Editing di Cecilia Orlando
                                


                                



