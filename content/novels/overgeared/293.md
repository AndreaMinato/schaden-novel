---
weight: 293
title: Capitolo 293
pubDate: 2025-03-12T09:08:35.685Z
tags:
    - overgeared
---


Il Conte Elfin Stone si svegliò!


Poi quel giorno scoprì il gruppo di Grid. Aveva ucciso un umano ogni giorno per tre giorni. Tuttavia, c’era qualcosa di strano.


‘Ma non è uguale a ieri, il numero di umani?’


Questa volta non si stava sbagliando. Ieri li aveva contati, perciò ne conosceva il numero esatto. Il numero di umani non era diminuito.


‘Che significa?’


Elfin Stone si interrogò mentre osservava il gruppo di Grid. Voleva scoprire se la persona che credeva di aver ucciso ieri fosse ancora viva oppure no. Ma come gli umani avevano difficoltà a distinguere le bestie, così i vampiri avevano difficoltà a distinguere gli umani.


<em>Sniff, sniff.</em>


<em>Sniff, sniff!</em>


Elfin Stone non era in grado di trovare Grid con la vista, perciò annusò come fosse un cane. Stava cercando l’odore di sangue.


‘Questo ragazzo!’


Lo sguardo di Elfin Stone si fissò su Grid. Il suo aspetto era rozzo, ma era un tizio forte in apparenza. In altre parole, era sicuramente quello che Elfin Stone aveva attaccato ieri. No, non solo ieri, ma anche il primo ed il secondo giorno.


Lo sguardo di Elfin Stone cadde nel gelo.


“Tu, perché sei ancora vivo?”


Come era riuscito a sopravvivere a Trasfusione di Sangue Estrema per tre giorni di seguito? Di sicuro, non era un ragazzo normale. Ma era un buon ragazzo.


‘Ci è mancato poco.’


Per poco non si era lasciato sfuggire una prelibatezza. Non fu facile per lui capire che stava quasi per distruggere del buon sangue umano. Fu grato che l’umano fosse sopravvissuto!


‘Dovrei provarci una volta?’


<em>Passo, passo.</em>


Elfin Stone provò una forte attrazione nei confronti di Grid e si mosse lentamente. Grid si agitò per il nervoso mentre Elfin Stone si avvicinava.


“I tuoi genitori devono aver attraversato un periodo difficile dopo averti dato alla luce!”


“…!”


Anche il più misero degli umani pensava ai propri genitori. Quindi, per quanto riguardava i vampiri che si riconoscevano come essere superiori agli umani? In particolare, i Puro Sangue ritenevano il proprio genitore un dio.


Shizo Beriache. Fu lei a dare a tutti loro la vita eterna! Non era un essere che un semplice umano poteva diffamare.


“Questa è la seconda volta che mi infurio così tanto in 300 anni!”


Il sangue salì alla testa di Elfin Stone. Il suo viso si distorse in un modo orrendo e gridò.


“Mi ciberò di tutti voi oggi!”


<em>Kuwooooh!</em>


Elfin Stone rilasciò il suo schiacciante potere magico. Non raggiungeva il livello di un grande demone, ma era di parecchio superiore ai migliori esseri demoniaci. Era leggermente superiore a Hell Gao dopo che la sua carne vene fatta a pezzi da Muller.


Grid e Peak Sword fecero delle congetture mentre i membri del gruppo rimasero pietrificati. Avevano combattuto contro Hell Gao, perciò potevano stimare in modo più accurato la forza di Elfin Stone.


‘Così non va.’


Hell Gao aveva la debolezza delle pietre di fuoco, ma Elfin Stone era diverso. Grid lo osservò con la Benda dell’Occhio del Macellaio, ma non riuscì ad individuare alcun punto debole. In altre parole, era uno dei boss di alto grado.


‘Merda!’


Huroi aveva attirato troppo l’attenzione. Aveva stuzzicato Elfin Stone più del necessario. Sapeva che un giorno sarebbe stato brutalmente sconfitto per aver nominato i genitori, ma…


‘Perché oggi?’


Grid si lamentò, mentre Jishuka cercò di incoraggiare i membri del party.


“Va tutto bene! Questa è l’occasione per vincere!”


Il primo motivo per cui temevano Elfin Stone era per il suo attacco nel momento in cui fosse apparso. Era un livello di sorpresa a cui non potevano rispondere e dovevano presumere che una persona sarebbe morta. Ma ora la situazione era cambiata. Elfin Stone era di fronte a loro, perciò non c’era motivo di provare paura per un attacco a sorpresa. Se avessero costruito una buona formazione, ci sarebbe stata la possibilità…


“…No.”


I membri del gruppo dovettero scuotere le loro teste quando Elfin Stone fece mostra di una incredibile apparizione.


“Campo di Sangue!”


<em>Puahahah!</em>


Il potere magico si diffuse intorno a Elfin Stone e dominò la terra nel raggio di 30 metri. Il gruppo di Grid si trovò all’interno. Ad essere precisi, il gruppo ne fu negativamente affetto ad eccezione di Grid.






[Il tuo sangue viene influenzato da Campo di Sangue.]






[Verranno trasferiti al Conte Elfin Stone 153 punti salute al secondo.]






[Tutti gli effetti curativi saranno ridotti dell’80%.]






Le persone con la salute più bassa nel gruppo erano Jishuka, Zednos e Faker. Tutti gli arcieri, i maghi e gli assassini possedevano intorno a 20.000~30.000 punti salute. Perdere 153 punti al secondo rappresentava un bel problema per loro. Avrebbero perso due terzi della loro vita in soli due minuti.


Inoltre, la loro salute avrebbe anche ripristinato quella di Elfin Stone? Significava che Elfin Stone avrebbe ricevuto 1.400 punti salute al secondo.


“Che imbroglio.”


“Combattere qui significa essere sconfitti.”


Il gruppo tentò di scappare dalla zona di Campo di Sangue. Ma Elfin Stone non rimase fermo.


“Requiem di Sangue.”


Elfin Stone allungò entrambe le braccia. Il movimento ricordava le mosse eleganti di un direttore d’orchestra. Poi, dei pilastri di sangue caddero sulle teste dei membri del party.


<em>Pepeng! Pepepepeng!</em>


Requiem di sangue! Non importava quante persone ci fossero nel gruppo. Si trattava dell’abilità unica di Elfin Stone che attaccava tutti i nemici che si trovavano all’interno di Campo di Sangue. Il danno era almeno di 10.000 punti! L’abilità ad ampio raggio possedeva un incredibile potere.


“Kuack, come lo sconfiggiamo quello?”


“Diventerò pazzo.”


I membri Overgeared tossirono sangue e presero le pozioni per ripristinare la loro salute. Tuttavia, la riduzione dell’80% degli effetti curativi significava che le pozioni erano inefficaci. Grid invocò di corsa Noe e Randy.


Intendeva far mangiare a Noe le statistiche di Elfin Stone e di far copiare a Randy alcune delle abilità del boss per aumentare le possibilità. Ma Noe e Randy non furono di alcuna utilità.


“Non posso ingollare le anime dei nobili vampiri di Puro Sangue… Ho provato a farlo, ma la maledizione del sangue si è riversata su di me, miao…”


Le corte zampe di Noe si intrecciarono e si spaparanzò. Era depresso per non essere riuscito ad aiutare Grid. Anche Randy mostrò un’espressione di scuse.


“Non posso copiare quel bersaglio.”


“Non hai copiato Pagma? Elfin Stone è più forte di Pagma?”


Non era questo. C’era il limite razziale e fisiologico che non poteva essere sorpassato. I vampiri di Puro Sangue erano una specie superiore per i doppelganger, per questo era impossibile copiarli.


‘Dannazione.’


Gli assi nella manica che credeva di avere erano scomparsi. Era in una situazione disperata. Elfin Stone invocò qualcosa mentre Grid si sentì frustrato.


“Iyarugt.”


‘Yakult?’


La pronuncia era simile alla famosa bevanda a base di fermenti lattici che piaceva a Grid. Ma non era un’arma di cui potersi prendere gioco. Dall’impugnatura fino alla lama, c’era una levigata striscia rossa. La spada leggermente curva di Elfin Stone era fatta con pietra di sangue ed era talmente affilata da poter tagliare qualunque cosa.


Pietra di sangue! Se l’adamantio rappresentava il mondo degli dei, la pietra di sangue era un minerale che rappresentava l’inferno. A volte, l’adamantio compariva nel mondo degli umani perché gli dei amavano l’umanità, ma con le pietre di sangue la storia era diversa. La loro presenza fu minima nel corso della storia del mondo umano, per questo si trattava di un minerale sconosciuto per Grid.


‘Questa…’


Sembrava così diversa dalle spade di Pagma. Se non Pagma, quale fabbro riuscì a creare una spada del genere? Grid rimase affascinato dalla bellezza e dalla struttura ragionata di Iyarugt, quando all’improvviso si ricordò del ‘Terzo Pezzo di ???’.


Fu per il colore del frammento non identificato, che era simile al colore di Iyarugt. Le vesti bianche di Elfin Stone svolazzarono per il potere di sangue magico e dichiarò.


“C’è stato un solo essere che è sopravvissuto a Iyarugt. E non ce ne saranno altri in futuro.”


<em>Chaeeng!</em>


Il primo bersaglio di Elfin Stone fu Huroi. Peak Sword lo difese dalla spada rosso sangue. Fu possibile predirne i movimenti.


“…!”


Gli occhi di Elfin Stone si incurvarono leggermente. In un certo senso, rimase sorpreso dal fatto che un umano fosse riuscito a difendersi contro la sua spada. Ma durò poco. Peak Sword recuperò la spada che si era confrontata con Iyarugt, lasciandosi esposto per un secondo mentre la riposizionava nel fodero.


<em>Seokeok!</em>


“Ku…heok!”


La spada rossa si mosse in quel secondo e colpì la spalla di Peak Sword.


‘È come se Iyarugt fosse…!’


Era ovvio che si trattasse di una spada con una personalità. La spada viva mostrò al suo padrone il miglior movimento. Peak Sword lo capì. Le mosse di Elfin Stone non erano ottimizzate per l’uso della spada, rendendone difficile la predizione.


<em>Peeng!</em>


Elfin Stone stava per lanciare un fendente a Peak Sword quando una lancia mirò al suo fianco. Si trattava della Lancia Mach di Pon. Ma neanche questa rappresentava una grossa minaccia per Elfin Stone. I normali vampiri potevano solo trasformare tutto il proprio corpo in fumo, ma Elfin Stone riusciva a farlo con le singole parti del corpo. La sua vita divenne fumo nero e la lancia di Pon mancò il bersaglio, poi sollevò il braccio per contrattaccare.


“Come diavolo lo uccidiamo?”


Esclamò Pon mentre si stringeva il petto ferito. Nel frattempo, gli altri membri del gruppo iniziarono l’offensiva. Frecce fiammanti, calci imprevedibili, pugnali volanti e tempeste potenti. Ogni cosa ricoprì Elfin Stone.


Nemmeno lui poteva neutralizzare tutti questi attacchi. Gli standard dei membri Overgeared erano troppo altri. Tuttavia, non ci fu nessun danno fatale.


‘Verremo spazzati via se continua così.’


Nel momento in cui tutti ne furono certi, Grid pensò ad un modo per uscire da quella situazione. Fu possibile solo perché si trattava di Grid.


Traduzione di Blakriss


Editing di Cecilia Orlando
                                


                                



