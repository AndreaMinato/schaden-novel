---
weight: 295
title: Capitolo 295
pubDate: 2025-03-12T09:08:35.686Z
tags:
    - overgeared
---


“...”


Non appena fuggirono dall'area del Campo di Sangue, spuntò una finestra di notifica.


[Il tuo compagno Huroi è morto.]


L'atmosfera era pesante.


“Merda... Adesso c'è anche il giorno in cui ho dovuto sacrificare un mio compagno per vivere...”


“Questo è il risultato della nostra mancanza di potere. Cogliamo quest'opportunità per impegnarci di più.”


I membri del party non incolpavano più Grid. Sapevano che lui non aveva scelto di abbandonare Huroi perché lo voleva. Considerandola con più calma, la decisione di Grid era stata giusta. No, forse era anche meglio. Grazie alla sua decisione, il resto del party era riuscito a sfuggire alla crisi.


Aveva preso in considerazione la natura del boss ed era riuscito a creare una situazione del genere? Quello fu il giorno in cui notarono che Grid non stava migliorando solo nella personalità e nelle abilità, ma anche in intelligenza. La situazione attuale non era male, pensandoci con più positività.


Ma Regas stava ancora tremando.


“Sarebbe stato meglio se fossimo morti tutti, piuttosto che sacrificare qualcuno.”


In origine, Regas era una persona comprensiva, che metteva la correttezza davanti a tutto. Quando Grid era ancora immaturo, Regas era stato l'unico a fidarsi di lui e a rispettarlo, mentre tutti gli altri lo avevano ignorato. Perciò, Grid capiva la rabbia di Regas. Ma ciò non significava che potesse accettarla.


“Se hai tempo di brontolare, uccidi più mostri. Ora dobbiamo ripulire quattro edifici in 23 ore.”


“...!”


Il gruppo di Grid impiegava una media di 10 ore per ripulire un singolo edificio. Era molto. Durante i primi due giorni, avevano impiegato almeno 12 ore per finirne uno.


In ogni edificio c'erano molti vampiri potenti. In particolare, quelli che ospitavano più di due vampiri True Blood erano molto pericolosi. C'erano volte in cui Vantner era obbligato ad usare la sua abilità invincibile.


Grid dichiarò che adesso la strategia doveva essere quella di usare sei ore per ogni edificio. In particolare, il numero di membri era diminuito di uno. In qualche modo, ciò dimostrava che Grid era il più infuriato riguardo al sacrificio di Huroi.


“Sentite. Verremo spazzati via se andiamo di fretta. Sarà una sfortuna se incontriamo un party con più di tre vampiri True Blood, e senza un minimo di riposo...”


“Vantner ha ragione. Dovremmo mantenere il ritmo precedente. Non sai che rischiamo di farci più male se ci affrettiamo? Grid, capisco i tuoi sentimenti, ma non prendertela troppo.”, cercò di persuadere Pon.


Tuttavia, i pensieri di Jishuka e Peak Sword erano diversi.


“No, dobbiamo fare come dice Grid. Elfin Stone tornerà di nuovo domani.”


“Se Grid non raggiunge il livello 300 per allora, questa situazione si ripresenterà ancora.”


L'obiettivo fu deciso.


“Più fretta e più velocità. Dobbiamo sbrigarci.”


Grid entrò nel nuovo edificio e puntò immediatamente al soffitto con Trascendenza.


<em>Kurururung!</em>


Quando il soffitto collassò ci fu un forte rumore e la polvere ricoprì tutto.


B<em>ump!</em>


<em>Kung! Kung!</em>


C'erano mucchi di pietre.


<em>Kwaang!</em>


<em>Kwang! Kwang!</em>


Le bare, disposte nella parte della hall su cui era crollato il soffitto, si aprirono simultaneamente. Centinaia di vampiri ne fuoriuscirono e si guardarono attorno rabbiosamente.


“Chi osa svegliarci dal nostro sonno?!”


“Questa feccia umana vuole morire!”


“No, voglio uccidervi.”


Grid teneva Failure e lo Spadone del Doppelganger e in volto aveva un'espressione fredda.


'Sono furioso.'


I membri del suo party erano lì per aiutarlo con la missione. Era scosso per la sua impotenza.


“Io...!”


Grid aprì la strada. Non c'era più modo di fermarsi. La luce rossa della Benda del Macellaio brillava nel buio.


“Io! Io diventerò più forte!”


Sì, sarebbe diventato forte abbastanza da non sentire più quella sudicia sensazione. Il migliore! Grid aveva finalmente un obiettivo da raggiungere nel gioco. Quali erano le cose di cui aveva più bisogno? Un'elevata esperienza di combattimento, livelli e buon senso. Così come il potere degli oggetti.


“Ohhhhhh!”


Grid si gettò in mezzo a centinaia di vampiri! Nel buio, Failure e gli Stivali di Grid divennero più potenti. Adesso era in grado di combattere meglio, rispetto a prima che arrivasse nella città dei vampiri.


Aveva lottato contro un gran numero di nemici per tutto il giorno ed era diventato più esperto. Ma doveva rimanere calmo in ogni caso.


“Kek! Ugh! H-Hik! Salvami!”


“...”


Grid si muoveva come un pazzo in mezzo ai vampiri e subito divenne lacero. I membri del party dovettero sforzarsi per ripulire il suo caos.








<p style="text-align: center">***</p>








Il punto di resurrezione del Castello di Reidan.


<em>Pahat!</em>


Huroi apparve con un'esplosione di luce. Stava bene, considerando che il suo corpo era stato fatto a pezzi da Elfin Stone non molto tempo prima.


“Pant... Pant...”


Il respiro di Huroi era irregolare. Il suo corpo tremava in modo pazzesco. Aveva una mente forte, ma non aveva mai vissuto prima l'esperienza del suo corpo che veniva tagliato a pezzi. Espirò, mentre si scrollava via lo shock, e aprì la finestra di stato. Controllò la barra della sua esperienza.


'10%...'


Il crollo dell'esperienza era stato di un immenso 29,3%. A partire dal livello 200 in poi, la perdita di esperienza dopo la morte era proporzionale al livello.


'Fortunatamente, non ho perso oggetti.'


Non era confortante. La tenuta di tutti i suoi oggetti era crollata di almeno 100 punti. Se Huroi fosse stato un utente ordinario, senza Grid, avrebbe dovuto spendere un sacco di soldi per le riparazioni.


“Huroi?”


Lauel corse verso Huroi. Era la persona più indaffarata della gilda. Lauel era stanco.


“Cos'è successo?”


Conosceva solo due modi per scappare da una città di vampiri. Uccidere il boss oppure morire. C'era una sola ragione per spiegare il ritorno di un singolo membro del party.


“...Tu, sei morto?”


Huroi annuì alla domanda di Lauel.


“Il boss è troppo forte.”


“Per favore, raccontami.”


Non c'era ragione di nasconderlo. Huroi raccontò a Lauel tutti i dettagli di quanto era accaduto nella città dei vampiri. La reazione di Lauel fu sorprendentemente vivace.


“Grid ha usato un metodo del genere? Ahah! Incredibile! Il cervello di Grid non era solo una decorazione allora!”


“...”


Lauel era davvero in tripudio per la crescita di Grid. Ma quella scelta di parole era inappropriata, perciò Huroi non poté fare a meno di fissarlo.








<p style="text-align: center">***</p>








“La spedizione di Grid fallirà. Forse a quest'ora di domani, il party di Grid apparirà nel punto di resurrezione.”


La sala riunioni nel castello di Reidan.


Lauel convocò gli ex-membri della Gilda Tzedakah e diede loro la notizia riguardante il party di Grid. I membri di Overgeared mormorarono a sentire quella storia disperata.


Toban digrignò i denti: “Sarei dovuto andare anch'io.”


Toban era un paladino con potere divino. Era l'antitesi dei vampiri. Ma non aveva preso parte alla spedizione perché era a capo della miniera di mithril giallo. C'erano poche persone in Overgeared che fossero in grado di gestire gli operai, dunque Toban era una presenza indispensabile.


Lauel aspettò fino a che l'atmosfera si fu calmata e parlò di nuovo.


“Come sapete, il pavranio è indispensabile per Grid. Più ne ottiene, più diventerà forte. Quindi manderò altre due persone per aiutare il suo party.”


Reidan, Bairan, l'Isola di Cork. Questi tre territori andavano gestiti, dunque mandare altro supporto era impossibile. Persino mandare solo due persone era difficile per Lauel. Con due persone mancanti, avrebbe dovuto ridurre il tempo dedicato al sonno e gestire il territorio sarebbe diventato molto più difficoltoso.


Toban dichiarò, “Mi unirò anch'io.”


“No, tu no.”


“Ik...! Pensaci! Sarei l'aiuto più prezioso per Grid in questo momento!”


“Ne sono consapevole. Ma adesso che abbiamo più di 100 minatori, non puoi andartene.”


“E io allora?”


Era la bestia umana, Toon. Lauel scosse di nuovo la testa.


“Neanche tu. Se lasci la gilda mentre la forza principale è assente, il potere d'attacco della gilda crollerà ad un livello pericoloso.”


“Allora chi manderai?”


“Mmm.”


Lauel esaminò i membri di Overgeared. Incluso Huroi, c'erano solo tre persone. Chi poteva essere un buon aiuto per Grid senza togliere troppo alla gestione del territorio?


Lauel ci rimuginò a lungo, prima di puntare una persona.


“Ibellin.”


“Sì!”


Il maestro di flamberga, Ibellin! Fu deliziato di essere stato chiamato. Negli ultimi giorni, aveva solo cacciato i mostri nelle vicinanze della miniera.


“Il secondo... Ah.” Lauel sospirò al pensiero. “Non importa quanto ci pensi, non c'è un'altra persona inutile quanto Ibellin.”


“Bastardo!”


Lauel e Ibellin erano ancora rivali, lo erano fin dai tempi in cui erano entrambi nei Dieci Novellini. Mentre i due bisticciavano, qualcuno bussò alla porta della sala riunioni.


“Entra.”, rispose Lauel e un soldato aprì la porta.


“È arrivato un ospite.”


“Ospite?”


Chi avrebbe voluto incontrare la gilda?


“Heok.”


“T-Tutto ciò è ridicolo.”


I membri di Overgeared erano sorpresi. Avevano riconosciuto l'ospite.


“Piacere di conoscervi.”


Persino la sua voce era bellissima. Pelle bianca e capelli corvini. Una figura slanciata e un aspetto curato che irradiavano fascino. Era lei, Yura.


Lauel fece un largo sorriso.








<p style="text-align: center">***</p>








“Pant pant... Merda, sto per morire.”


Vantner, coperto di sangue, imprecò e urlò. La situazione era disperata. C'erano più di 100 vampiri attorno al party di Grid, e c'erano anche tre vampiri True Blood.


Dall'altro lato, gli otto membri del gruppo di Grid erano laceri. La loro Salute e il loro Mana erano a terra e persino la loro Stamina era bassa, dunque diventava difficile anche alzare un dito. Erano le conseguenze del combattere senza mai fermarsi un attimo.


“È troppo.”


“Volevo sbattere il mio pugno in faccia a quel bastardo di Elfin Stone. Peccato che morirò prima di riuscirci.”


Il party si aspettava il peggio. Persino Jishuka, che incoraggiava sempre il gruppo, era silenziosa. Grid fissò il suo petto, che si sollevava con ogni difficoltoso respiro, e strinse la presa su Failure.


<em>Kwajak!</em>


Spremette tutta la forza che gli rimaneva e mirò al cranio di un vampiro. L'attenzione dei vampiri cadde su di lui e in quel momento lo fissarono tutti simultaneamente.


“Pazzesco!”


“Ehi! Come può il leader morire per primo? Dovremmo essere noi a morire prima!”


I membri del party, terrorizzati, si mossero verso Grid.


“Pant... Pant...”


Grid non disse niente. Continuava ad ansimare, mentre agitava la spada contro i vampiri. L'unica cosa buona era che la Lancia di Lifael non era influenzata dalla sua stanchezza e gli librava accanto. Sarebbe morto molto prima, se non fosse stato per la Lancia di Lifael.


“Sigh, un ultimo scatto.”


Vantner si sentì stimolato da Grid e afferrò il suo scudo. Aveva già consumato la sua abilità invincibile e non poteva più nemmeno usare le basilari abilità di difesa. Una pozione? Ne prendeva una ogni volta che il tempo di ricarica terminava. Gli altri membri facevano lo stesso.


“Muori!”


I vampiri scatenarono un attacco violento. I tre vampiri True Blood erano al centro. Vantner voleva bloccare i loro attacchi con lo scudo, ma fu costretto a terra. Anche gli altri membri uccisero due o tre vampiri prima di raggiungere il limite. Incassarono molti attacchi e la loro Salute finì a terra rapidamente.


“Jishuka!”


I nemici penetrarono attraverso la prima linea ormai collassata e puntarono contro Jishuka. Zednos spremette le sue ultime gocce di Mana, ma Jishuka non aveva il vento a suo favore. Era la fine.


“Ah... Ah...”


I membri del party potevano solo aspettare la morte. Proprio quando i vampiri stavano per sottrarre loro anche le ultime gocce di Salute...


<em>Chaaeng!</em>


Apparve uno splendente pilastro di luce. Era il segnale che qualcuno era avanzato di livello. Quel qualcuno naturalmente era...


“Mi stavate aspettando.”


Era Grid.
[Congratulazioni!]


[Hai raggiunto il livello 300 e ottenuto il risveglio delle statistiche di terzo avanzamento!]


[Per ogni punto di Stamina, la Salute aumenterà di 25 e la Difesa aumenterà di 0.9.]


[Per ogni punto di Forza, la Salute aumenterà di 7 e l'Attacco aumenterà di 0.6.]


[Per ogni punto di Intelligenza...]


…


…


[Hai ottenuto uno dei pezzi nascosti “Abilità Sigillata” del Discendente di Pagma.]


[Hai ottenuto l'abilità “Combinazione Oggetti”.]




Traduzione di Martina Procida


Editing di Cecilia Orlando
                                


                                



