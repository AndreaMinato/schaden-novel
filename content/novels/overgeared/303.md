---
weight: 303
title: Capitolo 303
pubDate: 2025-03-12T16:37:15.601Z
tags:
    - overgeared
---


“Agnus…!”


Si trovava in sesta posizione da quando Yura era scomparsa dalla classifica. Inizialmente, si pensava possedesse una classe epica, ma ora era risaputo che aveva una classe di crescita nascosta. Non si era mai mostrato in pubblico. Tuttavia, pochi giocatori di alto grado riconoscevano la sua forza. Questi infatti spesso lo incontravano nei terreni di caccia.


“Ehi, pivelli di Overgeared.”


Jishuka, Peak Sword, Pon, Regas, Faker, Vantner e Zednos. Agnus non vacillò nonostante si fosse ritrovato davanti ad un gruppo di otto persone. Anzi, li prese in giro.


“Ho cercato quel lich per 11 mesi. Non toccate la mia preda o vi ammazzo.”


“Bastardo!” Vantner urlò furiosamente verso Agnus. “Se non vuoi morire, non giocare con noi!”


Agnus sollevò le spalle. “Vantner pelato. Sei davvero stupido.”


La faccia di Vantner divenne rossa.


“Non sono né stupido né pelato! Questa è una testa rasata! Non sei tu quello che sta interferendo? Abbiamo scoperto questo posto per primi!”


“E allora? Intendete combattere contro quel lich?”


“Perché no?”


“Kukuku! Siete divertenti. Sembrate stanchi, forse perché avete sconfitto il signore di questa città? Mumud stava per diventare un mago leggendario. Ora che ha trasceso il concetto della morte, è anche diventato più forte. Non è un avversario contro cui potete competere.”


“Bastardo! Però tu vuoi comunque assalirlo da solo…? Oof! Oof!”


“Rilassati. Il nostro scopo non è di fare un raid contro il lich.”


Jishuka chiuse la bocca di Vantner. Poi diede un consiglio ad Agnus.


“Ti lasceremo quel lich. Non ci faremo coinvolgere dall’assalto. In effetti, abbiamo una questione separata di cui occuparci. Potresti evitare di frenarci?”


“Ci penserò se vi inginocchierete.”


“Non esagerare, Agnus.”


“Kuku, sì, sì. Ho capito.”


Jishuka agì in maniera sorprendentemente passiva nei confronti di Agnus. Fu anche un buon sviluppo per i membri di Overgeared. Agnus avrebbe ottenuto quel lich e loro si sarebbero potuti concentrare sulla sicurezza del pavranio.


Vantner non riusciva ad accettarlo.


{Intendi semplicemente lasciarlo andare? Perché lo lasciamo stare quando ci tratta in questo modo?}


Vantner era il membro di livello più basso nel gruppo. Non aveva mai avuto a che fare con Agnus. Tuttavia, per gli altri membri era diverso. Frequentavano almeno un terreno di caccia che si frapponeva con quelli di Agnus.


{Sarebbe meglio evitare Agnus.}


Il cielo sopra il cielo, Kraugel. Pon lo riconosceva in quanto tale. Tuttavia, questo valeva solo in un combattimento uno contro uno. Agnus era il re dei morti e ne poteva controllare a centinaia.


{È un uomo che non dovrebbe assolutamente diventare nostro nemico.}


Vantner non capiva.


{È da un po’ che tutti voi non fate altro che dire che lui è grandioso, ma onestamente non capisco. È così forte che dobbiamo scappare, nonostante siamo in otto?}


{Non stiamo scappando. Lo stiamo solo evitando.}


{È la stessa cosa! Ah, dannazione! Mi dispiace per Grid! Ignorare la Gilda Overgeared non è tanto diverso dall’ignorare Grid!}


{…A proposito di Grid. Se i due dovessero incontrarsi, finirebbero col combattere.}


{I loro caratteri sono simili. Grid e Agnus non dovrebbero assolutamente incontrarsi.}


{Dobbiamo trovare il pavranio prima che arrivi Grid.}


<em>Papat!</em>


I membri Overgeared, determinati, si sparpagliarono per tutta la caverna. Vantner venne lasciato da solo a fissare Agnus e alla fine, fu costretto a seguire i membri del suo gruppo. Agnus li guardò e mormorò.


“Non affrettatevi. Se ottenessi Mumud, dovrei testarne le prestazioni contro di voi.”


Braham gridò verso Agnus, che stava sorridendo in maniera disgustosa.


[Perché le cose continuano a cambiare? Chi sei?]


“Io?” Lo sguardo di Agnus si spostò verso l’anima di Braham. “Sono qualcuno che sta cercando il tuo corpo.”


<em>Kwajik! Kwajijik!</em>


Il terreno intorno ad Agnus si divise e comparvero centinaia di scheletri. Erano inclusi i cavalieri morti e un lich. I negromanti di terzo avanzamento potevano ottenere i cavalieri morti, ma per i lich la questione era diversa. Non c’era alcuna invocazione dei lich nell’albero delle abilità di un negromante di terzo avanzamento.


Innanzitutto, i lich erano di base degli umani. Anche il grande mago Braham non poteva controllare appieno Lich Mumud. Sfruttò le bare dei vampiri. Braham identificò il lich evocato da Agnus e rimase stupito.


[Tu…! Sei l’Appaltatore di Baal!]


“Non menzionare quel dannato nome.”


Agnus si accigliò e agitò la mano. Poi i cavalieri morti e i centinaia di scheletri colpirono Lich Mumud.


<em>Kiyaaaaah!</em>


Mumud lanciò la sua magia. Lampi di luce vennero sparati in avanti in linea retta, facendo diventare polvere gli scheletri di fronte. Sembrava come il respiro di un drago oscuro.


“Oh.” Agnus non si agitò nonostante la perdita di dozzine di scheletri in una volta sola. Anzi, ne rimase compiaciuto. “Come mi aspettavo.”


Ora, doveva diventare suo.


“Kuahahahah!”


Agnus scoppiò a ridere. In risposta, gli occhi dei cavalieri morti, del lich e degli scheletri divennero rossi. L’anima di Braham vacillò come una lanterna di fronte al vento.


[Questo cane…!]


Non poteva perdere Mumud. A Braham era rimasta solo una manciata di anime, perciò Mumud rappresentava pressoché il suo unico supporto. Ma l’Appaltatore di Baal non mostrò alcuna pietà. Il potere dei cavalieri morti e del lich rafforzarono i soldati scheletro, conducendo gradualmente Mumud sulla difensiva.


[Certamente sei stato scelto da Baal per un motivo…!]


<em>Puok!</em>


Le spade dei cavalieri morti colpirono i frammenti dell’anima di Braham. Nello stesso istante, la voce di Braham si bloccò. Ci vollero alcuni minuti prima che Lich Mumud finisse sotto il suo controllo.


“Sigh.”


Agnus aveva un’espressione stanca. Le sue occhiaie scure erano visibilmente aumentate. Sospirò e si districò i capelli arruffati. Poi, si avvicinò a Lich Mumud che aveva catturato e disegnò un sigillo sconosciuto sul teschio. Si trattava di un sigillo di dominazione assoluta, che poteva essere usato soltanto tre volte.


<em>Kyaak!</em>


Lich Mumud gridò. Era strano, poiché i non morti non potevano provare dolore.


“Kukuku.”


Trascorse del tempo. Lich Mumud si mise in piedi di fianco ad Agnus. Quest’ultimo accarezzò il suo teschio come fosse qualcosa di carino e si guardò intorno.


I membri di Overgeared erano già andati via.


“Ho impiegato troppo tempo. Beh, non importa. Questo mi ha portato più vicino al mio desiderio nascosto. Sono diventato il padrone di due lich. Il terzo e ultimo sarai tu, Braham.”


Avrebbe sicuramente scoperto dove si era nascosto Braham.


“Kukuku!”


Agnus rise e lasciò la caverna.


Dopo un po’ di tempo.


I membri di Overgeared apparvero uno ad uno in un angolo della caverna vuota. Avevano indossato i mantelli dell’invisibilità e rimasero fortemente scioccati per ciò che avevano visto fare da Agnus. Vantner stava sudando quando chiese,


“Agnus è un negromante con un lich? Posso capire i cavalieri morti e i soldati scheletro, ma ora è in grado di invocare un lich? Neanche Braham riesce…”


Un lich e tre cavalieri morti. Un potere della portata di un esercito. Era ad un livello che poteva distruggere una nazione.


Pon sembrò turbato. “La sua forza è su un piano completamente diverso se comparato a quando l’ho visto lo scorso anno. Questo mi rende ansioso.”


Non era una cosa buona per una persona così pazza ottenere un tale potere.










***










“L’ingresso è aperto.”


La 13° città dei vampiri. L’ingresso, dall’aspetto di un formicaio, era spalancato. Il signore della città, Elfin Stone, era stato sconfitto, perciò ora l’entrata era libera.


“Dove sono?”


Grid stava aspettando Huroi e Yura e alla fine inviò un bisbiglio a Jishuka.


- <em>Siamo appena arrivati all’ingresso della città. Dove siete? Avete già trovato il pavranio?</em>


Jishuka rispose rapidamente.


- <em>L’abbiamo trovato! Ce ne andremo presto da qui, perciò dirigetevi verso la 14° città.</em>


- <em>Perché dobbiamo andarci per primi? Aspetteremo all’ingresso.</em>


- <em>No, andate avanti!</em>


‘Che significa?’


Era strano. Un pensiero attraversò la mente di Grid mentre mostrava un’espressione accigliata.


‘Forse…’


Potevano essere in pericolo? Stavano facendo i premurosi e non volevano che venisse coinvolto? Era alquanto possibile.


‘Che cosa inutile.’


Grid non era più una persona da proteggere. Era l’opposto. Grid lanciò uno sguardo freddo verso Yura e Huroi.


“Siete pronti a combattere?”


“Certo, Mio Signore.”


“Sono sempre pronta.”


“Va bene, allora andiamo.”


Il gruppo di Grid superò l’ingresso. Nello stesso istante.


“Uh?”


Agnus comparve fuori il formicaio. Avvenne con un tempismo così splendido da permettere al gruppo di Grid di evitarlo per un soffio.


“Mi sono sbagliato?”


Credeva di aver percepito qualcosa quando si distorse per giungere all’entrata, ma non ne era certo. Ad ogni modo, il suo lavoro lì era finito, così Agnus guardò la sua tabella di marcia.


“Prossima tappa, Tomba della Spada.”


Il leggendario fabbro, Pagma. Al termine della sua vita, si diceva avesse creato e distrutto centinaia di spade. In base ai registri storici ottenuti attraverso le missioni, Braham spesso gli faceva visita…


Agnus inviò un bisbiglio.


- <em>Veradin, hai localizzato la Tomba della Spada?</em>


- <em>Mi dispiace. Ho mobilitato tutte le mie risorse, ma non sono riuscito a trovarla.</em>


- <em>Davvero un peccato.</em>


- <em>Mi dispiace.</em>


- <em>Trovala velocemente. Mi dirigo al prossimo luogo.</em>


- <em>Lo terrò a mente.</em>


“Tzè<em>.”</em>


Agnus schioccò la lingua ed iniziò ad attraversare il deserto. Non versò neanche una goccia di sudore, nonostante il caldo infernale.










***










“Uh? Siete salvi?”


Circa dieci minuti dopo l’ingresso nella 13° città dei vampiri. Grid si riunì con la spedizione per il pavranio. Jishuka esaminò Grid, che aveva un’espressione perplessa, e chiese.


“Stai bene? Non sei ferito? Non sei stato morso da un cane pazzo?”


Jishuka aveva detto a Grid di dirigersi verso la 14° città perché temeva che potesse incontrare Agnus. Fortunatamente, non sembrava fosse successo.


“Perché ci sarebbe dovuto essere un cane nel deserto?”


Grid rispose come fosse qualcosa di assurdo. Jishuka, sollevata, gli passò dei regali.


“Allora prendi questi.”


Erano gli oggetti ottenuti da Elfin Stone, minerali di vario tipo e pavranio.


“Hanno tutti sofferto.”


Grid si inchinò per ringraziare Jishuka e i suoi compagni. I membri del gruppo fecero un sorriso luminoso.


“Sei stato tu quello a soffrire di più.”


Letteralmente parlando, non era questo il caso.


Grid, grazie a loro, aveva viaggiato su un autobus. Se loro non avessero rinunciato ai punti esperienza, lui non avrebbe raggiunto il livello 300 e loro avrebbero fallito nel ripulire la città. Salvaguardare il pavranio? Non sarebbe nemmeno riuscito ad immaginarsi come avrebbe potuto farlo.


Grid fece una promessa.


“Non appena questa spedizione sarà conclusa, darò a tutti voi i migliori oggetti.”


“Il set di Grid di cui parlavi prima?”


Appena i membri del gruppo iniziarono ad emozionarsi,


“Cosa? Perché quella ragazza è qui?”


In ritardo, Jishuka scoprì Yura insieme a Grid. Yura replicò con calma, “Parli ancora in modo così violento. Temo che questo avrà un effetto negativo sui sentimenti del collega Youngwoo.”


“Collega Youngwoo? Lui è Duca Grid. Non riesci a distinguere la realtà dal gioco?”


“Lo chiamo come preferisco. Non sono affari tuoi.”


Pajijik!


Volarono delle scintille quando gli sguardi delle due donne si incrociarono.


‘Due belle ragazze stanno litigando per Grid…’


’Grid ha già Irene…’


I membri del gruppo erano gelosi di Grid. Erano davvero invidiosi. Tuttavia, Grid non prestò loro l’attenzione. Era occupato ad identificare i nuovi oggetti ottenuti.


[Trea pezzi di ??? sono stati collezionati.]


[L’informazione sui pezzi di ??? è stata aggiornata.]


‘Che…!’


Gli occhi di Grid si spalancarono.


Traduzione di Blakriss


Editing di Cecilia Orlando
                                


                                



