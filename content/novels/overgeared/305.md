---
weight: 3050
title: Capitolo 305
pubDate: 2025-03-12T16:37:15.602Z
tags:
    - overgeared
---


Eccoci col capitolo di ieri! Chiedo scusa, ci sono stati dei problemi con la pubblicazione. Questo però è il recupero e a breve arriverà il capitolo nuovo!
Grazie e continuate a seguirci!


‘No, dannazione!’


Il Discendente di Pagma poteva indossare incondizionatamente ogni tipo di equipaggiamento. Questo era uno dei punti forti del Discendente di Pagma e fonte del suo potere distruttivo. Tuttavia, non poteva equipaggiare Iyarugt. Questo perché Iyarugt aveva rifiutato Grid.


- Un essere demoniaco inferiore? Il potere demoniaco che sento provenire da te è troppo debole e di qualità inferiore. Non meriti di essere il mio padrone.


[Sei stato rifiutato da Iyarugt.]


[Hai fallito nell’indossare Iyarugt.]






Se Iyarugt lo avesse maledetto, sarebbe riuscito a cancellare la maledizione grazie alla sua passiva di immunità alle alterazioni. Ma Iyarugt semplicemente non tollerava l’esistenza stessa di Grid. Non era una questione che poteva superare con l’immunità alle alterazioni.


Grid rimase sconcertato. Mai avrebbe immaginato che ci sarebbe stato un oggetto che non fosse riuscito ad indossare.


‘È frustrante.’


C’era un solo modo per aumentare la classificazione di un oggetto in crescita. Usarlo molto. Tuttavia, Grid non poteva equipaggiarlo perciò non c’era modo di aumentarne la classificazione. Grid voleva che Iyarugt diventasse un’arma leggendaria, perciò ora si trovava in una situazione difficile.


‘Devo aumentare il mio potere demoniaco?’


Iyarugt aveva rifiutato Grid perché il suo potere demoniaco era troppo basso. Se avesse aumentato il suo potere demoniaco, Iyarugt non lo avrebbe più rifiutato. Ma Grid era riluttante.


‘Maggiore è il potere demoniaco, maggiore è la probabilità che io vada all’inferno.’


Potere demoniaco in crescita. Significava che presto sarebbe diventato un demone. Il motivo per cui Grid ne era certo era per la finestra di notifica che aveva visto quando si era trovato nell’inferno.






[La durata di Oscuramente è terminata.]






[Il tuo potere demoniaco è sigillato e la tua specie è tornata all’essere umano.]






[È impossibile per i normali umani entrare all’inferno. Sei stato espulso dall’inferno.]






Il sistema lo aveva detto chiaramente. Era impossibile per un umano entrare e rimanere all’inferno. In altre parole, se il suo potere demoniaco fosse stato sufficientemente alto da permettergli di entrare all’inferno, sarebbe già diventato un demone.


‘Un demone…’


Se avesse utilizzato una specie ostile agli umani, sarebbe stato possibile progredire in maniera normale nel gioco? Sarebbe stata dura. Non sarebbe riuscito a mantenere la sua posizione come lord di Reidan, il che significava il collasso di Overgeared. Nella peggiore delle ipotesi, Irene e Khan lo avrebbero abbandonato. Grid voleva evitare il più possibile di diventare un demone.


‘Per il momento, userò Iyarugt solo quando Oscuramento è attivo.’


Se l’avesse tenuta in mano per poco tempo, sarebbe riuscito ad aumentare la sua conoscenza dell’oggetto. Se avesse raggiunto il 100% della comprensione…


‘Allora, utilizzerò Ricostruzione del Fabbro Leggendario.’


Avrebbe cambiato Iyarugt in un’anima che avrebbe obbedito a lui, rendendolo il padrone perfetto. Il volto di Grid si distorse in un’espressione maligna mentre faceva una promessa.


‘Cambierò il suo nome in Yakult.’


Era una bevanda che costava 200 won e che Grid beveva da quando era bambino. Inoltre Iyarugt era difficile da pronunciare. Fu un’ottima decisione cambiare il nome in qualcosa di facile da pronunciare.


“Kukukuku…!”


La spada demoniaca Iyarugt, che possedeva un’abilità comparabile a quella di un grande demone. Non sarebbe passato molto fino al momento in cui il suo nobile orgoglio sarebbe stato calpestato.








<p style="text-align: center">***</p>








Yura si unì al party a partire dalla 14° città. Era al livello 203 quando si unì. Poteva essere stata la quinta in classifica con una classe leggendaria, ma il suo livello non era troppo basso? I membri del party ritenevano che Yura si fosse unita a loro troppo presto. Sarebbe stata un peso, piuttosto che un aiuto al gruppo.


Ma superò le aspettative di tutti. La classe leggendaria, Cacciatore di Demone, sembrava essere fatale a tutti gli esseri demoniaci. Yura mostrò un potere di combattimento trascendentale contro i vampiri.


<em>Ttang! Tang! Tang!</em>


L’arma principale di un Cacciatore di Demone era una pistola magica. Per comodità, una pistola magica era un’arma che poteva essere prodotta solo in una struttura dedicata all’alchimia e dipendeva dall’abilità di controllo del giocatore. Richiedeva il rilascio di una quantità costante di potere magico che doveva avvenire in maniera rapida e adeguata come fosse un proiettile.


Ogni attacco prevedeva una serie di fasi, per questo non era facile. Se a Grid fosse stata data una pistola magica, avrebbe fallito più di 100 volte. Forse avrebbe impiegato più di tre minuti per sparare un proiettile.


Ma Yura era diversa. Aveva abilmente gestito la pistola magica facendo leva sul suo magistrale controllo dai tempi in cui era stata un mago oscuro, così come il suo innato talento. Anche i pistoleri magici avrebbero ammirato la sua abilità.


“Kuak!”


“Kiyaaak!”


Il candore della pistola si abbinava bene alla pelle chiara di Yura. Ogni volta che sparava un proiettile magico, i vampiri inferiori perdevano sangue.


“Che significa questo…?”


I vampiri rimasero increduli. Una donna umana, con i capelli color ebano tirati su. Era così bella che attirava anche i vampiri che consideravano gli umani come cibo, e lei non possedeva alcun potere divino. Eppure le sue abilità erano fatali, per loro.


I loro corpi si trasformavano in fumo nero, ma continuavano lo stesso a subire danni. Era un attacco che riusciva a neutralizzare anche il fumo nero.


“Questa donna…! Qual è la tua identità?”


Un vampiro urlò quando vide la propria pelle morire per i proiettili. I vampiri aveva regnato come predatori di livello elevato, ma ora erano terrorizzati da un umano. Per di più, una donna coreana! Il patriottismo di Peak Sword crebbe a vista.


“Conosci Yura?!”


“…Quello, è ovvio che ‘conosci’ sia l’unica parola che riesca a spiccicare.”


“Non sa nemmeno come utilizzarla in maniera corretta.”


Il gruppo schioccò le lingue per le tendenze di Peak Sword. Yura era concentrata solo sulla battaglia. L’abilità passiva che era fatale a tutti gli esseri demoniaci, ‘Purificazione’, venne perfezionata nei proiettili magici e poi li sparò contro di loro con ‘Disprezzo degli Essere Demoniaci’.


<em>Tatang! Tang! Tang!</em>


Il più grande vantaggio di una pistola magica era la velocità dei proiettili. Era quasi impossibile fronteggiare i proiettili, a differenza delle frecce. Lo svantaggio era la bassa velocità di tiro.


A differenza delle pistole della società moderna, le pistole magiche dovevano subire il processo di rifinitura magica, rendendo la velocità di tiro molto bassa. Questo era un problema fondamentale che non poteva essere superato, anche con l’abilità di Yura.


<em>Click!</em>


Yura sparò alla testa e stava ricaricando il potere magico.


“Dannata umana!”


I vampiri sopravvissuti accorsero e sfoderarono le loro unghie affilate contro Yura.


“Prendi questo!”


Vantner, l’unico tanker del party, stava proteggendo Zednos. Questo perché Zednos aveva usato un incantesimo ad ampio raggio e aveva attirato l’aggro. Non poteva aiutare Yura. Qualcuno si mise a correre mentre Vantner rimase scioccato.


“Yura!”


Qualcuno stava disperatamente urlando il nome di Yura. Si trattava di Grid? No. Grid stava lottando con Iyarugt mentre cacciava da solo. Inoltre, non stava prestando attenzione a Yura. La persona che si stava apprestando a soccorrere Yura era Peak Sword. Yura era l’orgogliosa figlia della Corea del Sud, perciò non poteva tollerare che venisse ferita.


“Sto arrivando! Yura!”


Peak Sword gridò. In realtà, Yura non aveva bisogno del suo aiuto. Una classe leggendaria. Inoltre, era un combattimento focalizzato sulla classe leggendaria.


<em>Supak!</em>


Yura mise da parte la sua pistola magica e tirò fuori una spada. Utilizzò l’abilità ‘Brillantezza della Spada’ e colpì i vampiri. Questi provarono il dolore della carne bruciata. Peak Sword non poté fare altro che ammirarla.


“Sai anche usare la spada…!”


Esatto. L’arma principale di un Cacciatore di Demone in realtà non era una pistola magica. Un Cacciatore di Demone possedeva l’abilità di Maestria delle Armi e poteva usare ogni tipo di arma. Era solo che le abilità attive erano specializzate nella pistola e nell’uso della spada ad una mano.


“Stai proprio andando fuori controllo contro i pesci piccoli!”


I vampiri intermedi furono testimoni della sconfitta di quelli giovani da parte di Yura e accorsero. Il panico si fece strada sul volto di Yura. I vampiri giovani erano intorno al livello 250, mentre i vampiri intermedi erano almeno di livello 280. La differenza di livello che c’era tra loro era così grande che Yura non poteva causare alcun danno.


“Dove state guardando?”


Si udì la voce di Jishuka mentre Yura si guardava intorno per cercare una via di fuga dai vampiri. Jishuka stava parlando ai vampiri.


“Il vostro avversario sono io!”


<em>Pepepeng!</em>


Le frecce ruotarono come un trapano e perforarono i cuori dei vampiri. Jishuka collegò le frecce di fuoco alle frecce danzanti, provocandone l’esplosione.


“Non ti ho aiutata. Stavo solo mantenendo il mio livello di punti esperienza.”


Yura sorrise a quelle parole.


‘Sono felice.’


A causa del suo innato talento e della sua bellezza, Yura era sempre sola. Le persone dello stesso sesso erano gelose o volevano avere dei soldi in prestito da lei, perciò non aveva mai aperto il suo cuore per farsi degli amici. Ma i membri Overgeared erano diversi.


Erano tutte persone con lo stesso talento di Yura. Non le prestavano alcun trattamento speciale né la tenevano sotto controllo. Yura riuscì a rendersene conto ancora una volta. Era molto più appagante essere con qualcuno che stare da sola.


‘È davvero un bene che mi sia unita a Overgeared.’


Il motivo per cui Yura si era unita a Overgeared fu Grid. Voleva rapidamente riconquistare la sua posizione in classifica unendosi a Overgeared. C’era anche il suo interesse personale. Grid era diverso dai soliti uomini. Provava indifferenza verso di lei. Una volta ogni tanto, mostrava fastidio.


Questo aspetto aveva attratto Yura. Era masochista? No (forse). Yura si sentiva a suo agio con gli uomini che non la mettevano sotto pressione. Il punto saliente era che l’aiuto di Grid nella Competizione Nazionale fu davvero piacevole. Era la prima volta che aveva una cotta per qualcuno, perciò Yura voleva essere vicina a Grid.


Tuttavia, ora le piaceva proprio la Gilda Overgeared.


“È quassù!”


<em>Chaaeng!</em>


Erano trascorsi circa due giorni da quando il party di Grid aveva iniziato ad uccidere i vampiri nella 10° città. Il boss apparve nel mezzo della città, mentre le finestre di un edificio andavano in frantumi. Proprio come nella 14°, nella 15°, nella 12° e nell’11° città, il boss era un Barone di Puro Sangue.


“Osare creare disastri nella mia città! Non può essere perdonato!”


<em>Kuoooh!</em>


Un violento potere magico si diffuse in ogni direzione. L’ondata del potere magico fu enorme. Era molto più forte di un normale boss di un dungeon. Ma non era niente in confronto a Elfin Stone. Il party di Grid aveva vissuto l’assalto a Elfin Stone, perciò i vampiri baroni non rappresentavano una minaccia.


“Oscuramento!”


Grid rivelò il suo potere fin dall’inizio. La spada rossa ed il potere oscuro che emanava gli diedero l’aspetto di un angelo della morte.


“U- Ugh! Perché gli umani sono così forti…?”


Il boss della 10° città si disperse in fumo nero. L’anello del vampiro che aveva lasciato cadere era stato distribuito tra i membri Overgeared.


“Va bene.”


La sua comprensione di Iyarugt era vicina al 20%. Era molto bassa, ma almeno stava aumentando. Grid ancora una volta giurò di rinominarla Yakult ed iniziò a cercare il pavranio.


Poi incontrò l’anima di Braham nella caverna con il pavranio. Fu una riunione dopo circa un anno e mezzo, in base al tempo di Satisfy.


[Discendente di Pagma! Finalmente ci incontriamo!]


‘Eh?’


Fu un incontro inaspettato. Questo perché l’anima di Braham non era apparsa dall’11° alla 15° città. Ad essere onesti, Grid si era quasi dimenticato dell’esistenza di Braham.


‘Sarà arrabbiato?’


Grid stava rubando il pavranio invece di svolgere la missione, perciò Braham doveva essere ovviamente arrabbiato. Grid lo salutò in maniera strana.


“N-Ne è passato di tempo.”


Ma la risposta di Braham fu sorprendente.


[Per favore, aiutami!]


Non solo Braham non era arrabbiato, ma stava supplicando. Era diverso dal personaggio che Grid conosceva. La missione di classe lasciata abbandonata stava per subire uno sconvolgimento.


Traduzione di Blakriss


Editing di Cecilia Orlando
                                


                                



