---
weight: 31
title: Volume 1 - Capitolo 31
pubDate: 2025-02-27T07:44:20.597Z
tags:
    - overgeared
---


“Khan, ho sentito delle voci. Ma… non stai bevendo?”


<em>Kaaang! Kaaang!</em>


Successe mentre stavo lavorando duramente nella fucina, affinando le mie abilità da fabbro. L’amico di Khan arrivò e cominciò a parlare.


“Non sto bevendo? Che stai dicendo?”


“No, se sei sobrio allora perché stai uscendo ogni giorno con questo insignificante novellino? Tsk tsk. A prima vista sembra uno che non sa niente del mondo.”


Questo maledetto bastardo si rivolse a me chiamandomi ’insignificante novellino’ e non aveva smesso un attimo di parlare da quando era entrato nella fucina.


“Vecchio, se hai smesso di bere a causa sua...”


Rafforzai la presa nel martello. Un rapido e crescente istinto omicida! Khan notò che il martello stava tremando nelle mie mani e si affrettò a rispondere al suo amico.


“Hey, stai zitto. Ti stai sbagliando.”


“Mi sto sbagliando?”


“Esatto. Quel giovane potrebbe anche essere scialbo d’aspetto, ma non dovresti giudicare una persona dalle apparenze. Quel giovane è in realtà una grande persona.”


Aspetto scialbo? Khan ha sempre pensato questo di me? Mi sentii tradito.


<em>Kwang! Kwang!</em>


Ribollivo di rabbia e martellai il metallo con più forza. Improvvisamente mi osservai. Avevo livellato dai gangsters, ma ero ancora solo al livello 21. Indossavo dei vestiti da principiante, poiché sia la mia armatura che la mia arma li avevo lasciati nel deposito.


Il criterio che un PNG usava per giudicare un utente era osservare il loro livello, il loro equipaggiamento e la reputazione. Non avevo alcun equipaggiamento, il mio livello era basso, così come la mia reputazione, quindi era naturale che ai loro occhi apparissi come una nullità.


‘E la reputazione ottenuta quando uccisi i gangster?’


Avendo dei dubbi, ascoltai la conversazione che Khan stava avendo col suo amico.


“Non ci credi? Non farti ingannare dalla sua apparenza e osserva da vicino la sua tecnica. Non è la normale tecnica di un fabbro. Non vedi? E questo è un segreto, ma questo giovane si è occupato da solo della gang di Veil.”


“Uhuh! Che stupidaggini stai dicendo? Si, ammetto che ha una grande tecnica come fabbro, ora che l’ho vista coi miei occhi.  Il ragazzo sembra moderatamente bravo, a differenza del suo aspetto. Ma essersi occupato da solo della gang di Veil? Non sono i criminali più violenti di Winston? È impossibile! Come potrebbe un fabbro sconfiggerli da solo?”


“L’ho visto di persona. Hai visto qualcuno della sua gang per strada oggi? Non sono scomparsi? È tutto merito di questo ragazzo.”


“Huhu... il mio amico dovrebbe davvero bere di meno. Se questo è vero, la sua reputazione non si dovrebbe essere già diffusa?”


Khan schioccò la lingua. “Pensaci. Se si diffondesse la voce che questo ragazzo ha sconfitto Veil, la Mero Company non lo lascerebbe in pace. Quindi perché preoccuparsi di diffonderla? Non ci sono voci perché sono stato l’unico testimone. Per questo la sua reputazione è ancora sconosciuta.”


“Beh, sei stato tu ad osservare. Quel giovane è così fantastico? Huhut, adesso che lo guardo con attenzione, non sembra abbastanza maestoso?”


Capito. Non c’erano voci della sconfitta del gruppo di Veil per mano mia, per questo la mia reputazione non si era ancora diffusa.


“Khan! Sei qui?”


In quel momento, un gruppo di persone che tenevano in mano dei volantini entrò nella fucina. Un uomo di mezza età ne mostrò uno a Khan e gli chiese, “È la verità?”


Khan verificò il contenuto del volantino e annuì. “Esatto.”


Le persone erano agitate. Di cosa si trattava? La cosa mi intrigava, perciò mi avvicinai ed esaminai in dettaglio il volantino.


‘Ohu.’


(La Mero Company gareggerà con il Fabbro Khan sfidandosi nella produzione di oggetti. Il motivo per cui abbiamo scelto di farlo è perché rispettiamo Khan come uomo e ammiriamo le sue abilità. Se la Mero Company perderà, aiuterà Khan a tenere la sua fucina estinguendo il suo debito. Al contrario, se vinceremo la fucina passerà a noi, lasciando i diritti operativi a Khan. Il nostro obiettivo finale è la coesistenza con gli abitanti di Winston. La data della gara sarà annunciata a breve, perciò fate attenzione.)


Queste erano le parole stampate sui volantini delle persone. Sentivo che il giorno della gara si stava man mano avvicinando.


‘Heh. Non sono per niente nervoso. Non importa quanto abile sarà il fabbro assoldato dalla Mero Company, io sono il Discendente di Pagma!’


Come Discendente di Pagma, avevo l’’Abilità Maestria del Fabbro Leggendario.’ Anche se la Mero Company avesse assunto un fabbro, era altamente probabile che sarei stato io a creare un oggetto classificato come raro.


L’abilità da fabbro era così comune? Anche il più rinomato fabbro PNG era probabile fosse solo al livello avanzato.Di certo anche il mio avversario lo sarebbe stato. In quanto Discendente di Pagma, lo avrei sconfitto facilmente.


Le persone erano agitate.


“È facile per la Mero Company appropriarsi della fucina di Khan. Ma non potevano farlo con la forza e perciò hanno chiesto una sfida leale. Gli stanno dando un lavoro. Da quello che dicono, lo rispettano genuinamente.”


“Esatto. Anche se vincessero, gli permetterebbero di gestire la fucina? Allora è vero che la Mero Company ha in mente di creare del lavoro per i residenti?”


“Così sembra. Forse la Mero Company non è così male come pensavamo. Stanno cercando davvero di coesistere con noi.”


Sembrava una cosa veramente plausibile ascoltando le persone parlare.


‘La Mero Company... Avevano assoldato dei gangsters per minacciare Khan, perciò pensavo fossero delle cattive persone. Ma in realtà erano delle persone per bene. Allora perché i gangsters erano così arroganti? C’era stato un errore nel sistema di comando?’


La mia vaga ostilità nei confronti della Mero Company scomparve.


‘La Mero Company mi dato una missione che mi permetterà di ricevere 600 pezzi di oro. Non c’è bisogno di pensare male di loro. Già.’


La maggior parte delle persone presenti, incluso me stesso, cominciarono ad apprezzare un po’ la Mero Company. Tuttavia, per Khan era diverso.


“Ecco, questo è il motivo per cui mi hanno chiesto di fare una sfida! Quel Rabbit, non è un uomo qualunque!”


L’indignato Khan afferrò il volantino. <em>Chwaak!</em> E lo strappò. Poi si riavvicinò alle persone.


“Avete dimenticato tutte le vostre sofferenze ed umiliazioni semplicemente guardando questo pezzo di carta! La Mero Company è malvagia, sapeva sin dall’inizio dello sviluppo di Winston e ha usato l’informazione per monopolizzare la nostra terra. Vi hanno privato di tutto, siete diventati poveri e affamati. Cosa hanno fatto per noi sin da allora?”


Molte persone condivisero il pensiero di Khan.


“È vero, la Mero Company è il nemico! Commetteremo un altro sbaglio lasciandoci ingannare dai loro trucchetti? Non siate gentili con loro! Verremo pugnalati alle spalle e ci faranno cadere all’Inferno!”


L’affinità tra i residenti di Winston e la Mero Company era pessima. Il loro rancore verso la compagnia era molto profondo.


“Scusatemi.” Nel mezzo del furore, qualcuno alzò la mano. Gli occhi di tutti si posarono sull’uomo.


‘Un utente.’


I PNG avevano un nome in verde sulle loro teste. Ma il nome di quell’uomo era bianco. Significava che era un normale utente che non aveva fatto nessuna cattiva azione.


Khan gli chiese. “Giovanotto, non sei un abitante di questo villaggio.”


“Il mio nome è Huroi. Sono un normale visitatore venuto a Winston per la prima volta.”


“Capisco. Huroi, cosa vuoi chiedere?”


“Ecco, è possibile che vi sentiate a disagio ma... potreste lasciarmi parlare?”


“Avanti.”


I PNG erano a favore di una persona che hanno incontrato per la prima volta? A differenza di me, Huroi sembrava un viaggiatore di alto livello, o uno con un’alta reputazione nel continente.


“Secondo le voci che ho sentito quando sono arrivato qui a Winston... la Mero Company, che era a conoscenza del piano di sviluppo del villaggio, vi ha avvicinati e ha comprato terre ed aree commerciali da coloro che non sapevano di questo piano. Subito dopo, Winston ha fatto grandi passi avanti nel suo sviluppo e la Mero Company ha ricevuto grandi benefici. È esatto?”


“Si.”


“Siete stati obbligati a vendere le terre alla Mero Company?”


“No.”


“Allora le azioni della compagnia nei vostri confronti possono davvero dirsi senza scrupoli? Non siete stati accecati dal denaro quando avete venduto loro le vostre terre e i vostri negozi? Non avete provato a cambiare casa usando i soldi che avevate ottenuto? Ma non ve ne siete voluti più andare dopo aver realizzato in ritardo che Winston si sarebbe sviluppata e la situazione è diventata questa. Alla fine di tutto, chi dovreste incolpare non è la Mero Company, ma la vostra stessa ignoranza ed egoismo.”


“Cosa stai dicendo?”


“Sei chiaramente uno scagnozzo della Mero Company!”


L’atmosfera cambiò bruscamente, ma Huroi non indietreggiò.


“Una compagnia viene istituita per portare benessere! L’atto di approfittare delle informazioni per creare un monopolio è naturale per loro. Molti di voi la odiano, ma non c’è bisogno di essere nemici. Hanno fatto davvero qualcosa di sbagliato?”


“Questo bastardo sta parlando ancora!”


“Dovremmo chiudergli la bocca?”


Ai residenti non faceva piacere che la Mero Company venisse difesa. C’erano alcune persone così furiose da voler picchiare Huroi. Ma lui non era spaventato.


“Non sono stato assoldato dalla Mero Company! Il motivo per cui sto dicendo ciò siete voi. Tutti! Non provate a combattere contro di loro, ma coesistete. Questa è una scelta molto più saggia.”


Le persone infuriate si calmarono ascoltando le sue parole. Era evidente che Huroi le stesse persuadendo.


Allora Khan parlò. “Questo giovanotto si sta intromettendo negli affari altrui. Che intenzioni ci sono dietro un simile consiglio?”


Khan non nascose i suoi sospetti. Era convinto che il giovane fosse stato mandato dalla Mero Company.


‘Non è ovvio? Deve avere un valido motivo per dire queste cose.’


Ero certo che Huroi avesse ricevuto una missione dalla Mero Company. Se avesse convinto tutti l’avrebbe completata. ‘La maggior parte delle persone sono già state persuase. Non posso assolutamente permettere che accada. Devo interferire!’


Era irrilevante per me se la compagnia fosse un nemico o no. Allora perché mi importava? Il motivo...


‘La sfortuna degli altri è la mia felicità! Non voglio vederlo completare una missione davanti ai miei occhi. Lo farò fallire!’


Sì, era un motivo semplice. Volevo che Huroi fallisse la missione.
                                


                                



