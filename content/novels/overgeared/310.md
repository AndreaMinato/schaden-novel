---
weight: 310
title: Capitolo 310
pubDate: 2025-03-12T16:37:15.603Z
tags:
    - overgeared
---


Nel momento in cui l'anima di Braham fu aggiunta al Vascello dell'Anima...


Flash!


Si generò una luce blu che illuminò l'oscura caverna. Il cuore di Grid tremò selvaggiamente.


'Con la mia mano sto resuscitando un grande mago leggendario...!'


Braham Eshwald. Era colui che aveva stabilito il sistema magico attuale ed era considerato come il padre della magia. Le conquiste che si era lasciato dietro erano così grandi che meritava davvero di essere chiamato leggenda.


Grid avrebbe resuscitato quella persona con le sue mani! Si sentiva pieno di uno strano orgoglio a quel pensiero.






[I frammenti dell'anima di Braham sparpagliati in tutto il continente si sono riuniti nel Vascello dell'Anima.]






Nel momento in cui apparvero le finestre di notifica...


<i>Syuong! Syuuong!</i>


Dozzine di anime blu sfrecciarono attraverso l'entrata. Era davvero spettacolare. Osservare quelle anime che volavano nell'oscurità era come guardare l'universo. Se c'era un difetto era...


'Avrei dovuto creare una ciotola più bella.'


La ciotola prodotta da Grid era troppo semplice. Era di uno splendente color oro, ma la forma era quella di una ciotola di riso. I pezzi dell'anima di Braham erano il riso. Ad essere precisi, sembrava che qualcuno stesse cuocendo del riso blu.


'Cough... Mi dispiace, Braham.'


Era un'emozione vera. Grid aveva ricevuto l'anima di Braham e ne condivideva alcune emozioni e pensieri, quindi si era sviluppato un rapporto. Nonostante la sua diffidenza nei confronti di Braham, sentiva una certa affinità con lui.


Era totale imprudenza. Quella era l'intenzione di Braham. La sua anima fece a Grid una domanda, mentre cominciava ad unirsi al Vascello dell'Anima.






[Ricordi le parole che ti ho detto il giorno che ci siamo incontrati?]


“Vagamente.”






[La storia dice che Pagma è morto 100 anni fa. Ma io ti ho detto che è morto 300 anni fa. Ti sei mai chiesto perché?]






“Tu o la storia, uno dei due sta mentendo.”


Naturalmente, era più probabile che fosse Braham a mentire. Grid aveva ottenuto il diario di Wendy nell'assalto al doppelganger. Pagma era apparso davanti a loro 140 fa. In altre parole, Braham mentiva quando aveva detto che Pagma era morto 300 anni prima.


Tuttavia, la verità era diversa.






[No, non c'è menzogna. Entrambe le dichiarazioni sono vere. Pagma è morto 300 anni fa, ma è esistito 100 anni fa.]






'Che stai dicendo?'


La comprensione di Grid non era eccellente. Non riusciva a capire le parole di Braham.






[Ho incontrato Pagma per la prima volta 300 anni fa e ne fui colpito ben oltre l'ammirazione. Le sue abilità di fabbro eccedevano di gran lunga gli standard umani, cosa che stupiva persino me.]






Dopo quell'incontro, divennero amici. Braham guardava tutti dall'alto in basso, inclusi i suoi simili. Quella fu la prima e l'ultima volta che rispettò e socializzò con qualcuno.






[Pagma mi ha insegnato molto. Fui in grado di evolvermi ulteriormente grazie a lui.]






Avevano passato 10 anni insieme. La vasta conoscenza di Braham si esprimeva nelle tecniche di Pagma, contribuendo enormemente alla crescita di entrambi.






[Grazie a Pagma, fui in grado di studiare più a fondo la magia della vita eterna e riuscii a progettare il Vascello dell'Anima. Tuttavia, per crearlo, era necessario un minerale speciale, che trascende persino il divino minerale adamantio. L'unica persona che poteva creare quel minerale era Pagma.]






Il minerale che i due avevano creato si chiamava pavranio.


“Ma non hai detto che Pagma è morto di vecchiaia dopo aver creato il pavranio?”






[Pensavo fosse così.]






“...Pensavi?”






Erano parole significative. Mentre Grid rifletteva, i frammenti dell'anima di Braham si combinarono in un unico pezzo. La luce blu, che ricordava un mare limpido, mutò in un sinistro colore rosso.






[Discendente di Pagma, la mia anima è diventata perfetta. Ed è tutto grazie a te.]






“Smettila con queste chiacchiere su Pagma. Dammi le ricompense che hai promesso.”






[Ma non è strano?]






“Cosa?”






Le parole di Braham intendevano far crescere la sua curiosità. Grid si accigliò irritato e Braham vomitò delle parole spaventose.






[È possibile resuscitare solo con un'anima perfetta? Non c'è un corpo.]






“...!”


Gli occhi di Grid si spalancarono. Finalmente si accorse che qualcosa non andava. L'anima di Braham volò verso di lui, mentre estraeva frettolosamente Failure dal suo inventario.


[Dammi il tuo umile corpo!]


'Stronzate!'


Cos'era quell'assurdità? Che tipo di missione era quella? Grid non riusciva affatto a comprendere la situazione.


'La condizione per il completamento della missione era di produrre il Vascello dell'Anima!'


Grid l'aveva già creato. La missione della Resurrezione del Grande Mago avrebbe dovuto essere completata. Ma piuttosto che ottenere il completamento della missione, Braham stava puntando verso di lui. Quell'azione andava contro il sistema.


'È un bug? Pensavo che in questo gioco non ci fossero bug! Maledizione!'


Sarebbe stato lui il primo utente a trovare un bug in Satisfy?


'Perché succede sempre a me...?!'


Grid brontolò e si lamentò con gli dei, mentre lottava contro l'anima di Braham. L'anima lo circondò e lo evitò, prima di entrare nel suo corpo.






[Il Grande Mago Braham sta cercando di portarti via il tuo corpo.]






[Il corpo del giocatore è ben protetto. Il tentativo di Braham è stato neutralizzato.]






'Quindi è così...! Non c'è un bug in Satisfy!'


L'espressione terrificata di Grid mutò in delizia quando spuntò la finestra di notifica. Braham si rivolse a Grid, ormai sollevato.






[Non te l'ho detto quando eravamo al Mare Rosso? Guardati da quelli che possono minacciarti.]






“Perché continui a predicare dopo aver cercato di pugnalarmi alle spalle? Bastardo! Stavi cercando di prenderti il pavranio ed evitare di insegnarmi la magia, vero?” 






[È un equivoco. Come sai, solo tu e Pagma potete controllare il pavranio. Ad eccezione del Vascello dell'Anima, il pavranio è solo un semplice minerale nelle mie mani. Inoltre è molto facile per me insegnarti la magia. Manterrò la mia promessa.]  






“...?”


Non era quello che aveva cercato di ucciderlo un momento prima?


'Un disturbo della personalità?'


Ad esempio, personalità multiple. Poi una finestra di notifica apparve davanti al sospettoso Grid.






[Hai completato la missione 'Resurrezione del Grande Mago'.]






[Hai ottenuto 17 pezzi di pavranio.]






[Hai ottenuto l'incantesimo 'Missile Magico'.]






“Cosa...?”


Era incoraggiante che avesse completato la missione sano e salvo. Era anche contento di aver ottenuto una gran quantità di pavranio. Ma aveva effettivamente imparato Missile Magico?


Gioia e rabbia.


“Tu... Tu!”


Un grande mago leggendario gli aveva insegnato una magia di base? La faccia di Grid si infiammò quando Braham parlò.






[Cerca di capire. Hai commesso un crimine rubando il pavranio per un anno e mezzo, ma adesso mi sento bene e ti perdono.]






L'anima di Braham rimase arrogante fino alla fine, mentre svaniva.


“Maledizione...! Maledizione!”


Grid urlò quando rimase solo. L'anima di Amoract guardò attentamente Grid dall'altare.


'Il Macellaio dei Servi di Yatan. Si è guadagnato il favore di Braham.'


<i>Sururuk.</i>


L'anima di Amoract scomparve dalla caverna. Aveva fallito nel trasformare Yura in un demone, ma era riuscito ad escogitare un modo per tenere Marie Rose sotto controllo, dunque il suo compito nel mondo umano era stato completato.






***






“Alla fine, tutto è andato secondo i piani.”


L'ufficio del presidente del consiglio di amministrazione nella sede centrale del Gruppo S.A. Lim Cheolho sorrise con amarezza mentre monitorava la Caverna di Ludhadan.


Braham. Era un'esistenza misteriosa. Era stregato da un irresistibile desiderio di conoscenza e aveva finito per fare esperimenti sul suo stesso clan. Braham invidiava il suo discepolo Mumud, ma non gli aveva mai fatto del male, nonostante avesse intercettato i suoi risultati. Inoltre odiava e sentiva la mancanza dell'amico che l'aveva tradito.


Tuttavia...


'Ha cercato di uccidere Grid, ma gli ha accordato anche il suo favore.'


Così come Grid si era sentito vicino a Braham a causa dell'assimilazione delle loro anime, anche Braham aveva sentito la vicinanza con Grid.


Oppure potrebbe aver giudicato Grid all'altezza dopo che ha ereditato l'abilità di Pagma.'


Era difficile giudicare Braham. Era un'esistenza imperfetta che avvertiva un conflitto tra i suoi istinti e l'umanità che aveva acquisito. Lim Cheolho era sempre stato interessato a Braham, la cui personalità era cambiata drasticamente dopo aver perso la vita eterna e aver cominciato a vivere da umano.


“Vive una vita in cui mente a se stesso e agli altri, chiudendo un occhio sul suo io che cambia... È un'esistenza isolata.”


Indipendentemente da quanto fosse tragica, la storia di Satisfy proseguiva secondo la sequenza programmata. Forse non cambiava molto per gli utenti che giocavano, ma il progresso della storia era divertente da seguire nei panni dell'osservatore. 






***






“Ah...”


Grid sospirò quando rimase solo nella caverna.


“Missile Magico... Sono un mago con Missile Magico...”


Missile Magico era un incantesimo di base che i maghi acquisivano al livello 10. Era elementare, per cui l'efficienza del suo potere magico era terribile. Era difficile anche solo fare un graffio a qualcuno con  un certo livello di resistenza magica. L'unico vantaggio era l'elevata velocità di formulazione.


'Se lo uso adeguatamente, posso sfruttarlo per distrarre il nemico o per limitare i suoi movimenti.'


Naturalmente, non avrebbe arrecato nessun danno se la resistenza magica del nemico fosse stata alta.


'Posso usarlo solo per cacciare gli Slime...'


Adesso che era al livello 301, difficilmente si sarebbe ritrovato a cacciare Slime.


“Ah, davvero.”


Grid brontolò e verificò le informazioni di Missile Magico.






[Missile Magico (Potenziato) Lv. 1]






Un missile magico sviluppato dal grande mago leggendario che ha stravolto completamente la formula di attivazione. 


Vanta un tremendo potere, ma consuma molte risorse.


Infligge al bersaglio un danno equivalente al doppio del tuo potere magico attuale. È anche in grado di aggirare la resistenza magica del nemico.


Consumo delle Risorse: 400 Mana.


Tempo di Formulazione: 1 secondo.


Tempo di Ricarica: 5 secondi.


“Che tipo di Missile Magico usa 400 Mana?”


Consumava più Mana di Arte della Spada di Pagma, Collegamento. Un incantesimo di livello Principiante consumava lo stesso Mana di un'abilità leggendaria?


'Ma cos'è questo..? Heok?'


Grid scorse velocemente la spiegazione dell'incantesimo e, a scoppio ritardato, ne rimase scioccato.


'Infligge un danno che è il doppio del mio potere magico? Aggira la resistenza magica?'


E invece un Missile Magico regolare?






[Qualcuno di voi ha le informazioni di Missile Magico?]






Grid chiese nella chat della gilda e alcuni maghi condivisero le informazioni della loro abilità.






[Missile Magico Lv. 10 (Maestro)] 






È uno degli incantesimi di base.


Infligge un danno al bersaglio equivalente al 5% del tuo potere magico corrente.


Consumo delle Risorse: 20 Mana.


Tempo di Formulazione: 1 secondo.


Tempo di Ricarica: 2 secondi.


“Wow.”


Veniva fuori che non si trattava di un comune Missile Magico. L'incantesimo che Braham gli aveva donato era una magia leggendaria. Il potere magico di Grid era basso rispetto ad altri maghi, ma non era male da usare come asso nella manica.


“...Non posso odiarti.”


L'opinione di Grid su Braham stava migliorando. Il rapporto con lui avrebbe potuto finire lì.






Traduzione di Martina Procida


Editing di Libusemumei




                                


                                



