---
weight: 312
title: Capitolo 312
pubDate: 2025-03-12T16:37:15.603Z
tags:
    - overgeared
---


In seguito al test sul Missile Magico, Grid si diresse alla fucina di Khan. Grazie al giovane, l’anziano fabbro era riuscito a raggiungere il Livello 7 dell’Artigianato Avanzato, ed era un fabbro molto più capace rispetto a quando si trovava a Winston.


Aveva supervisionato ed insegnato a più di 80 giovani fabbri, mentre produceva rifornimenti a Rabbit e all’esercito che li commissionava.


“Non sembri ringiovanito?”


Il volto di Grid si illuminò, non avendo visto Khan per lungo tempo. Il vecchio aveva un aspetto migliore di prima e ridacchiò.


“Interagendo con dei ragazzi, non è normale diventare più giovane e più in salute? Tutto questo grazie a te. Sono così felice di averti potuto incontrare al termine della mia vita e godere di una tale benedizione.”


“Sono felice che tu sia felice.”


Grid conosceva Khan dai tempi in cui era un giocatore invisibile, e l’affetto che provava per il fabbro era infinito. Per Khan era lo stesso.


“Per il resto della mia vita, lavorerò sempre duramente per te. Alleverò i fabbri di Reidan finché non morirò.”


“No, sei ancora giovane e in salute, quindi ti rimane ancora tanto tempo. Non dirlo nemmeno per scherzo. Huh?”


Grid diede un’occhiata al castello a scoppio ritardato. Gli altri fabbri lo osservavano agitati, avevano smesso di lavorare da quando il duca era entrato ed erano anche ansiosi. 


“Avete lavorato duramente. Non fate caso a me e continuate a fare ciò che stavate facendo.”


“Si!”


I fabbri chinarono profondamente il capo e tornarono ai propri posti. Grid si affiancò a Khan e li osservò.


“Ci sono già due fabbri che sono saliti al rango intermedio.”


Erano passati soltanto sei mesi da quando Reidan aveva cominciato ad allenare fabbri, e il fatto che ce ne fossero già due al rango intermedio era sinonimo di una crescita incredibile.


“L’ambiente è buono. Possono sempre osservare le opere di un fabbro leggendario, perciò il loro talento può sbocciare più velocemente.”


Esatto. Era inutile aver un talento eccellente se l’ambiente circostante non li supporta. Il motivo per cui i fabbri di Reidan potevano migliorare rapidamente era perché ricevevano insegnamenti da Grid e da Khan, e avevano un ottimo spazio dove lavorare.


“Ti prego, continua a lavorare a lungo Khan, finché non saranno diventati tutti artigiani.”


Khan era stato il primo amico nella vita di Grid, per questo era più importante di chiunque altro e desiderava vivesse per lungo tempo.


“Capisco. Sopravvivrò ostinatamente e allenerò 10,000 artigiani.”


Era una battuta, ma Grid voleva diventasse realtà.


“Non vedo l’ora.”


“Hah, seriamente. Vuoi che questo vecchio esageri.”


 “Non invecchierai. Sarai in piena attività anche quando avrai 70 anni.”


“Quindi sarò in gabbia?”


“Oh, è una buona idea, sai?”


Il Duca Grid e il cittadino comune Khan; una strana amicizia. La differenza fra i due era maggiore di quella fra il cielo e la terra, eppure erano in così buoni rapporti...


‘Davvero, il nostro maestro è incredibile!’


I giovani fabbri provarono ancora più rispetto per Khan ed erano traboccanti di entusiasmo.


Ttang! Ttang!


Il suono dei colpi di martello a Reidan, quel giorno, non si fermò.


***


Grid aveva appurato ci fossero fabbri promettenti e talentuosi, ed era pieno di gioia mentre Irene lo accoglieva.


“Caro marito~”


Irene corse fra le braccia del marito con un ampio sorriso. Come sempre, esprimeva liberamente il suo affetto nei confronti di Grid. Il suo amore era delizioso e prezioso per il fabbro, che aveva poca esperienza nell’essere amato da qualcuno.


“Sono contenta tu sia tornato sano e salvo.”


Irene affondò il volto nell’ampio petto del marito. La sua pelle, soffice e pulita, emanava un piacevole profumo.


“Mi sei mancato così tanto.”


“Anche io volevo vederti.”


Il duca baciò la fronte della consorte. Le parole erano state meravigliose. Era una visione inimmaginabile per il normale Grid.


“Proprio così...”


Lauel vide il fabbro e la giovane e sul suo volto nacque un sorriso eloquente. Si coprì metà volto con una mano e indirizzò uno sguardo provocatorio nei confronti del giocatore coreano.


“L’ho visto al notiziario, ma adesso ne sono convinto.”


“Di cosa?”


Grid era confuso per le parole di Lauel e lo guardò in modo interrogativo.


Kukuku, le sue spalle tremarono mentre rideva.


“Devi essere stato il mio unico amico e rivale in una vita passata, Angel Sylvanus.”


“...”


La sindrome chunibyo (*) di Lauel era in piena fioritura dopo aver visto i capelli bianchi di Grid. Lo aveva riconosciuto come suo simile e incluso nella sua visione del mondo illusoria.


‘Quando verrà guarita questa malattia...?’


Tsk, Grid ignorò Lauel e toccò il ventre di Irene.


“Fra due mesi potrò incontrare Gold.”


“Huhuhu, esatto. Desidero che quel giorno arrivi velocemente.”


“...Gold?” Il volto di Lauel si distorse, tornando in sé stesso. “Grid, hai intenzione di chiamare tuo figlio Gold?”


Di certo, non avrebbe chiamato suo figlio in quel modo, no? Era qualcosa che non sarebbe dovuto succedere, e anche la possibilità che si potesse chiamare Grid II era molto alta. 


“Devi considerare la posizione del bambino nel dargli un nome!”


Grid osservò bruscamente Lauel.


“Che stai dicendo? Non sono abbastanza folle a chiamare mio figlio Gold? E’ solo un nome temporaneo.”


“D-davvero?”


Era sollevato. Il gusto nei nomi di Grid era troppo cattivo. Lauel, poi, chiese ancora.


“Come chiamerai il bambino una volta nato?”


Grid rispose con espressione sicura, “Stavo pensando a Grene dopo Irene.”


“Prego?”


“Grene.”


“...?”


Era uno scherzo?


‘Certo che è uno scherzo.’


Lauel voleva crederci, ma l’espressione orgogliosa di Grid e la reazione di Irene erano terribili.


“Oh cielo, marito caro. Il nome Grene è troppo adorabile. È un nome dolce e carino che starebbe bene sia per un maschietto che per una femminuccia.”


‘Che diavolo...?’


Era spaventoso. Irene pensava che qualsiasi suggerimento del marito fosse buono. Nessuno sapeva che questo amore e questa fede scaturivano dalla destrezza di Grid.


***


Una volta nel suo ufficio, Grid chiamò Piaro e gli fece una domanda.


“Cosa sai del 3° Principe dell’Impero Saharan?”


“È il terzo figlio della defunta Imperatrice Aria ed ha una personalità introversa, a differenza dei suoi fratelli. L’ho visto solamente poche volte e non conosco altri dettagli. Perché mi stai improvvisamente chiedendo di lui?”


“Questo.”


Grid estrasse lo Scudo d’Ametista dal suo inventario. Gli occhi di Piaro si spalancarono per la sorpresa.


“Come fai ad avere questo...?”


“Un mostro chiamato Guardiano della Foresta lo ha droppato. In origine era un oggetto d’onore?”


“È un simbolo che viene ereditato dal capitano dei Cavalieri Rossi di generazione in generazione.”


“Ha qualcosa di speciale?”


“Si, è semplicemente uno scudo dall’aspetto meraviglioso. La prestazione in sé non è molto buona.”


“Allora perché il 3° Principe lo sta cercando?”


“Il 3° Principe...?”


“Sembra stia cercando diverse cose.”


“Hmmm.” Piaro rimembrò improvvisamente un accaduto. “Ciò mi ricorda che una volta il 3° Principe si era interessato ad un certo rituale. Il suo hobby sono proprio i rituali, perciò potrebbe star collezionando degli oggetti necessari ad essi.”


“Rituale? Che rituale?”


“Non lo so. È solo molto probabile che lo Scudo d’Ametista sia utile come oggetto per il rituale.”


“Hmmm.”


Che fosse un rituale di magia nera?


‘È una vergogna.’ Sarebbe meglio non cedere questi oggetti al 3° Principe. ‘Ma potrebbe essere una missione relativa ad un episodio, quindi non posso ignorare completamente la cosa...Beh, osserverò la situazione e agirò di conseguenza.’


In primo luogo, non era urgente. Grid aveva priorità diverse. In quel momento, Lauel inviò un sussurro a Grid.


- È arrivato un ospite.


‘Ospite?’


Costui non doveva essere normale se era riuscito ad arrivare a Reidan, In particolare, questa persona doveva essere importante se Lauel lo stava informando. 


- Chi è?


- Chris.


- Chris? Il 3° classificato nelle classifiche globali?


- Si.


Chris era il capo della Gilda Giant, la più grande delle sette gilde. Grid non aveva sentito parlare di lui dalla Prima Competizione Nazionale e dall’invasione dei golem a Reinhardt. 


‘Ma Chris ha una relazione ostile con la Gilda Tzedakah.’


Perché avrebbe corso un rischio per arrivare qui? Grid ne fu intrigato e si alzò immediatamente dalla sua postazione.


- Portalo in salotto.


***


La Gilda Giant aveva perso il proprio territorio dopo l’invasione dei golem e aveva attraversato tempi duri per 6 mesi. In particolare, la reputazione di Chris era stava colpita duramente, poiché era stato sconfitto da Regas nella Competizione Nazionale.


Chris e la Gilda Giant, però, non ne rimasero frustrati. Avevano superato le difficoltà! Il loro potere era diventato più grande di prima e, cosa importante, Chris aveva ottenuto una seconda classe molto utile. Era di molto più potente di prima.


Tuttavia, c’era un problema. Non riusciva a trovare un’arma soddisfacente. Nonostante avesse controllato sui siti di scambio di oggetti e sui siti di aste in-gioco 24 ore al giorno, non era saltata fuori un’arma adatta. Lentamente Chris diventava nervoso perché sapeva quanto fossero importanti gli oggetti nel gioco.


Per questo motivo, aveva cercato Grid.


“Creami l’arma più forte.”


Questa era la prima volta che il giocatore coreano incontrava il 3° utente in classifica, che aveva visto soltanto da lontano nei notiziari. In passato, la Gilda Giant aveva avuto un conflitto con la Gilda Tzedakah, ma Grid non aveva alcun rancore personale contro Chris.


Tuttavia, gli altri membri della Gilda Tzedakah erano un problema.


“Ricordo che Jishuka ti odia abbastanza. Perché dovrei ignorare i membri della mia gilda per crearti un oggetto?”


Grid era avvantaggiato, essendo al momento in una posizione molto più alta. Certo, il fabbro non intendeva questo, ma funzionò eccellentemente. Chris si trovava in una brutta posizione e dovette inchinarsi davanti all’altro.


“Ti darò molto denaro. Inoltre, la Gilda Tzedakah non ha un grande risentimento verso di me.”


“Allora perché c’è stata una faida?”


“È stato a causa della mia competizione unilaterale, e la Gilda Tzedakah non ha evitato la battaglia.”


Quando avevano giocato il gioco L.T.S, Chris e la Gilda Giant erano stati sempre sconfitti dalla Gilda Tzedakah. Il rancore si era profondamente radicato e il senso della competitività si era esteso a Satisfy. 


Al contrario, la Gilda Tzedakah non degnava nemmeno di uno sguardo la Gilda Giant. Era la vittima ad aggrapparsi a questo legame.


“Controllerò. In ogni caso, quanto pagheresti se producessi un oggetto per te?”


“Ti darò qualcosa di molto più prezioso del denaro.”


Chris tirò fuori una pozione dal suo inventario. Grid spalancò gli occhi esaminandone i dettagli.


‘Elisir...!’


Era una pozione rara difficile da ottenere, anche dopo aver pulito cinque città di vampiri. Compagnie con grandi risorse e utenti in classifica che puntavano in alto la desideravano, ma era una risorsa rara e il prezzo schizzò alle stelle.


Gli elisir erano anche necessari a Grid, in particolare, quello per l’agilità. Per far sì che la sua arte di spada diventi più potente, era necessario rendere la sua agilità equivalente alla forza. Per pura coincidenza, l’elisir che Chris gli presentava, era proprio l’elisir di agilità.


Il cervello di Grid si mise rapidamente in moto.


‘È un affare che deve essere accettato incondizionatamente.’


Tuttavia, c’era un problema: Chris sarebbe potuto diventare un nemico di Overgeared. Ovviamente, avrebbe dovuto evitare il rendere i suoi nemici più forti.


‘Ma è un affare troppo buono da rifiutare...Aha.’


Ssik.


Un sorriso audace comparve sul volto di Grid mentre contemplava l’elisir davanti a lui.


(*) Sindrome chunibyo = Il termine Chunibyo deriva da un termine colloquiale giapponese che si traduce con ‘sindrome del secondo anno di scuola media’ oppure ‘sindrome dell’ottavo anno’, tipicamente usato per descrivere gli adolescenti che hanno manie di grandezza o che vogliono disperatamente spiccare convincendosi di avere conoscenze o poteri nascosti. Il termine è stato reso popolare in manga, novel ed anime, come ad esempio ‘Chunibyo demo koi ga shitai!’ (Anche con la sindrome da seconda media vorrei amare!).


Traduzione di MoonRoro29


Editing di Libusemumei 
                                


                                



