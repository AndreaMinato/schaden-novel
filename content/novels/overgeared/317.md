---
weight: 317
title: Capitolo 317
pubDate: 2025-03-12T16:37:15.604Z
tags:
    - overgeared
---


Per tenervi compagnia in questi giorni difficili, abbiamo pensato di scontare i capitoli di Overgeared: un capitolo in più ogni 5 euro di donazione.


Per le donazioni: http://paypal.me/manuelamusmeci


“Sigh… È dura, è dura.”


“È troppo difficile raggiungere la quota. Ha senso il fatto che ci siano solo 400 persone che lavorano in questi ampi campi? Guardando le dimensioni, il numero dei lavoratori dovrebbe essere almeno 10 volte più grande.”


“Dannazione! Se questa è una città agricola, aumenta il numero di contadini!”


“Vogliono risparmiare i soldi sul costo della manodopera. Ho sentito che Grid è piuttosto parsimonioso.”


“È ben oltre il livello della parsimonia. Tagliare i costi della manodopera e rapire i giocatori per farli diventare contadini, è una cosa che le persone normali farebbero?”


I 21 giocatori presi da Piaro e obbligati a lavorare. Si lamentavano di Grid ogni volta che si riunivano. Questo perché erano convinti che Piaro, che li aveva rapiti e fatti diventare contadini, lo stesse facendo sotto ordine di Grid.


Tuttavia, il motivo per cui non erano scappati era per le ricompense della missione nascosta. Onestamente, erano felici di aver ottenuto una missione nascosta e non provavano alcuna ostilità nei confronti di Grid. La ragione che li aveva condotti a Reidan, era perché volevano unirsi a Overgeared e di base a loro piaceva Grid.


Ma il lavoro era troppo duro, perciò era difficile sopravvivere a meno che non si lamentassero. Era inevitabile che il nome di Grid venisse menzionato di frequente.


“Sono nuovi?”


I giocatori che si stavano lamentando mentre lavoravano nei campi, si concentrarono su un punto solo. Lontano, Piaro stava conducendo cinque persone.


“Questa volta si tratta di un gruppo di cinque persone.”


“Tzè, tzè, poveri ragazzi.”


Il livello medio dei 21 giocatori era di 270. Dovevano essere almeno di quel livello per potere attraversare il deserto fino a Reidan. Anche il gruppo di cinque persone doveva essere di alto livello. Non era troppo assurdo il fatto che venissero trascinati come cani per diventare dei contadini? Provarono un senso di compassione.


“Eh?”


I giocatori, che stavano guardando con compassione i cinque nuovi arrivati, entrarono in confusione. La Gilda Gigante era una delle migliori gilde. In particolare, i Cinque Capitani erano giocatori al terzo avanzamento e Chris era 3° nella classifica globale, perciò erano ad un livello nettamente superiore per quei giocatori. Ma non erano nemmeno al livello di Piaro?


‘Quel contadino pazzo è più grande di quanto pensassimo!’


I giocatori erano rimasti meravigliati, mentre Piaro presentava loro il gruppo di Chris.


“Ci sono nuovi contadini. Spero che in futuro andrete d’accordo con loro.”


“Chi è il contadino?”


“Dannato bastardo!”


Chris, il 3° giocatore in classifica, capo della Gilda Gigante e visconte del Regno di Eternal, venne presentato come nuovo contadino! I capitani tremarono per l’atteggiamento assurdo di Piaro.


Ma Chris non ne rimase offeso. L’avversario era più forte di lui. Nonostante fosse stato in grado di ucciderlo, Chris era stato risparmiato ed aveva ottenuto una missione nascosta. Non intendeva fare storie.


“Vediamo di andare d’accordo.”


Chris salutò i contadini anziani con rispetto. I Cinque Capitani furono obbligati ad inchinare le loro teste.


“L- Lavoreremo sodo.”


Quel giorno, Chris e i Cinque Capitani si unirono all’allenamento divertente ed eccitante.


Una strana voce iniziò a circolare in rete. Il capo della Gilda Gigante e i Cinque Capitani erano diventati servi di Grid. Era una voce a cui non si poteva credere. Nessuno credette alla voce.


“Cos’è questa assurdità?”


Grid fu più incredulo di chiunque altro.


***


Grid aveva ottenuto 27 pavranium per aver aiutato con la resurrezione di Braham. Inizialmente, c’erano 28 pavranium. Tuttavia, uno di questi era diventato il Contenitore dell’Anima ed era entrato in possesso di Braham.


‘Fa male non poterne avere uno, ma…’


Fortunatamente, tutti i 27 pavranium avevano ricevuto la benedizione dai quattro dei. In quanto padrone del pavranium, Grid ricevette un potenziamento del 15% sul suo potere d’attacco, sulla difesa, sul recupero e sul potere magico. In quanto oggetto esclusivamente di classe leggendaria, il pavranium sembrava davvero un imbroglio.


‘È stato solo grazie a Braham se sono riuscito a ricevere la benedizione di Dio Yatan, perciò non diamo troppo peso al fatto di avergli dato un pavranium.’


In confronto al passato, Grid era diventato una persona molto positiva e generosa. In realtà, poco tempo prima, aveva ridotto il costo delle riparazioni di Chris di 2 monete d’oro.


‘2 monete d’oro sono due porzioni di ramen.’


Poteva immaginare quanto Chris avesse apprezzato il gesto. Grid non dubitava del fatto che Chris avrebbe provato un forte affetto nei suoi confronti. Pensò ad una futura alleanza con la Gilda Gigante, poi si chiese cosa avrebbe dovuto fare con il pavranium.


‘Posso creare la Lancia di Lifael.’


La Lancia di Lifael era l’arma più forte in circolazione. Era una verità innegabile. Sfortunatamente, era un’arma inefficace per Grid. La lancia non veniva influenzata dall’Arte della Spada di Pagma e lui era stato avvelenato dal suo potere divino quando aveva utilizzato Oscuramento.


‘È sufficiente avere come armi lo Spadone di Grid, Failure e Yakult.’


Allora sarebbe stato meglio creare un’armatura?


Grid era equipaggiato con l’armatura, i guanti e la corono di Luce Sacra che erano stati realizzati da Pagma, e vantavano una prestazione eccezionale se indossati come set. Inoltre, riusciva efficacemente a passare dagli Stivali di Grid agli Stivali di Braham.


D’altro canto, gli mancava uno scudo. Ma Grid usava lo spadone come arma, perciò non c’era modo di utilizzare uno scudo.


‘Esiste qualcosa di speciale che non sia un’arma o un’armatura?’


Il pavranium era un minerale con una volontà propria. Considerava la sicurezza di Grid come priorità principale e si muoveva secondo il proprio giudizio. Risultava più efficace donargli la libertà piuttosto che bloccarlo al suo corpo. Quale era l’oggetto migliore per sfruttare questa libertà?


‘Un simbolo della libertà…’


“Spuntino.”


“… È lo spuntino. Eh?”


Grid si accigliò. Lo spuntino? Chi era la persona che aveva improvvisamente interferito con i suoi profondi pensieri dicendo delle assurdità? Grid volse lo sguardo in quella direzione. Il tipo che aveva dedicato se stesso alla caccia dei mostri da quando era giunto a Reidan, ora stava riposando sul davanzale della finestra.


“Dammi uno spuntino! Dammelo! Miao!”


Aveva proprio un atteggiamento orgoglioso e arrogante. Era quasi un comando.


“Hai perso il senno? No, innanzitutto, perché cerchi uno spuntino? Non mangi le anime dei mostri o degli umani?”


“Quello è cibo! Gli spuntini sono spuntini, miao!”


“Quale idiota ti ha mostrato il concetto dello spuntino…?”


“Tua moglie! Miao!”


“…”


Lasciando perdere dove avesse imparato il termine ‘moglie’, stava parlando di Irene.


‘Ho sentito che in questi giorni Irene ha l’hobby di preparare le torte.’


Irene era la figlia di un conte, perciò non aveva mai imparato a cucinare. Ora, dopo essere giunta a Reidan, voleva imparare a cucinare e a fare i dolci, così da poter dare a Grid una piccola gioia. Grazie a lei, i membri Overgeared e i soldati potevano godersi qualche dolce spuntino. Sembrava che si fosse aggiunto anche Noe.


“Sigh, va bene. Schiaccia un pisolino e non interferire con il mio lavoro.”


Grid decise di ignorare Noe e ricominciò a pensare a cosa creare con il pavranium.


‘Un oggetto che possa evidenziare il vantaggio del muoversi di sua volontà…’


“Un orsacchiotto.”


“… Un orsacchiotto andrebbe bene… ah, tu.”


Grid corrucciò il viso. Un orsacchiotto? Chi stava interferendo questa volta? Il furibondo Grid si girò verso il proprietario della voce. Era Randy, che aveva le sembianze di una ragazzina.


“Ho ricevuto un orsacchiotto da Irene!”


Randy apparve puro e carino mentre mostrava l’orsetto. Grid annuì in malo modo verso la bambina.


“Va bene. Vai a giocare con l’orsacchiotto.”


“Sì!”


Randy sorrise e andò vicino a Noe per giocare con l’orsetto. Ma il suo gioco non durò a lungo. Noe infastidì Randy colpendo ripetutamente l’orsacchiotto.


“… Diventerò pazzo.”


Randì iniziò a piangere mente Noe rise, interrompendo il momento di meditazione di Grid. Così li cacciò fuori. Poi ricominciò a pensare.


‘L’oggetto che dovrei creare con il pavranium…’


“Per favore, realizzate degli strumenti per la coltivazione.”


“… Gli strumenti per la coltivazione sono la risposta… ah.”


Il volto di Grid si distorse come fosse un demone. Attrezzi per la coltivazione? Questa volta, gli avevano lanciato l’acqua fredda! Il proprietario della voce era Piaro. Questo stava indossando degli abiti macchiati di sporco. Grid non poteva più fare finta di niente.


“Piaro, qual è il tuo lavoro?”


“Sono il capo della Divisione dei Cavalieri Overgeared, comandante di Reidan e contadino.”


“Non c’è qualcosa di strano nella descrizione?”


“No.”


Grid non riusciva affatto a capire.


“Perché cavolo continui a rimanere attaccato alla figura del contadino? Stai svolgendo i tuoi doveri in quanto cavaliere capitano e comandante di Reidan?”


“Sì.”


Piaro rispose senza esitazione. Era orgoglioso delle sue responsabilità.


“Allora sono felice. Ma il tuo obiettivo nel diventare maestro di spada? Se non hai tempo a causa dei tuoi doveri, non sarebbe meglio smettere di coltivare e allenarti nella tua spada?”






[È nato un contadino leggendario!]


Il personaggio principale della finestra di notifica che tutti i giocatori di Satisfy avevano visto, non era Piaro. Grid ne era certo, ma non poteva fare a meno di sentirsi nervoso. In questo caso, il suo senso di disagio risultò corretto.


“Ho capito che sono un contadino, non un maestro di spada.”


“…”


Grid non era più uno sciocco. Piaro era fedele al suo ruolo di contadino. Si diceva che l’invasione di Reidan da parte delle sette gilde fosse stata respinta dai contadini. I giocatori che facevano il lavoro di campo e così via. Tutte queste cose attestavano il fatto che Piaro fosse un contadino leggendario.


Grid non voleva semplicemente ammetterlo.


Maestro di Spada Muller. Grid sperava che la forza di Piaro sarebbe stata riconosciuta come la più forte tra le leggende.


“… È perché il tuo talento non è sufficiente per raggiungere il picco dell’arte della spada? Alla fine, hai rinunciato e sei diventato un contadino.”


Grid non riuscì a nascondere la propria rabbia mentre cercava di provocare Piaro.


“…”


Piaro conosceva il ruolo che Grid voleva per lui. Conosceva il senso di perdita che Grid avrebbe provato. Piaro era determinato a dimostrare il proprio valore a Grid. Avrebbe dimostrato che era superiore in confronto a quando era stato un grande spadaccino.


“La coltivazione rappresenta le fondamenta delle nostre vite ed ha molto più valore di qualsiasi altra cosa al mondo. Ho semplicemente scelto un percorso più prezioso.”


“Le donne possono raccogliere i raccolti. Non sei solo tu capace di coltivare.”


“Tuttavia, sono l’unico che può dominarla.”


“Perché hai bisogno di dominare la coltivazione? Ah, per creare un buon raccolto? È una cosa molto marginale. Se hai del potere, puoi occupare più territori. Allora ci saranno più persone e con loro possiamo assicurarci una grande quantità di cibo. È molto più vantaggioso sviluppare le forze armate per mirare a molte terre.”


“Dominare la coltivazione non è semplicemente sviluppare i raccolti. Posso esercitare più potere se posseggo la comprensione della natura. Posso essere certo di essere necessario al Mio Signore.”


“Davvero? Allora dimostralo. Che tipo di potere può esercitare un agricoltore?”


Questo era ciò che desiderava Piaro. Voleva arrivare a questo punto dal momento in cui aveva chiesto degli attrezzi per la coltivazione.


‘Devo essere riconosciuto dal Mio Signore.’


Avrebbe fatto conoscere a Grid la grandezza di un agricoltore. Piaro tirò fuori il suo aratro a mano, mentre Grid si armò con Failure e lo Spadone di Grid.


Ti farò ritornare alla tua forma originale. Le tue mani servono per stringere una spada, non uno sporco attrezzo per coltivare!”


Al momento, Piaro non era sano di mente. Grid doveva farlo tornare sulla giusta strada. Indossò la Benda all’Occhio del Macellaio e utilizzò Ira del Fabbro per sopraffare Piaro. Egli fece un’espressione triste.


‘Il suo talento è trascurabile in confronto a Kraugel e a Chris.’


Grid aveva fatto passi da gigante da quando aveva sconfitto il Doppelganger di Pagma, ma il suo signore fondamentalmente era un incapace. Era improbabile che da allora la sua crescita fosse continuata.


‘Sarete avvelenato dalla frustrazione dopo che avrete perso, ma sono convito che riuscirete a superare questo avvelenamento come al solito.’


Piaro avrebbe prima alleviato il peso dimostrando il proprio valore. Piaro osservò e bloccò lo spadone blu che Grid stava maneggiando, poi contrattacco mentre evitava uno spadone blu scuro. Nella sua mente, Grid era già crollato.


Ma qual era la specialità di Grid? Era il potere di superare il buon senso e distruggere le predizioni.


Chaaeng!


“…!”


Non appena lo spadone blu e l’aratro a mano collisero, gli occhi di Piaro si spalancarono.


Traduzione di Blakriss


Editing di Libusemumei
                                


                                



