---
weight: 32
title: Volume 1 - Capitolo 32
pubDate: 2025-02-27T07:44:20.598Z
tags:
    - overgeared
---


“Ehi, tu…”


Nel momento in cui stavo per interrompere Huroi, Khan mi frenò.


“Lascia fare a me.”


Khan mi lanciò uno sguardo di ringraziamento prima di avvicinarsi a Huroi. Poi annuì.


“Le tue parole sono giuste. Sarebbe un bene per il nostro futuro convivere con una grande compagnia.”


Cosa stava dicendo?


<em>Buzz buzz.</em>


La gente aveva appena infastidito Khan, che era indignato a causa della Mero Company più di chiunque alto, ora sosteneva l’affermazione di Huroi. Naturalmente, tutti gli occhi e le orecchie erano concentrati su Khan. Poi Khan parlò, “Se Winston non appartenesse al Conte Steim, avremmo scelto di convivere con la Mero Company come hai suggerito tu.”


Le parole non avevano senso. Huroi era disorientato.


“Se non appartenesse al Conte Steim…?”


“Sì. La cosa importante è che questo villaggio appartiene al Conte Steim. Non so da dove tu provenga, ma esiste uno statuto locale chiamato ‘Diritti delle Persone’. Si tratta di una legge che il Conte Steim stesso ha imposto poiché ha cura delle persone. Questa è una delle disposizioni dello statuto. ‘I residenti che si trovano sul territorio del Conte Steim hanno il diritto di essere informati prima di chiunque altro sulla loro zona di residenza.’”


Khan spiegò il significato di questo provvedimento.


“Hai sentito di come il nord si trovi in un’epoca pionieristica? Il nord ha un pessimo clima e parecchi mostri. Al momento, numerosi pionieri stanno combattendo. Cosa accade quando si apre la strada verso una nuova terra?”


“…Di norma, avrebbe une enorme impatto sulle città e i villaggi vicini.”


Khan annuì con soddisfazione alle parole di Huroi.


“Sì, esatto. Quindi qual è il motivo dell’attuale sviluppo di Winston? Le strade sono state migliorate ed i trasporti implementati. Perché le strade sono state migliorate e i trasporti implementati? Perché è stata aperta la strada per una nuova terra non lontana da qui. Winston farà da ponte tra la nuova terra e la capitale. Capisci? Il nord sta cambiando in ogni momento. Le persone del nord potrebbero essere danneggiate da questi improvvisi cambiamenti.”


Khan arrivò al punto.


“Questo è il motivo della stipola, per cui i residenti sotto il Conte Steim hanno il diritto di essere informati riguardo la loro zona di residenza prima di chiunque altro. In questo modo le persone saranno preparate agli improvvisi cambiamenti. Potremo minimizzare i danni e massimizzare i profitti.”


Huroi intuì il succo di questa spiegazione. “Dovevano essere i residenti di Winston a beneficiare dello sviluppo, non la Mero Company. Avete avuto una perdita e questo va contro la volontà del Conte Steim. Avete il compito di combattere la tirannia della Mero Company, così come il lord di Winston che ha fornito l’informazione a loro piuttosto che ai residenti di Winston… La mia interpretazione è corretta?”


“Esatto. Non dobbiamo scendere a compromessi con la Mero Company. Non riguarda solo il nostro beneficio. In qualità di suo popolo, non vogliamo neanche tradire la volontà del Conte Steim. Dobbiamo accusare il lord di Winston e la Mero Company, che stanno andando contro la volontà del Conte.”


Esatto, una perfetta giustificazione. Le persone urlarono di eccitazione alle parole di Khan. Esultarono. Tutti si sentirono uniti nell’essere determinati contro la Mero Company.


Huroi esclamò ad alta voce.


“Le cattive azioni del lord di Winston e della Mero Company devono essere riportate al Conte Steim! Ma voi siete sotto la supervisione del lord e non potete presentare appello al conte. Lasciate fare a me! Farò il mio dovere ed informerò il Conte Steim di ciò che sta accadendo a Winston! Per Winston! Per voi! Per l’onore del Conte Steim, io accuserò il lord di Winston!”


“Grazie. Crederò in te ed aspetterò.”


Eh? Era chiaro. Huroi ricevette una missione da Khan. Ma non fu strano? Solitamente, un PNG fornirebbe ad un giocatore una missione. Il giocatore riceverebbe passivamente la missione. Tuttavia, questo non diede l’impressione di una missione passiva. Piuttosto, sembrò come se Huroi avesse indotto Khan a dargli quella missione.


‘Impossibile.’


Corsi in fretta dietro a Huroi, che aveva lasciato la fucina. “Ehi!”


Huroi mi guardò con un’espressione estremamente cinica. Non aveva nulla a che fare con l’apparente entusiasmo visto nella fucina, perciò per un momento pensai di aver di fronte una persona diversa.


“Non eri solo un paravento messo all’angolo? Cosa vuoi da me? Sono occupato.”


Un paravento messo all’angolo?


‘Ah, giusto. Sembro un completo novellino adesso.’


A meno che la persona non fosse buona di natura, era cosa comune fra i giocatori normali essere riluttanti ad avere a che fare con i novellini. I nuovi arrivati non sapevano nulla perciò non facevano altro che chiedere, a volte anche in ginocchio.


Arrivai subito al punto in modo che Huroi non mi ignorasse e non se ne andasse.


“Non eri venuto in questo posto perché avevi ricevuto una missione dalla Mero Company? Il tuo piano originale era di convincere i residenti di Winston a lavorare con la Mero Company. Ma che significa questo cambiamento?”


“Oh?” Huroi mostrò una risposta interessante. “Hai dedotto che ho una missione dalle mie azioni? Tu, non sei un novellino? Beh, ho solo puntato al beneficio più grande. Condividi l’informazione della missione.”






[Il giocatore ‘Huroi’ vuole condividere l’informazione della missione. Vuoi accettare?]






Accettai e apparve l’informazione della missione di Huroi.


[Per i residenti di Winston]


Difficoltà: A


I residenti di Winston sono stati profondamente danneggiati del lord egoista e dalla Mero Company.


Inizialmente, eri stato commissionato dalla Mero Company. Tuttavia, non hai potuto voltare le spalle ai poveri residenti, perciò hai tradito la Mero Company.


Ora devi evitare che la Mero Company ti insegua e dirigerti verso la ‘Frontiera’, la capitale del territorio del Conte Steim. Assicurati di arrivare alla Frontiera per dire al conte Steim tutto ciò che sta accadendo a Winston!


Condizioni di Completamento Missione: Un’udienza con il Conte Steim.


Ricompensa Missione: Titolo ‘Apostolo della Giustizia’. L’affinità con i residenti di Winston raggiungerà il massimo. La reputazione a Winston raggiungerà il massimo. Dono del Conte Steim.


* Apostolo della Giustizia: La statistica ‘Coraggio’ verrà attivata. A tutte le statistiche +10. L’abilità ‘Giustizia Inviolabile’ sarà generata.


Fallimento Missione: Livello -1. L’affinità con i residenti di Winston diminuirà. Non potrai entrare a Winston finché non cambierà il lord.


“C- Cos’è questa enorme ricompensa?”


Avere la più alta reputazione e affinità in un villaggio significava che il giocatore poteva comprare i beni a poco prezzo e ricevere missioni nascoste. Inoltre, un regalo da un nobile avrebbe significato come minimo un oggetto epico.


Tra l’altro, le nuove statistica e abilità che avrebbero avuto origine dal titolo, erano così rare che il loro valore non poteva essere convertito in denaro. Si trattava per forza di una missione nascosta. Era anche migliore della missione che avevo ricevuto io!


‘M- Mi fa male lo stomaco…’


La gelosia mi causò dei capogiri e sentii come se bruciassi dentro. Mi sentivo frustrato, mentre Huroi mi sorrise in modo compiaciuto.


“Non è incredibile? È una missione nascosta. Sono felice, dato che è la prima volta che ne vedo una.”


C- Che fastidio. Ma non lo mostrai per orgoglio.


“Hpmh? Questo sarebbe incredibile? Le missioni segrete non sono un granché! Merda! Non è incredibile. Non sono invidioso per quelle ricompense. Non sono invidioso!”


“… Ah, davvero?”


“Sì. Non sono invidioso! Perciò smettila di vantartene e dimmi come hai fatto. Se non mi sbaglio, hai indotto il PNG a darti la missione. Giusto?”


Huroi alzò le spalle.


“L’hai capito velocemente. Beh, molte persone lo sanno, quindi l’informazione si è diffusa in fretta. Non si ricava niente a tenerlo segreto e ho ricevuto la missione nascosta, perciò te lo dirò.”


Poi mi venne riferito una cosa scioccante.


“Il grado di libertà su Satisfy è infinito. Ho ricevuto la missione approfittandomi di questa libertà. Non aspetto che i PNG mi diano le missioni. Cerco di pronunciare le parole che faranno sì che il PNG mi dia la missione. Ecco un esempio semplice. Se dico ‘Sono veloce e diligente quando si tratta di fare le consegne’ di fronte ad un proprietario di un ristorante, è altamente probabile che questo mi affidi una missione collegata alle consegne.”


“I- Incredibile… Non lo sapevo… Qualcun altro ha ricevuto una missione in questo modo? Se così fosse, chi non sa come giocare avrà avuto dei danni?”


“Non scoraggiarti. A meno che tu non sia un giocatore che si trova su Satisfy da un anno, la maggior parte degli utenti non capirebbe a sufficienza le missioni per applicare questo concetto. A parte i primi giocatori, la maggior parte delle persone sono passive di fronte alle missioni, come te. Non hai ricevuto chissà quale danno. Solo un piccolo numero che riguarda i primi giocatori ne hanno beneficiato. Beh, quest’informazione ha iniziato ad apparire su vari siti, quindi presto lo sapranno tutti.”


“…”


“Ehi, perché sei diventato pallido all’improvviso? Perché stai sudando?”


“… Io lo sono.”


“…?”


“Io… Gioco a Satisfy da un anno, da quando è iniziato…”


“Cosa? Pff! Puahahahah!” Huroi si strinse la pancia. Rise finché non ebbe le lacrime agli occhi, poi sollevò il pollice mentre a malapena riuscì a fermarsi. “È la cosa più divertente che io abbia mai sentito. Non è un bello scherzo? Ah, sei forse un comico nella vita reale? Vuoi diventare mio amico? Amici?”


“…Sparisci.”


Non era uno scherzo. Ero davvero uno dei primi giocatori che hanno iniziato a giocare a Satisfy da un anno. Ho anche preso il permesso di assentarmi per un periodo da scuola, per poter giocare a Satisfy. Ma non avevo idea di un trucco del genere. Ho mai approfondito la mia conoscenza mentre giocavo su Satisfy per un anno?


No. Mi sono affidato alle banali informazione che chiunque poteva prendere dai siti internet. La mia comprensione di Satisfy era così bassa, che non riuscivo a credere di essere uno dei primi giocatori.


‘Sono patetico… Mi vergogno di me stesso.’


Le lacrime iniziarono a scendere sul mio viso.


“Dannazione! Daannaaazioooneeee! Daaaannnaaaaaa~ziooooneeeee! Esci.”


“E- Ehi! Cosa, perché ti comporti così?”


Huroi era confuso quando mi scollegai all’improvviso.


***


“Che è preso a quel tizio?”


Huroi rimase sbalordito quando quella persona di nome Grid improvvisamente uscì dal gioco. Era un utente asiatico e aveva un bel senso dell’umorismo, perciò sarebbe stato bello se fossero diventati amici.


“Pff.”


Ghignò mentre ci ripensava ancora una volta. Grid si dichiarò uno dei primi utenti quando non sapeva neanche indurre una missione.


“Perché ha sentito il bisogno di impersonare uno dei primi giocatori? Ha davvero un carattere insolito. Allora, vado?”


Huroi pensò si fosse trattato di una conoscenza passeggera. Dopo aver incontrato Grid, Huroi non provò nulla di speciale. Si era trattato solo di una storia divertente che accantonò con leggerezza.


Ma i due uomini si erano appena avvicinati al vortice del destino.
                                


                                



