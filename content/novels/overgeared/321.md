---
weight: 3210
title: Capitolo 321
pubDate: 2025-03-12T16:37:15.605Z
tags:
    - overgeared
---


“Saluto il Mio Signore!”


L’appezzamento vuoto davanti alla fucina di Khan. Piaro arrivò all’ora promessa. L’espressione di Grid non era buona. Era perché Piaro era lo stesso del giorno precedente. Indossava vecchi abiti coperti di terra e reggeva un aratro a mano arrugginito.


La chiara immagine di un contadino. E per di più, un contadino povero!


“Non sei vestito formalmente come capitano della Divisione dei Cavalieri di Overgeared e comandante di Reidan. Questo non potrebbe interpretarsi come una slealtà nei miei confronti?”


Il commento di Grid fu duro. Sembrava che non avesse ancora accettato Piaro come contadino.


Piaro mantenne la sua posizione.


“Mi vesto adeguatamente quando svolgo i miei compiti da comandante e da capitano della divisione dei cavalieri. In questo momento sono un contadino, quindi ho questo aspetto.”


“Questa maledetta vita da contadino, sistemerò questa faccenda oggi stesso.”


“Non dovete. Questo non è l’aumento di potere che il Mio Signore voleva? Come contadino, sono capace di esercitare un potere che va ben oltre ciò che mi era possibile prima. Adesso sono molto più forte di quando ero un grande spadaccino. Per favore, rispettate la strada che ho scelto e riconoscete questo fatto.” 


“Sei comunque più debole di un maestro di spada! Sbarazzati di quel contadino e diventa un maestro di spada!”


Grid non parlò a lungo. Estrasse due armi.






[Hai equipaggiato Failure +9.]






[Hai equipaggiato lo Spadone di Grid +8.]






Il semplice Spadone di Grid del giorno prima brillava ora del colore di un potenziamento +8. Era il risultato dell’aver utilizzato tutte le pietre di potenziamento  che aveva raccolto. Era un peccato che non avesse raggiunto +9.


“Oggi sono diverso da ieri!”


La fiducia riempì gli occhi di Grid. Piaro non riusciva a capire.


‘Perché crede questo?’


Non aveva visto la differenza tra loro il giorno prima? Le sue abilità non potevano essere cresciute in un solo giorno, quindi qual era la base per quella sicurezza? 


‘È il capo di 20000 persone ed è una leggenda.’


Diventava un problema ancora più grande se si comportava in modo arrogante. Poteva facilmente crearsi nuovi nemici e causare pericolo. Piaro aveva un sistema di valori diverso rispetto a Braham. Per lealtà verso Grid, prese la decisione di abbatterlo.


“Ti mostrerò il mio potere, oggi.”


Non appena Piaro si armò con un aratro a mano e una zappa, Grid attaccò come se non avesse aspettato altro. Avanzò e sfruttò il lungo raggio di Failure. 


<i>Chaaeng!</i>


Piaro bloccò con l’aratro a mano e usò la forza dell’urto per ritirarsi.


<i>Kuoooooh!</i>


L’aria attorno a Grid cominciò a ribollire. I suoi capelli neri e le pietre a terra cominciarono a sollevarsi. Arte della Spada di Pagma, Trascendenza.






[Stai entrando in modalità trascendente.]






[Il potere d’attacco è raddoppiato. I tuoi attacchi di base saranno convertiti in attacchi a distanza.]






[Questo effetto durerà 30 secondi.]






“Se non vuoi morire, evita questo.”


<i>Kwa kwang! Kwa kwa kwa Kwang!</i>


Grid brandì ripetutamente i suoi due spadoni. Li agitava senza tregua. Ogni volta che lo faceva, potenti lame di energia ne venivano fuori.


‘Ah.’


Piaro lo ammirò. Il momento di Grid aumentò e Trascendenza acquisì una ancora più forza.


‘Certamente, è diverso da ieri.’


Il giorno precedente, Grid aveva fatto affidamento sulla pura maestria di spada e aveva sofferto. Oggi, aveva usato l’Arte della Spada di Pagma dall’inizio. Era stata una decisione molto saggia. Le abilità leggendarie erano gli unici mezzi per ridurre il divario tra sé e Piaro. Quest’ultimo era impressionato dalla saggezza di Grid.


‘Ma…’


La differenza tra le abilità di base era troppo grande. La saggezza da sola non poteva permettergli di superare la questione fondamentale.


<i>Pepeng! Pepepepepeng!</i>


Piaro affrontò il pesante bombardamento con l’aratro a mano e la zappa. Si verificava un’esplosione ogni volta che l’attrezzatura agricola si scontrava con una delle lame di energia e questa poi scompariva. Piaro non fu danneggiato dalla tecnica di Grid.


Ma ad un osservatore esterno, Piaro sarebbe sembrato in grave difficoltà. Era in mezzo a una serie di esplosioni e sembrava che stesse per essere ferito.


“È impossibile…”


“Wow, quello è un danno totale.”


Chris e i Cinque Capitani erano attoniti mentre osservavano la battaglia a distanza. L’uso che Grid faceva di Trascendenza era grandioso. Appariva impressionante. Sembrava che Grid stesse totalmente sopraffacendo Piaro.


‘Grid può facilmente combattere contro un avversario che noi non…?’


‘Grid è forte!’


Pensavano di essere diventati più potenti di lui dopo aver raggiunto il terzo avanzamento, ma era un errore. In confronto alla classe leggendaria di Grid, loro erano ancora carenti. Mentre loro miglioravano, anche Grid stava facendo lo stesso. In quel momento l’orgoglio di Chris e dei Cinque Capitani andò in frantumi.


“Semina.”


Piaro parlò dal centro dell’esplosione. Chris e i Cinque Capitani furono lieti di constatare che stava bene.


‘Certo! Piaro non verrebbe mai sconfitto da Grid!’


‘Grid, sembrava straordinario, ma non c’era sostanza dietro!’


Non erano affatto peggio di Grid dopo aver raggiunto il terzo avanzamento. Mentre Chris e i Cinque Capitani si rallegravano, dei semi vennero sparati come proiettili contro Grid. L’unica donna nei Cinque Capitani, Pinky, era certa.


“Questa è la fine per Grid.”


I semi di Piaro non erano qualcosa che si potesse fermare o evitare. Erano veloci e molto potenti, e colpivano il bersaglio incondizionatamente. Alcuni giorni prima, Pinky era stata colpita dai semi di riso ed era finita in uno stato critico. Come avrebbe potuto, Grid, gestire quella tecnica?


Pinky era convinta. Ma era troppo arrogante. Era arrivata a quella conclusione basandosi sull’assunto di essere superiore a Grid. Ma la realtà era che Grid era migliore di lei.


“Movimento Libero.”


Era l’abilità collegata al titolo ‘Eroe Segreto’. C’erano dei limiti di portata e il tempo di ricarica era di un’ora. Tuttavia, si trattava di una delle abilità più eleganti, che gli permetteva di evitare tutte le tecniche non mirate fino a che non avesse raggiunto il suo bersaglio.


La Semina di Piaro era un’abilità rapida e pregevole, ma i semi non potevano raggiungere Grid, a meno che non si trattasse di una tecnica mirata. 


“…!”


Gli occhi di Piaro si spalancarono per la sorpresa. Grid esibì un’inaspettata agilità mentre si avvicinava spostandosi tra i semi di riso.


“Non sono diverso da ieri?”


<i>Puok!</i>


Grid sussurrò al sorpreso Piaro e attaccò. Con l’aiuto di Movimento Libero, arrivò davanti all’avversario e usò Arte della Spada di Pagma, Cuspide.


“Questo è impossibile!”


I Cinque Capitani erano scioccati. Piaro aveva una grossa ferita sulla spalla e perdeva sangue. Non riuscivano a crederci.


‘L’avversario che nemmeno Chris era riuscito a ferire…’


‘Ha subito una ferita fatale!’


Chris rammentò ai Cinque Capitani esterrefatti:


“No, Piaro sta bene. Questo è il limite di Grid.”


Era vero.


Piaro non crollò, nonostante la ferita alla spalla. Grid era andato a segno, ma la differenza di livello aveva reso possibile evitare un colpo fatale.


<i>Chaaeng!</i>


Piaro ignorò lo spadone piantato nella sua spalla e attaccò in avanti con la zappa.


‘Verrò colpito!’


Grid lo esaminò con la Benda del Macellaio e con la sua Intuizione e cercò di difendersi. Voleva bloccare la zappa muovendo lo Spadone di Grid. Tuttavia, l’attacco di Piaro conteneva un’anomalia. Sembrava che puntasse in avanti, ma in realtà si spostò lateralmente, rendendo inutile la difesa di Grid.






[Hai subito 11,900 punti di danno.]






‘È pazzesco!’


Grid impallidì quando venne colpito al fianco. Indossava la più potente armatura esistente, eppure aveva subito un tale danno da un’attrezzatura agricola di classificazione Rara? L’aratro a mano volò verso la sua fronte.


“È la fine!”


Questa volta, Asellas ne era sicuro. Qualche giorno prima, era stato sconfitto da Piaro con un colpo di aratro alla fronte. Tuttavia, era un errore. Grid aveva qualcosa che Asellas non aveva. Il potere degli oggetti.


<i>Jeeeong!</i>


“Ah!”


Piaro strillò per lo spavento. Era terribilmente stupito. Era naturale. Improvvisamente uno scudo apparve di fronte a Grid e bloccò l’aratro a mano. La mano che reggeva lo scudo non apparteneva a Grid…


‘Una mano che si muove da sola!’


Quella mano reggeva persino un oggetto! Immaginò tutti i modi in cui avrebbe potuto essere usata. Grid rise di fronte allo shock di Piaro.


“Lascia che ti mostri il potere degli oggetti.”, dichiarò Grid e lanciò Failure e lo Spadone di Grid in aria.


‘Cosa?’


Abbandonare l’arma durante la battaglia? Chris e i Cinque Capitani non riuscivano a comprendere esattamente la situazione perché stavano guardando da lontano.


“E-Eh?”


“Cos’è quello…?”


Era accaduto qualcosa di ridicolo. Erano apparse altre due mani dorate e avevano afferrato gli spadoni lanciati da Grid?


“Guarda bene!”


Chris parlò precipitosamente. Quella avrebbe potuto essere l’unica opportunità di dare un’occhiata al potere di Grid. Non poteva perdersi niente. 


“Chi sei tu?”


“…!”


Chris e i Cinque Capitani trasalirono per la sorpresa, concentrati com’erano. Era stato per l’apparizione di un uomo affascinante con i capelli biondi lunghi fino alla vita. Il suo nome era Asmophel e indossava un’armatura bianca con un mantello blu.


Un PNG.


“Chi sei tu?”


La risposta di Chris fu rabbiosa perché era stato interrotto da un PNG in un momento importante. Asmophel rispose con espressione disinvolta. 


“Un capitano della Divisione dei Cavalieri di Overgeared.”


“Divisione dei Cavalieri di Overgeared?”


“Pfff!”


Il nome della divisione dei cavalieri era buffo. Chris e i Cinque Capitani risero di riflesso. Ad Asmophel non piacque quella reazione.


“Adesso vi state prendendo gioco dei cavalieri del Mio Signore.”


<i>Suuk.</i>


Asmophel estrasse una spada. Era una spada ad una mano che sembrava una versione compatta di Dainsleif. 


“Chi osa estrarre la spada davanti a noi?”


“Tutti ci guardano dall’alto in basso! Non prenderti gioco di noi solo perché siamo coperti di terra!”


I Cinque Capitani erano furiosi e si armarono, ma dovettero pagare un caro prezzo.


“Spada Rossa.”


“Keok.”


“Ugh.”


Accadde in un istante. Ci fu una tempesta rossa di luce e i Cinque Capitani, ad eccezione di Zirkan, cominciarono a sanguinare.


“Non c’era un solo mostro…!”


Zirkan riuscì a malapena a difendersi dall’attacco, ma fu pura fortuna. Il suo sguardo tremò quando, da quell’unica abilità, si rese conto della differenza che c’era tra lui e Asmophel. Questi lo vide e sospirò.


“Molte delle mie abilità sono morte.”


Un tempo era stato l’unico rivale di un grande spadaccino, dunque era vergognoso che non riuscisse a sbarazzarsi di quel tipo debole con un solo colpo. Chris gridò, quando vide che Asmophel stava per attaccare di nuovo.


“Ascolta!”


“…”


Chris era sveglio e aveva esperienza con Piaro. Era ben consapevole di come si fa a comportarsi da sciocchi.


“Abbiamo ricevuto una missione da Piaro, di lavorare nei campi di riso! Ora andiamo!”


Cosa c’era di più prezioso delle loro vite? Chris e i Cinque Capitani scapparono da Asmophel. Lui non si preoccupò neanche di inseguirli. La cosa importante in quel momento era lo scontro tra il suo signore e il suo amico.


‘Cos’è questo?’


Asmophel conosceva la forza di Piaro meglio di chiunque altro. Perciò non riuscì a credere alla vista che si parò di fronte ai suoi occhi. Quattro mani dorate stavano reggendo tre spadoni e un pugnale.


“Oscuramento.”


Il suo signore era circondato da magia nera. Piaro cominciò ad essere respinto.


Traduzione di Martina Procida


Editing di Libusemumei




                                


                                



