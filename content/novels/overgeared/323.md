---
weight: 3230
title: Capitolo 323
pubDate: 2025-03-12T16:37:15.605Z
tags:
    - overgeared
---


Per tenervi compagnia in questi giorni difficili, abbiamo pensato di scontare i capitoli di Overgeared: un capitolo in più ogni 5 euro di donazione!


Per donare cliccate sul link: https://paypal.me/manuelamusmeci


Piaro aveva permesso a Grid di sferrare un attacco mortale.


Se ne rese conto.


‘Il mio uso dell’attrezzatura agricola è sbagliato!’


Aveva già padroneggiato l’arte della spada, perciò la usava come base per le sue tecniche di coltivazione. Stava seguendo i suoi principi.


‘Questo è un errore, ovviamente!’


La coltivazione e l’arte della spada erano completamente diverse. Un’attrezzatura agricola non era forse uno strumento di vita, mentre la spada era uno strumento di morte? Le attrezzature agricole potevano essere potenziate dalle tecniche di spada, ma erano fondamentalmente diverse. Era giusto cambiare il suo approccio.


‘Abbandona l’arte della spada!’


Non c’era ragione di usare l’arte della spada con le tecniche di coltivazione. Era sbagliato fin dall’inizio, dato che avrebbe dovuto usare l’arte della spada con una spada, appunto. La consapevolezza di Piaro cambiò drasticamente. Sembrava fosse un’altra persona.


Le mani che reggevano l’attrezzatura agricola allentarono la presa, e lui assunse in quel momento un atteggiamento libero e rilassato. Stette in piedi come un contadino.


<i>Flash!</i>


Il corpo di Piaro era avvolto dalla luce. Una finestra di missione apparve davanti al confuso Grid.


[Sicurezza del Signore]


★ Missione Nascosta ★


Piaro ha trovato una nuova ispirazione e si è risvegliato come un vero contadino.


Ha completamente abbandonato la spada.


Allenati con Piaro!


Per favore, prova le abilità di Piaro e riconosci il suo valore!


A seconda dei risultati, Piaro crescerà ancora di più!


Condizioni di Completamento Missione: Vinci o perdi un incontro di allenamento con Piaro.


Sconfitta in un incontro con Piaro: Piaro guadagnerà un immenso orgoglio come contadino. Le statistiche e le abilità di Piaro miglioreranno significativamente.


Vittoria in un incontro con Piaro: Piaro si sentirà scettico e tornerà di nuovo sul sentiero della spada. Le statistiche, aumentate dopo che Piaro è diventato una leggenda, saranno distrutte.


[La Missione Nascosta ‘Sicurezza del Signore’ proseguirà.]


[Ora tu e Piaro siete entrati in modalità di allenamento.]


[L’incontro continuerà finché la Salute di uno dei due non raggiunge il minimo.]


[In modalità di allenamento non morirai.]


Sicurezza del Signore. Quella era un tipo di missione bonus. Grid era il signore, quindi essere sconfitto da Piaro avrebbe sollevato il suo morale e gli avrebbe permesso di crescere. Sarebbe stato un grosso beneficio e Piaro sarebbe potuto diventare persino più forte.


Se Grid fosse stato un signore tradizionale, sarebbe stato contento e avrebbe danzato ringraziando i cieli. Tuttavia, Grid sperava che Piaro diventasse un maestro di spada. Perciò stava prestando attenzione al risultato della sua vittoria, non a quello della sua sconfitta.


‘Tornerà di nuovo sul sentiero della spada?’


Era disorientante. Poteva rendere Piaro più forte come contadino o poteva fargli percorrere di nuovo il sentiero della spada. 


‘Se seguisse il sentiero della spada, potrebbe diventare un maestro di spada.’


Naturalmente, non poteva esserne certo. Non importava quanto fosse grande Piaro, non era certo che sarebbe diventato un maestro di spada. Era anche sconcertante che le abilità attuali di Piaro sarebbero crollate.


‘È giusto perdere?’


No, no.


<i>Kkuok!</i>


Grid afferrò vigorosamente Iyarugt.


‘Farò del mio meglio.’


Perdere di proposito? Piaro non avrebbe accettato un metodo del genere.


‘Se vuoi dimostrare il valore di un contadino, battimi.’


Se non era in grado di sconfiggere Grid, che prendesse di nuovo la spada. Apriti la strada con la tua stessa forza!


<i>Teong!</i>


Grid balzò in avanti a quel pensiero. Rimanevano ancora 30 secondi di Movimenti Rapidi. Grid intendeva vincere entro quel limite di tempo.


“Ira del Fabbro!”


[Il potere d’attacco aumenterà del 25% e la velocità d’attacco aumenterà del 40%.]


[Questo effetto durerà per 35 secondi.]


La forza di Grid raggiunse il massimo. Si avvicinò a Piaro e lo attaccò freneticamente. Non era solo veloce. La traiettoria era la migliore possibile perché aveva attaccato nella direzione che Iyarugt gli aveva suggerito.


Tuttavia, Piaro lo evitò. Era una mossa inaspettata. Si piegò e si accovacciò.


[Il talento di questo tizio è diventato improvvisamente scarso!]


Iyarugt era delusa. Era evidente che non comprendeva le intenzioni di Piaro ed era prova che lui era ben al di sopra di Iyarugt.


<i>Puok!</i>


Piaro si accucciò e colpì il terreno con forza con l’aratro a mano. L’acqua schizzò su in un istante.


“Cosa…?”


Il problema era che l’acqua zampillante ostacolava il suo campo visivo. Grid era confuso e in quell’intervallo, Piaro sparse velocemente i semi ovunque sul terreno. Allo stesso tempo, accadde qualcosa di incredibile.


L’intera area si trasformò rapidamente in un campo. Svariate spighe di grano tinte d’oro crebbero attorno a Grid.


‘Questo non ha senso!’


Aveva creato in un istante un campo di grano pronto per il raccolto? Era spettacolare tanto quanto la magia esibita da Braham. No, in un certo senso, era ancor più straordinaria. Piaro cominciò a spiegare all’incredulo Grid.


“Immagina. Che succederebbe se un contadino marciasse con un esercito e le circostanze conducessero ad una carenza di cibo? Potrei liberare immediatamente un campo e nutrire i soldati!”


“Heok!”


Era fantastico da ascoltare. Non ci sarebbero state carenze di cibo in un esercito guidato da Piaro. Grid stava per convincersi, quando fece una domanda.


“E se non ci fosse acqua?”


“Userei l’acqua da fiumi vicini o la farei evocare ai maghi.”


“E se non ci fossero fiumi né maghi?”


“…Pioverà.”


“E se non piovesse?”


“5° Stile di Coltivazione Libera, Raccolto!”


Il tempo delle domande era finito. In quel momento, Piaro trovò una nuova ispirazione e brandì la falce. Proiettò un’affilata forza vitale e il grano venne tagliato.


“No!”


Grid si piegò immediatamente per evitarlo e urlò. C’erano migliaia, decine di migliaia di spighe di grano sparse ovunque. Quella vista faceva venire le vertigini.


‘Tutto questo è inutile!’


Accadde mentre Grid cercava di spazzare via le spighe di grano che aveva davanti.


<i>Pepeng! Pepepepeok!</i>


Il grano esplose senza preavviso.


“Kuaaaaak!”


Grid urlò quando l’intero campo fu inghiottito dall’esplosione. Se non fosse stato per la Mano di Dio che lo protesse, Grid avrebbe subito molti più danni, tanto che non sarebbe stato strano se la sua Salute fosse crollata al minimo.


“Kuk…! Ugh! Cough! Cough!”


Il grano raccolto era esploso?


“Come fa ad esistere un processo del genere in agricoltura?”


Urlò Grid mentre veniva ricoperto di farina bruciata. Piaro rispose senza troppi giri di parole.


“Si tratta di lucidatura.”


“Che lucidatura?”


Con lucidatura ci si riferiva al processo di rimozione della superficie del grano per renderlo pulito e bianco, senza ridurlo in cenere. Grid stava per rispondere quando, improvvisamente, realizzò.


‘Ho perso il mio autocontrollo. Ero troppo scosso per via del campo di grano.’


Grid riuscì a malapena a rifocalizzare la mente. Per ritrovare il momento, decise di usare l’Arte della Spada di Pagma, Collegamento Trascendente.


<i>Kwa kwa kwa kwa kwa kwa kwa!</i>


Dozzine di lame di energia oscura travolsero Piaro. L’attacco possedeva uno slancio violento degno di una delle migliori abilità.


Grid non rimase fermo a guardare.


Si mosse in avanti, pianificando di attaccare quando Piaro si fosse distratto per difendersi dalle lame di energia. Era un piano eccellente. Ma l’avversario era troppo forte. Piaro usò Stato Naturale e superò la velocità di Grid.


<i>Teteteteng!</i>


Il correggiato volò in avanti. Come uno spolverino, avanzava senza esitazione verso Grid. Con ogni movimento disperdeva qualcosa, che assomigliava a polvere.


“Ugh! Kkuk! Keok! Kek!”


Quella polvere. Grid continuò a gemere. La sua barra della Salute diminuì in un istante. Iyarugt era sbalordita.


[Non riesco a leggere la traiettoria!]


‘Inutile!’


In effetti, non era nella posizione di biasimare gli altri. Grid si sentì indifeso. Piaro era davvero forte. Aveva usato ogni tipo di oggetti e di abilità per vincere, ma non riusciva a ridurre la distanza che c’era tra loro. Sì, gli sembrava di trovarsi di fronte ad un muro che non poteva essere scavalcato.


Tuttavia, Grid non si arrese. Gli rimaneva ancora un asso nella manica!


“Piaro…! Non mi sono ancora tirato indietro!”


Che cosa stavano facendo le Mani di Dio adesso, mentre Grid veniva picchiato dal correggiato? Perché non accorrevano per proteggere il loro padrone? Piaro vide l’espressione sicura del suo avversario e improvvisamente si accorse delle quattro mani che martellavano un’incudine, dietro Grid.


‘Che sta succedendo?’


Piaro era all’erta.


[Sei riuscito a combinare Failure e lo Spadone di Grid!]


Grid sorrise. Le Mani di Dio volarono velocemente verso di lui e gli porsero lo spadone. La combinazione dello Spadone di Grid e di Failure era davvero qualcosa di trascendente. Quella non era la fine. Al centro dello spadone accorpato, era installata la Runa dell’Oscurità. Poi lo spadone generò un’esplosione di energia demoniaca, cosa che lo rese un accostamento perfetto con l’aura oscura di Grid.


Ma non funzionò contro Piaro.


<i>Peok!</i>


“Ugh.”


E quindi, anche se aveva l’arma più potente? Non riusciva neanche ad agitarla! La durata di Movimenti Rapidi si era esaurita, dunque Grid non poteva più superare la velocità di Piaro nello Stato Naturale. Gli concesse diversi attacchi e alla fine fu costretto ad ammetterlo.


“Tu come contadino…! Contadino! Ugh! Riconoscerò il tuo percorso da contadino!”


Allo stesso tempo.


[La tua Salute è arrivata al minimo, dunque la modalità di allenamento è terminata!]


[Hai completato la missione nascosta ‘Sicurezza del Signore’.]


[Le statistiche e le abilità di Piaro sono aumentate significativamente.]


Come conseguenza di quella giornata, Piaro fu in grado di rinascere come una vera leggenda. Il suo livello era ancora basso rispetto a quello di leggende precedenti, ma tutti gli altri aspetti erano paragonabili. Poi Grid…


“Dannazione! Anch’io sono una leggenda, ma perché sono in questa forma?”


I grandi demoni, Braham, Marie Rose e ora Piaro. C’erano troppe montagne da scalare. Grid era impaziente di diventare più forte. Non voleva più sentirsi così indifeso o provare quel senso di fallimento.


‘Per diventare più forte...’


La sua principale priorità era quella di aumentare il suo controllo e la sua agilità. Il metodo che poteva aiutarlo a migliorare entrambi allo stesso tempo era naturalmente la caccia.


‘Avanzare di livello!’


Ma prima, c’era qualcosa che Grid doveva fare. Doveva creare un set di attrezzature agricole.


Ttang! Ttang!


Dato che erano gli strumenti principali del suo miglior sottoposto, Grid vi dedicò alcuni giorni per realizzarli. Grazie a quello sforzo, anche Piaro venne equipaggiato col potere degli oggetti. In breve, nacque una mostruosa truffa.


“Ok.”


Grid era poco soddisfatto del suo lavoro quando si diresse verso le città dei vampiri. Si unì alla Spedizione del Pavranio e cacciò finché il potenziamento dell’esperienza e dell’acquisizione degli oggetti non fu terminato. Quando raggiunse il livello 305 e tornò, mancava meno di un mese al parto di Irene.


***


Epilogo.


“Uh?”


Chris e i Cinque Capitani rimasero confusi per un attimo, mentre aravano i campi. Piaro aveva sei foderi appesi alla vita. Normalmente portava degli attrezzi agricoli lì, quindi perché adesso c’erano quei foderi?


‘No, porta un coltello?’


‘Ce ne sono sei…’


Stavano impazzendo?


Piaro si schiarì la voce, mentre si avvicinava a Chris e ai Cinque Capitani.  Poi raddrizzò ed estrasse orgogliosamente il coltello dal fodero… No, era un attrezzo agricolo. Esatto. I lussuosi foderi appesi alla vita di Piaro erano effettivamente per degli attrezzi agricoli. Era il lavoro che Grid aveva accuratamente realizzato per Piaro.


“Wow.”


Chris fu preso dall’intenso desiderio di possederli. Anche lui voleva avere qualcosa di altrettanto elegante per riporre i suoi attrezzi. Chris era terzo nella classifica globale.




Traduzione di Martina Procida


Editing di Libusemumei
                                


                                



