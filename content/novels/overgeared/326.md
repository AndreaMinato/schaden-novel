---
weight: 3260
title: Capitolo 326
pubDate: 2025-03-12T16:37:15.606Z
tags:
    - overgeared
---


Erano meno di 400 gli studenti iscritti alla Scuola Superiore per Signorine e nonostante ciò, l’istituto occupava uno spazio incredibilmente esteso, con un’area di 161.150 metri quadrati. C’erano due campi da gioco e anche una piscina interna ed una esterna. Era pienamente dotata di stanze per gli allenamenti, sale per le esibizioni, palestre e svariate strutture.


Era grande come un’università, notevole quindi per una scuola superiore.  Perché era stato creato un istituto superiore del genere? Il motivo era l’ideologia di Kim Jeongsook, fondatore della scuola e preside della fondazione. 


C’era bisogno di un ambiente ricco per educare una buona signorina!


Era la sua filosofia. 


Infatti, la Scuola Superiore per Signorine era riuscita a diventare, dopo 50 anni, la scuola più prestigiosa di tutte. Molte ragazze volevano iscrivervisi per le eccellenti strutture e il bellissimo paesaggio.


Significava che l’esteso terreno della Scuola Superiore per Signorine stava lavorando per loro.


***


Il festival della Scuola Superiore per Signorine era in pieno svolgimento.


Nel mezzo della folla, c’erano due uomini con i volti completamente coperti da enormi occhiali da sole e maschere. Non erano altri che Youngwoo e Peak Sword. 


“Wow, perché questa scuola è così grande? Ho sentito le voci, ma non mi aspettavo fosse così.”


Youngwoo aveva frequentato un’università locale. Una che si poteva permettere, le cui dimensioni erano molto piccole. Rispetto a quella, la Scuola Superiore per Signorine era tre volte più grande.


“Questa non è la scuola di tua sorella? Ed è la prima volta che la vedi?”


“Ho sempre aspettato al cancello d’entrata. Questa è la prima volta che la vedo dall’interno.”


“Capisco...Huh?”


Peak Sword si accigliò mentre conversava con Grid. Tremò.


“Takoyaki? Okonomiyaki? Yakisoba? (*) Dannazione! Questo non è il Giappone! Perché vengono venduti questi cibi in un festival scolastico coreano?”


Peak Sword era furioso. Molti degli stand allineati dal cancello d’entrata della scuola fino all’interno del campus avevano insegne scritte in giapponese. Era come passeggiare fra le strade di Hongdae (**), trovandovi soltanto un pub nipponico. Era difficile dire se questa fosse la Corea o il Giappone.


“I coreani sono molto gentili e generosi! I nostri antenati hanno sofferto durante l’occupazione giapponese, ma i loro discendenti hanno perdonato il Giappone e accettato la sua cultura! Mio dio! La nostra tolleranza è troppa!”


“...”


Peak Sword era presidente dell’Associazione Patriottica Coreana, e amava davvero molto la Corea. Tendeva a pensare troppo positivamente. Youngwoo schioccò la lingua e si guardò attorno.


‘Ci sono troppe persone.’


Il giovane non era interessato a se i venditori di strada vendessero cibo coreano, giapponese o cinese. Era solamente preoccupato per Sehee.


‘Kim Doohyun!’


Youngwoo era determinato ad impedire all’uomo di raggiungere Sehee e usare la sua posizione di star mondiale con lei. C’era, però, un problema; questa grande folla. Era difficile muovere un passo, poiché la folla era maggiore di quanto avesse immaginato. Gli ci sarebbero voluti 10 minuti per fare 10 metri. 


‘Forse sono accorsi molti fans avendo sentito che sarebbe venuto Doohyun...’


Accadde mentre Youngwoo era impegnato a pensare.


“Ehilà, bell’oppa.”


Una studente si avvicinò a loro con espressione timida. Era una studentessa minuta che indossava un grembiule e un cappello da chef. Era molto tenera e carina.


“Huh, perché mi hai chiamato?”


Si ricordò di Sehee quando vide la studentessa, perciò fu molto gentile ed amichevole. Non richiamava il suo solito aspetto, perciò a Peak Sword vennero i brividi.


“Abbiamo un nuovo dolce che il club di pasticceria ha creato per questo festival. Vi piacerebbe provarlo? Costa solo 3000 won.”


La studentessa sventolò il grembiule per tentarli. Esatto. Era addetta a sollecitare per strada le vendite dello stand per cui il suo club lavorava. Youngwoo non voleva spendere soldi. Tuttavia, questa ragazza poteva essere un’amica di Sehee, quindi finalmente annuì.


“Si, dammene uno.”


“Hehe! Grazie!”


La studentessa trascinò Youngwoo e Peak Sword al suo stand, ma il menù attaccato al bancone era strano.


‘Gelato al kimchi (***)? Torta al kimchi?’


Aveva un brutto presentimento. Youngwoo impallidì, mentre gli occhi di Peak Sword brillarono come lanterne.


“Ohh! Questi ragazzi sono gli unici! Rendere il kimchi un dolce in modo che possa essere accessibile agli stranieri, è davvero fantastico!”


“...Incredibile.”


In primo luogo, perché dovevano forzare il kimchi agli stranieri? In più, non c’era qualche altro cibo per rappresentare la Corea a parte quest’ultimo? Youngwoo non riusciva per niente a capire. Sentì poi la voce della studentessa che teneva in mano una coppetta di gelato al kimchi.


“Guardate. Ho portato delle persone, no? Ho sorriso una sola volta e mi hanno seguito.”


“Hehe, devono piacergli molto le studentesse.”


“...”


Per favore, alzate la voce. Youngwoo si ricordò di sua sorella e trattenne la rabbia mentre si sporse per prendere i due gelati.


“Sono 8000 won!”


“Cosa? Non avevi detto che costava 3000 won?”


“Due costano 8000 won!”


Youngwoo osservò il volto sorridente della studentessa e la sua espressione si rabbuiò. I ragazzini erano veramente spaventosi ultimamente. Sospirò e diede un colpetto alla fronte della ragazza. 


“Comportati per bene, ragazzina. Chi pensi di essere?”


“H-hik.”


Lacrime cominciarono a riempire gli occhi della studentessa.


Youngwoo aveva una buona figura scheletrica e una buona forza, data dall’essersi allenato per un po’. Non sapeva, però, come controllarla. Rimase confuso quando vide la ragazza piangere e le accarezzò la fronte, facendo uno sforzo per alleviare il dolore.


“N-non piangere. Allora, il prezzo...”


“Hnng.”


Alla ragazza sfuggì un suono strano mentre le veniva toccata la fronte. Il suo collo, le orecchie e le guance diventarono rossi mentre le gambe le tremavano. Youngwoo fu sconvolto quando vide i suoi occhi annebbiati. 


‘La mia dannata destrezza...!’


Era una buona cosa che fosse efficace, ma c’era tempo e luogo! Youngwoo non voleva essere chiamato molestatore, perciò si affrettò ad urlare a Peak Sword.


“Svelto, paga il conto!”


“Eh? V-va bene!”


Qual era il problema? Peak Sword non riusciva a comprendere la situazione. Non era stato lui, in primo luogo, ad aver voluto comprare il gelato? Pagò 8000 won e seguì Youngwoo.


Dopo un momento...


“Ohhhhhh! Questa è una vera prelibatezza! Il dolce kimchi si scioglie sulla lingua! Gli straniero lo adoreranno!”


“...Mangialo tutto.”


Youngwoo passò il suo gelato all’entusiasta Peak Sword, poi accese il telefono. Controllò la casella dei messaggi ricevuti da Yerim un’ora fa.


[Al festival, io e Sehee lavoriamo in una casa stregata *^0^* sono una fantasmina sexy]


“Coff...”


C’era una foto allegata; Yerim indossava un’uniforme che rivelava le sue cosce lattee e parte del petto. Non sembrava adatta alla sua età.


“È ovviamente un fantasma vergine.”


Non c’erano fantasmi maschi. Beh, era comunque bello da vedere. Tuttavia, era preoccupato e a disagio quando pensò a sua sorella vestita in quel modo. Kim Doohyun l’avrebbe di certo presa di mira! Youngwoo cercò nervosamente di trovare un modo per attraversare la folla quando si ricordò qualcosa.


‘La mia destrezza!’


Aveva creato migliaia di oggetti a Satisfy, e aveva soddisfatto Irene, allenando la sua destrezza e raggiungendo il punto in cui aveva deciso di usare queste tecniche nella vita reale.


‘Andrà bene. Ho capito il trucco dopo aver sbucciato agli ogni notte.’


Sarebbe stato usato contro le studentesse? Non era questo che Youngwoo intendeva al tempo.


<i>Ttuduk! Dduk.</i>


Youngwoo aprì le mani e disse a Peak Sword.


“Seguimi per bene.”


“Hmm?”


Come avrebbe fatto ad attraversare la folla? Peak Sword aveva un’espressione perplessa mentre mangiava il gelato. 


“Hnng!”


“Hat!”


“Kyaak!”


Ogni volta che le mani di Grid sfioravano leggermente il fianco o la schiena di una donna che gli ostacolava il cammino, questa esalava uno strano suono e si sedeva.


‘C-cos’è questo?’


Era come se venisse riprodotto il miracolo di Mosè. Le donne si accasciavano a terra, liberando il cammino ovunque Youngwoo si spostasse, perciò questo fenomeno poteva essere definito solo come un miracolo.


“D-davvero è il Dio Grid...!”


Non conosceva il principio alla base, ma il Dio Grid era davvero incredibile. Peak Sword lo seguiva orgogliosamente.


***


Il festival si sarebbe tenuto per un totale di tre giorni, con una media di 10.000 visitatori durante il suo svolgimento. Andava oltre il concetto di festival studentesco, e giocava anche un importante ruolo economico. Era marketing intenzionale quando il festival della Scuola Superiore per Signorine veniva spesso menzionato nei notiziari.


“Sono molto lieto che Doohyun-ssi abbia deciso di partecipare al nostro festival.”


Il principale della Scuola Superiore per Signorine, Lee Cheongsun, diede il benvenuto con entusiasmo a Kim Doohyun. Ogni anno, per il festival, spendeva parecchi soldi per invitare degli idols. Tuttavia, l’attore aveva deciso di prendere parte al festival senza essere pagato, nonostante fosse una star mondiale.


Grazie a questo, Lee Cheongsun era molto contenta. Sarebbe stata altamente valutata dal consiglio d’amministrazione.


“Non è nulla.”


Kim Doohyun cominciò a controllare il programma del festival, focalizzandosi solo sugli eventi relativi a Satisfy.


La gara dei pet di Satisfy.


La gara di nuoto di Satisfy.


La gara di lotta di Satisfy.


“Grid ha deciso di partecipare a qualcuno di questi eventi?”


Dopo la breve riunione, Doohyun fece la domanda che desiderava davvero fare. Gli occhi del principale Lee Cheongsun si oscurarono.


“Non parteciperà a nessun evento. Gli ho inviato una richiesta per partecipare al festival, ma l’ha rifiutata.”


Doohyun era imbarazzato. Se lui fosse stato Grid, avrebbe voluto aumentare lo status di sua sorella partecipando ad eventi della scuola, quindi era sorprendente che non ci fosse.


‘Le priorità vanno divise... Già, la natura di Grid è adatta per essere il padrone di Noe. Devo imparare da lui.’


Doohyun fraintese e chiese nuovamente.


“Ruby...No, la Signorina Sehee ha deciso di partecipare a qualche evento?”


“Guardi qui. La gara di combattimento.”


“...”


Era sorprendente. Si aspettava avesse partecipato alla gara dei pet o alla gara di nuoto, ma avrebbe partecipato a quella di lotta? Ad ogni modo, questo era il programma. Si sarebbe avvicinato con naturalezza a Sehee e poi avrebbe conosciuto Grid.


Doohyun aveva deciso.


“Anche io voglio partecipare alla gara di lotta. Ah, la gara dei pet...”


Doohyun si divertiva con Satisfy. Nei giorni in cui non era occupato, non era inusuale per lui giocare col suo cagnolino o giocare a Satisfy. Lo aveva menzionato più volte nelle interviste. La maggior parte delle persone penserebbero che facesse soltanto qualcosa che gli piaceva.


‘Quanto saranno carini i ragazzi nella gara dei pet?’


Tum-tum, tum-tum.


Il suo cuore batteva per l’attesa. Il volto di Doohyun era molto più attraente del solito. La principale Lee Cheongsun, che avrebbe compiuto 60 anni quell’anno, non riusciva a non sentirsi attratta.


* Takoyaki – Okonomiyaki – Yakisoba: piatti tipici della cucina giapponese. Il primo sono polpette di polpo fritte o grigliate di forma sferica; il secondo è una frittella agrodolce giapponese che ricorda nella forma il pancake americano a base di cavolo-verza; il terzo sono spaghetti di grano saraceno in zuppa.


** Hongdae: una zona nella parte finale occidentale di Seoul nota per le arti urbane, la cultura musicale indie e per i club e l’intrattenimento.


*** Kimchi: piatto tradizionale coreano, fatto di verdure fermentate con spezie (peperoncino in polvere, scalogno, aglio e zenzero) e frutti di mare salati. Ne esistono centinaia di varietà, ciascuna con una verdura diversa come ingrediente principale, anche se comunemente vengono usati il cavolo napa e i ravanelli coreani.




Traduzione di MoonRoro 29


Editing di Libusemumei
                                


                                



