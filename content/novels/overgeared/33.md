---
weight: 330
title: Volume 1 - Capitolo 33
pubDate: 2025-02-27T07:44:20.598Z
tags:
    - overgeared
---


‘Facciamo la missione.’


Era in assoluto la prima volta per Huroi ricevere una missione nascosta da quando aveva iniziato a giocare a Satisfy, quasi un anno prima. Aveva iniziato a giocarci dal giorno in cui lo lanciarono, ma non aveva mai avuto una tale fortuna.


‘L’abilità chiamata Giustizia Inviolabile non è conosciuta, perciò la sua efficacia non può essere determinata. Tuttavia, ho sentito parlare dello stato Coraggio. Ogni volta che la statistica Coraggio aumenta di 10 punti, il potere d’attacco e la difesa aumentano in modo permanente.’


Huroi tremò.


‘Se completassi questa missione e ricevessi il titolo di Apostolo della Giustizia, potrei crescere sfruttando la statistica Coraggio. Così poi riuscirei ad entrare in classifica.’


Huroi era al momento al livello 127. Rispetto al livello medio degli altri giocatori, il suo era molto alto e veniva trattato da giocatore di alto livello ovunque andasse. Ma non era poi così alto considerando che era uno dei primi giocatori.


Era solo al livello 127 nonostante giocasse 18 ore al giorno, da un anno, per via della sua classe. La classe di Huroi non era quella di un combattente, né di artigiano, era un ‘oratore’.


E l’arma di un oratore era parlare!


Le classi da combattimento e quelle di produzione potevano aumentare i propri livelli piuttosto facilmente, cacciando o creando oggetti. Tuttavia, un oratore poteva competere solo con le parole, perciò possedeva un’abilità di combattimento scarsa e non poteva creare oggetti.


Il motivo per cui Huroi riuscì a raggiungere un tale livello era dovuto al fatto di aver sempre ricevuto missioni dai PNG parlando. Ma quel metodo aveva ormai raggiunto il suo limite. Più era alto il livello, maggiore era la difficoltà delle missioni e meno esperienza si poteva guadagnare. Mentre gli altri cacciavano i mostri o creavano oggetti, lui andava avanti e indietro realizzando missioni senza profitto.


Perciò, Huroi aveva disperatamente bisogno di guadagnare esperienza attraverso la caccia.


Tuttavia, le armi che un oratore poteva utilizzare erano estremamente limitate. La salute di un oratore era la più bassa fra tutte le classi, mentre le loro statistiche basi di combattimento e le abilità erano poche. Era un ciclo dal quale non si poteva scappare. Per lui fu difficile anche catturare un mostro di 15 livelli più basso.


Una delle sue abilità di punta, ‘Lingua Dispettosa’, era un’abilità potente che faceva sì che tutte le abilità bersaglio calassero. Ma non era facile da usare in un combattimento di vita o di morte poiché, ovviamente, c’erano dei limiti di utilizzo.


‘Il punto debole della mia classe è la mia debole forza di combattimento… Posso superare questa debolezza con la statistica Coraggio.’


Doveva avere successo in questa missione per potersi guadagnare il titolo di Apostolo della Giustizia ed ottenere la statistica Coraggio. Dopo aver riconfermato la sua determinazione, arrivò su una strada che si trovava di fronte all’ingresso ovest.


L’ingresso era piuttosto tranquillo. Questo grazie al lord di Winston che monitorava in maniera serrata e organizzata i residenti, in modo che questi non potessero lasciare Winston. Anche in quel momento, non c’erano residenti di Winston che attraversassero l’ingresso, ma soltanto dei viaggiatori.


“Grazie per il tuo duro lavoro.”


Huroi avvicinò i soldati di guardia all’ingresso e li salutò, mostrando loro il suo documento d’identità. In quanto viaggiatore semplice che non aveva residenza a Winston, poteva attraversare facilmente l’ingresso.


Ma stranamente, i soldati non lo lasciarono uscire. Huroi si accorse del pericolo non appena i soldati bloccarono i cancelli.


‘La Mero Company si è già accorta del mio tradimento?’


Era una faccenda seria. Se avesse ritardato, sarebbe stato catturato dalla Mero Company e avrebbe fallito la missione. Questa era stata l’opportunità più grande che aveva ricevuto in un anno, perciò non poteva perderla.


“Che motivo avete per fermarmi? Sicuri non ci sia stato un errore?”


“…”


Huroi provò a parlare con i soldati. Aveva intenzione di persuaderli o ingannarli usando la sua arma, la sua eloquenza. Ma i soldati continuarono a tenere la bocca chiusa e non pronunciarono una sola parola ad Huroi. Evitarono spudoratamente di conversare con lui.


‘Ho un brutto presentimento.’


Huroi decise che doveva lasciare quel luogo in fretta. In quell’istante sentì una voce familiare dietro di lui.


“Non importa cosa dirai, i soldati non risponderanno. Ho detto loro di non reagire a qualunque cosa tu dica, finché non riceveranno un segnale da me.”


Huroi fu così sorpreso che sembrò come se il suo cuore si fosse fermato. Fu per l’apparizione improvvisa di Rabbit, un impiegato top della Mero Company e committente di Huroi nel persuadere gli abitanti di Winston.


Huroi cercò di nascondere la sua confusione e salutò Rabbit. “Non sei il signor Rabbit? Non dovresti essere occupato a fare lavoro da ufficio?”


“Avevo mal di testa, perciò sono uscito per prendere un po’ di aria fresca.”


“Ahah, rilassarsi è importante. Non si può lavorare in maniera efficace se si sta in cattive condizioni. Rabbit, perché hai ordinato ai soldati di non parlare con me? Stai cercando di portarmi via il divertimento di parlare con le persone? Mi sento molto triste.”


Rabbit rivolse ad Huroi un gran sorriso e disse.


“Signor Huroi, hai il dovere di istigare i residenti di Winston, secondo il contratto che hai firmato con me. È naturale farmi visita dopo aver soddisfatto il contratto. Ma tu non hai fatto nulla e stai cercando di lasciare Winston, quindi non so come prendere la cosa.”


Huroi spiegò con calma, “Per far sì che le mie parole fungano da arma, deve esserci un piccolo spiraglio nelle menti degli avversarsi. Devo aspettare il momento giusto per incitare la folla. Questo non è un problema che può essere risolto facendo le cose in fretta, poiché devo attendere il momento giusto. Il paesaggio intorno a Winston ha una certa fama, per questo volevo osservarlo nell’attesa. Sto lasciando Winston? È solo un malinteso.”


Rabbit fece un’espressione sorpresa e disse,


“È così? Ho capito male le tue intenzioni?”


In quanto oratore, Huroi possedeva un’abilità passiva chiamata ‘Persuasione’ e la statistica ‘Potere di Persuasione’. Sia il livello di Persuasione che la statistica Potere di Persuasione erano molto alte, perciò poteva manovrare i PNG in base al suo volere, se li usava bene.


“Sì, è un malinteso. Perciò Rabbit, puoi ordinare ai soldati di lasciarmi attraversare il cancello?”


Huroi era sicuro di avere avuto successo dopo aver ascoltato la risposta di Rabbit. Tuttavia, si sbagliò. Rabbit era un PNG con un’intelligenza molto alta. Aveva molta esperienza avendo fatto diventare la Mero Company una delle migliori del nord. Significava che Huroi non possedeva ancora il livello per poterlo manipolare.


Rabbit fece un’espressione dispiaciuta. “Pensavo che l’eloquenza del signor Huroi fosse molto buona. Perciò ho creduto che potessi incitare facilmente i residenti. Ma ora vedo la tua incompetenza. Ammetto di aver interpretato male le tue abilità.”


“ ...Uh?”


“Questa mattina, la Mero Company ha distribuito dei volantini per tutto il villaggio, come da programma. Si creerà un bello spiraglio nelle menti dei residenti che leggeranno i volantini. Saranno scossi e confusi. Ora è il momento giusto per te di entrare e impressionarli con le tue parole, facendo muovere i loro cuori per la Mero Company. Ma ti manca l’abilità di leggere questa atmosfera. Oppure… Devi avermi tradito.”


“Kuk!”


Gli occhi di Rabbit erano come quelli di un falco. Uno sguardo acuto che penetrò Huroi e mise su di lui un’enorme pressione.


Huroi lo realizzò. “Rabbit, avevi capito in anticipo il mio tradimento? Ti aspettavi che provassi a scappare ingannando i soldati, per questo hai dato loro l’ordine di non parlarmi!”


Rabbit scosse la testa.


“Ho incontrato e avuto a che fare con molte persone. Perciò non mi fido di nessuno fin dal principio. Più che anticipare il tuo tradimento, ho solo supposto che tu potessi tradirmi e mi sono preparato al peggio. Ora, vieni qui. Verrai rinchiuso per un po’. Invece di persuadere i residenti, ti unirai a loro. Perciò, non posso lasciarti incontrare il Conte Steim.”


Rabbit gesticolò e i soldati corsero verso Huroi.


‘Questa è la fine. Non posso scappare da questo posto con le mie abilità di combattimento. Finirò chiaramente in trappola e fallirò la missione. No… non posso arrendermi!’


Non avrebbe più avuto un’altra occasione per una missione nascosta. Era un’opportunità che non poteva perdere.


‘Smettila di comportarti in modo sconsiderato. Esco dal gioco così mi sbarazzo della crisi immediata. Devo pensare bene su come gestire la cosa.’


Huroi prese una decisione rapida e cercò di uscire dal gioco. Nel caso di una missione svolta in un luogo preciso, era impossibile disconnettersi. Tuttavia, si trovava nel centro del villaggio. C’erano altri giocatori che stavano guardando la scena con curiosità.


Questo era un luogo pubblico, perciò Huroi credeva di potersi disconnettere.


“Disconnetti!”


[Non puoi uscire dal gioco qui.]


“Cosa…?”


Huroi era meravigliato. Per una finestra di notifica inaspettata.


“Smettila con questa futile resistenza!”


“Ugh!”


Dopo aver fallito a disconnettersi, Huroi venne catturato e legato dai soldati.


Rabbit disse in modo cinico, “Disconnettersi. Un incantesimo misterioso che trasporta i vostri corpi immortali in un luogo sconosciuto. Non sapevi che avevamo il potere di neutralizzarlo?”


I PNG erano chiaramente coscienti della differenza tra loro e gli utenti. Perciò Rabbit intendeva mantenere in vita Huroi. Sarebbe resuscitato da qualche parte se fosse stato ucciso, perciò era meglio tenerlo prigioniero.


Rabbit diede gli ordini ai soldati.


“Rinchiudetelo nel dungeon del castello. Dite al lord che deve essere ben sorvegliato per un po’.”


“Q-Questo…”


La prima missione che aveva ricevuto in un anno, solo per fallirla! Huroi era all’inferno. Mentre cadeva nella disperazione, una finestra di notifica apparve di fronte a lui.


[La missione ‘Per i Residenti di Winston (A)’ è cambiata in ‘Attesa (S)’.]


[Attesa]


Difficoltà: S


Essendo stato manovrato come una marionetta dalle mani di Rabbit, hai fallito il compito di riferire al Conte Steim le azioni malvagie del lord di Winston e della Mero Company. Per fortuna, la speranza è l’ultima a morire.


Il dungeon del Castello di Winston è noto per essere un luogo impossibile da cui fuggire! In un dungeon oscuro, freddo e malsano, devi cercare in qualche modo di sopravvivere fino alla fine. Se riuscirai a resistere al freddo e alla fame, l’Apostolo della Giustizia verrà sicuramente a salvarti.


Condizioni di Completamento Missione: Non disconnetterti per 50 ore reali.


* Questa è una missione estremamente pericolosa. Per le persone anziane e per chi ha una salute debole, si prega di rinunciare alla missione.


[Vuoi accettare la missione?]


‘Che razza di missione è questa?’


L’insolita finestra informativa che apparve, causò in Huroi un senso di confusione e tensione.


‘Non posso disconnettermi per 50 ore reali, non ore di Satisfy? Che razza di condizione assurda è questa?’


Huroi era sicuro della sua forza fisica nella realtà. Grazie a quella, poteva giocare a Satisfy per 20 ore nella capsula. Ma il limite erano 20 ore.


Questo perché il sistema di sicurezza della capsula non permetteva l’accesso per più di 20 ore. Dopo essere rimasti connessi su Satisfy per 20 ore, gli utenti erano obbligati a disconnettersi e non potevano fare l’accesso nelle sei ore successive.


In altre parole, la S.A. Group, che aveva realizzato e distribuito le capsule di Satisfy, aveva avvisato con fermezza della pericolosità nel rimanere connessi a Satisfy per più di 20 ore. Eppure c’era una missione per cui bisognava restare connessi per 50 ore? Inoltre una in cui bisognava restare bloccati in un dungeon, in attesa.


’50 ore nella realtà equivalgono ad 8 giorni e 8 ore su Satisfy. Il mio spirito riuscirà a rimanere in prigione per tutto questo tempo senza fare nulla?’


Era davvero una missione pericolosa. Si poteva diventare pazzi se non si era mentalmente preparati. Ma rappresentava anche un’occasione.


‘Questa era una missione nascosta di grado A. È diventata una missione di grado S. È un’opportunità che non posso assolutamente perdere.’


Huroi decise di accettare la missione. Ma prima di tutto, decise di pensarci. Aveva degli appuntamenti inevitabili nella realtà? No. Non aveva programmato nulla di recente. Aveva una famiglia che sarebbe stata preoccupata e gli avrebbe forzatamente spento la capsula? No. Era solo al momento.


La porta principale era bloccata? Era stato in casa per quattro giorni senza andare da nessuna parte. Quindi la porta principale di casa sua era fermamente chiusa. Quando era stata l’ultima volta in cui era andato in bagno e aveva mangiato? Tre ore prima. In ogni caso, se avesse portato la capsula sullo stato riposo, il suo corpo sarebbe riuscito a resistere per tre giorni senza mangiare o bere.


Aveva avuto precedentemente problemi nel rimanere connesso alla capsula per tanto tempo? No. La sua salute non era seconda a nessuno.


‘Ok, il mio corpo è al massimo della sua energia fisica. Lo metterò di nuovo alla prova. La S.A. Group ha creato questa missione, perciò non lasceranno che un giocatore muoia.’


Huroi prese la ferma decisione di accettare la missione.


“Non rifiuterò la missione.”


[Questo è l’ultimo avvertimento. Sei davvero sicuro di voler procedere con questa missione?]


“Sì.”


[La missione è stata accettata.]


[Attesa]


Difficoltà: S


Essendo stato una marionetta nelle mani di Rabbit, hai fallito il compito di riferire al Conte Steim le azioni malvagie del lord di Winston e della Mero Company. Per fortuna, la speranza è l’ultima a morire.


Il dungeon del Castello di Winston è noto per essere un luogo impossibile da cui fuggire! In un dungeon oscuro, freddo e malsano, devi cercare in qualche modo di sopravvivere fino alla fine. Se riuscirai a resistere al freddo e alla fame, l’Apostolo della Giustizia verrà sicuramente a salvarti.


Condizioni di Completamento Missione: Non disconnetterti per 50 ore reali.


* Questa è una missione estremamente pericolosa. Per le persone anziane e per chi ha una salute debole, si prega di rinunciare alla missione.


* Dal momento in cui accetterai la missione, il sistema supervisionerà e controllerà scrupolosamente il tuo cervello e lo stato di salute nella realtà. Se viene rilevato un livello di anomalie critico, il sistema ti forzerà a disconnetterti.


* Se vieni forzatamente disconnesso, la S.A. Group invierà uno staff esecutivo e medico a casa tua per prepararsi al peggio.


* Anche se completerai la missione e ti disconnetterai con successo, la S.A. Group invierà uno staff esecutivo e medico a farti visita e controllare la tua salute.


* Devi resistere per 200 ore secondo il tempo di Satisfy per completare la missione. Nel peggiore dei casi, poiché sarai connesso ad una realtà virtuale per tanto tempo, potrai confondere la realtà con la realtà virtuale. Per favore, rimani concentrato fino all’ultimo momento e mostra una grande forza mentale.


Ricompensa per Completato Missione: Una seconda classe denominata ‘Compagno dell’Apostolo di Giustizia’. Titolo ‘Colui che ha Superato le Avversità’.


* Compagno dell’Apostolo di Giustizia: la statistica ‘Coraggio’ sarà attivata. Se sei insieme all’Apostolo di Giustizia, tutte le statistiche incrementeranno del 20%. Verrà generata l’abilità ‘Giustizia Inviolabile’. Verrà generata l’abilità ‘Sacrificio per la Giustizia’.


* Colui che ha Superato le Avversità: la statistica ‘Indomabilità’ si attiverà. Verrà generata la statistica ‘Volontà Ferrea’.


Fallimento Missione: Nessuna penalità.


[Da adesso in poi, la capsula passerà alla modalità riposo.]


[È impossibile spegnere la capsula dall’esterno.]


[Se ci saranno impatti esterni o tentativi di spegnere la capsula, un impiegato della S.A. verrà mandato presso la tua residenza per proteggere la capsula.]


[Ti elogiamo per la sfida. Buona fortuna.]


“Mi sento come se fossi un cliente VIP.”


Quella fu l’impressione che Huroi ebbe dopo aver controllato la finestra informativa che era apparsa.


‘Non preoccuparti più. Il mio spirito può resistere fino a 200 ore.’


Le ultime preoccupazioni rimaste in Huroi vennero del tutto allontanate perché si fidava della supervisione e del controllo scrupoloso della S.A. Group. Rassicurò il suo cuore.


‘Aspetterò. Apostolo della Giustizia. Se mi salverà e mi aiuterà a completare la missione, gli sarò fedele, anche se si trattasse di un PNG.’


Huroi non vedeva l’ora di incontrare lo sconosciuto Apostolo della Giustizia mentre veniva rinchiuso nel dungeon del Castello di Winston.
                                


                                



