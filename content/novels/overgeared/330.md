---
weight: 330
title: Capitolo 330
pubDate: 2025-03-12T16:37:15.607Z
tags:
    - overgeared
---


I capitoli sono ancora in promozione!


Ogni 5 euro un capitolo in più!


“Il Duca Grid non ha ancora appreso della malattia di mio padre. Ne è prova il fatto che l’esercito di Reidan è ancora debole, perciò dobbiamo colpirla adesso. Non ci sarà un’altra occasione.”


Il 1° Principe Ren era ben consapevole di quanto fossero forti Grid e i suoi subordinati. Era naturale, poiché aveva assistito alle loro gesta durante l’invasione dei golem a Reinhardt. Ciò nonostante, il primo motivo della sua ostilità nei confronti del duca era l’ovvia conquista dell’impero se Ren se ne fosse stato con le mani in mano. Secondo, credeva nel potere dei suoi guerrieri, incluso Hurent. 


I contenuti della missione collegata furono aggiornati in presenza di quest’ultimo.


[Principe del Regno Eternal – Capitolo IV – ]


Livello di Difficoltà: Non misurabile.


Il 1° Principe Ren ha visto la forza dell’aura e ripone assoluta fiducia in te. Crede che tu sia l’unico rivale per il Duca Grid.


Avanza verso Reidan con l’esercito di Ren!


Colpisci duramente il Duca Grid, che si sta prendendo gioco della famiglia reale!


Condizioni per il Successo della Missione: Occupa Reidan.


Ricompense per il Completamente della Missione: Ren verrà incoronato re e tu otterrai il titolo di Re del Merito. Se fonderai un regno, ti saranno donati benefici speciali.


Fallimento della Missione: Imprevedibile.


[Vuoi accettare la missione?]


Era impossibile misurare il grado di difficoltà. Spesso per le missioni con utenti come obiettivo era impossibile predire difficoltà e conseguenze. Hurent sorrise e annuì senza esitazione.


“Sono disposto ad aiutarti.”


Era stato circa 10 mesi fa in tempo reale. Hurent era stato umiliato dopo aver perso contro Grid in soli 5 secondi, e anche davanti al mondo intero. Quanto disprezzo aveva ricevuto da allora?


‘Riotterrò il mio onore con questa missione.’


Re del Merito? Era soltanto un titolo minore. Hurent voleva riavere il titolo di ‘più forte’, e credeva che adesso ne avesse i requisiti.


‘Grid, ti mostrerò il vero potere di un maestro d’aura davanti a tutto il mondo!’


I suoi sforzi negli ultimi 10 mesi avrebbero causato un disastro.


***


Zona di Garosu-gil (*), in autunno.


“Che cos’è esattamente un maestro dei pet?”


Finito il festival, Youngwoo era andato al ristorante con Sehee, Yerim e Doohyun. La star mondiale spiegò al giovane coreano dopo aver ordinato il cibo.


“Vedilo come una versione migliorata del domatore di mostri. Posso allenare mostri per renderli dei pet o prendere temporaneamente possesso dell’animale compagno di un’altra persona. Posso anche potenziare i miei o i tuoi pet.”


Potenziare gli animali compagni altrui? Anche Huroi, il più potente supporter, non era in grado di farlo, potendo fornire potenziamenti soltanto ai propri pet. Inoltre...


“Sottrarre l’animale compagno di un’altra persona?”


“Posso comandare i pet. La durata minima è di 15 secondi, arrivando ad un massimo di 50.”


“I pet che controlli possono usare le loro abilità?”


“Si.”


“È una truffa.”


Non era un’esagerazione. Portare via il pet del nemico e usarne le abilità originali? Avrebbe consumato il mana del pet e colpito il nemico. Se il pet possedesse un’abilità di potenziamento, la si sarebbe potuta usare sugli alleati.


Ad ogni modo, era molto utile. Poteva essere un bel vantaggio in combattimento.


“Ma il reale potere di un maestro di pet è qualcos’altro.”


Doohyun stava parlando molto, a differenza del normale. Che fosse a causa delle bellissime Sehee e Yerim? Niente affatto; Doohyun aveva occhi solo per Youngwoo. Ad essere precisi, era eccitato all’idea di incontrare il suo pet, Noe.


“Le tue vere abilità?”


“Posso controllare i dettagli del pet scelto. Significa che posso rapidamente conoscerne le statistiche, le abilità, le debolezze e i vantaggi. E poi...”


‘E poi?’


Gli occhi di Youngwoo si illuminarono. Migliore diventava Overgeared, più lui era felice. Aveva molte aspettative per ciò che Kim Doohyun aveva definito il sommo vantaggio di un maestro di pet.


“Ho l’abilità di rendere più belli i pet.”


“...Più belli?”


“Si, quindi ti prego di farmi incontrare Noe. Se posso, lo renderò ancora più bello. Voglio essere il suo acconciatore personale!”


“...”


Un classe segreta di tipo unica sognava di diventare un acconciatore? Sembrava che anche questo nuovo membro non fosse normale. Youngwoo ricordò qualcosa che Vantner aveva detto in passato riguardo la Gilda Tzedakah.


“A quanto pare le persone che si sono unite alla gilda dopo Grid non sono normali. Un matto attira altri matti.”


‘Sono io?’


Si accorse a scoppio ritardato che Yerim teneva una forchettata di pasta vicino alla sua bocca.


“Com’è? E’ deliziosa?”


Youngwoo fu colto di sorpresa e disse la verità, “Non tanto. E’ troppo salta, perciò preferirei comprare due ciotole di ramyun.”


“Il cibo servito da una ragazza sexy come me non è delizioso?”


“Che ragazza sexy...? Tu non lo sei.”


“Aish~ neanche così?”


“Hik! Non farlo in luogo pubblico!”


‘Grid, guarda tu.’


Doohyun lo capì vedendo Youngwoo seduto fra Yerim e Sehee; era lui il vero assassino di studentesse.


“Ma dove è andato Peak Sword?”


Circa alla fine del pasto, Yerim fece un’ulteriore riflessione. Fino ad ora, si erano completamente dimenticato di Peak Sword.


“Probabilmente è in giro a perder tempo.”


Peak Sword, marchiato come molestatore per colpa di Youngwoo! Era stato inseguito per ore dalle guardie di sicurezza.


***


[Set di Grid Prodotto in Serie]


Consisteva in armi, elmo, armatura, guanti e calzature. Le armi erano spade, lance, archi e scudi, che Grid aveva ideato con l’intenzione di donarli ai soldati di Reidan. Avevano prestazioni eccellenti e l’effetto del set, una volta indossato, era ottimo in confronto a quello di altri equipaggiamenti dello stesso livello.


Tuttavia, c’era un problema. La restrizione di livello 160. Al contrario, i soldati di Reidan erano al livello 133, quindi l’equipaggiamento non poteva essere distribuito immediatamente.


‘Ma la prestazione calerà se si abbassasse troppo il livello limite.’


Cosa doveva fare? Grid ci pensò su e convocò Piaro ed Asmophel.


***


“Hah.”


Piaro ed Asmophel sbatterono le palpebre dopo essere accorsi alla chiamata di Grid.


Si trovava fuori le mura esterne di Reidan, seduto davanti ad una fornace portatile a creare oggetti, mentre le quattro mani dorate stavano cacciando i mostri nelle vicinanze.


‘Nonostante questo, il livello è ancora basso.’


I vermi giganti erano mostri molto deboli, secondo gli standard dei due saharaniani. Erano capaci di fenderli facilmente, e sarebbe uguale se il Duca Grid usasse un’abilità. E allora perché quelle quattro mani dorate?


Queste univano le forze, ma ci impiegavano più di quattro minuti per abbattere un verme gigante. Non potevano prendere iniziativa durante il combattimento. Era strano che delle spade si muovessero da sole, ma non era così spaventoso osservandole da vicino. L’unica cosa a cui valeva la pena fare attenzione era la loro eccezionale velocità.


Nonostante questo, Piaro ne apprezzava il potenziale.


‘Sono migliorate da quando ho combattuto contro di lui. Non vedo l’ora di vedere come cresceranno in futuro.’


Grid chiese ai due uomini.


“Quanto ci vuole per far salire di un livello i soldati?”


“Al momento, cinque giorni.”


“Wow...”


La rapidità dell’aumento di livello era molto più veloce del previsto. Considerando che il livello dei soldati di Winston era rimasto fisso nel’80ina per diversi mesi, i soldati di Reidan stavano salendo di livello ad un ritmo fenomenale. Era un assaggio degli eccezionali metodi di allenamento di Piaro ed Asmophel, una volta destinati ad essere i pilastri dell’impero.


“Quindi i soldati raggiungeranno il livello 160 fra cinque mesi?”


“Esatto.”


Asmophel rispose senza esitazione. Era certo che Grid non avrebbe fatto a meno di sentirsi avido.


“Potete farli salire di livello più velocemente?”


“L’intensità dell’allenamento è già molto alta. Se oberassimo di lavoro i soldati, potrebbero farsi male e ci sarebbero molte lamentele.”


“E importa finché non moriranno? E per le lamentele? Un soldato ha bisogno di ciò.”


Grid aveva sperimentato essere un soldato per l’esercito della Corea del Sud. Allenamento di alta intensità? Finché non morivano, alla fine si sarebbero adattati, e se avessero lavorato duramente, sarebbero stati troppo stanchi per lamentarsi.


“Si? Facciamolo.”


“...Capisco.”


Piaro ed Asmophel avevano giurato fedeltà a Grid. Erano obbligati ad assecondarlo, anche se fosse stato un ordine alquanto difficile. Alla fine, i soldati di Reidan dovevano soffrire.


“Correte! Rotolate! In posizione!”


“Infilzate! Sparate! Fendete! Tagliate!”


I due saharaniani non mostrarono pietà. I 1000 soldati di Reidan dovettero sopportare ogni giorno un rigido allenamento, finché i loro muscoli non urlavano. Come risultato, la velocità di livellaggio dei soldati aumentò da 1.3 volte a 1.5.


[La lealtà dei soldati di Reidan è diminuita di 9 punti.]


[I soldati di Reidan non ti rispettano.]


“...”


Grid era l’oggetto del risentimento dei soldati, ed era molto grave dal punto di vista di un reggente. Se la lealtà dei soldati nel loro signore diminuiva, era difficile da riottenere.


Grid, però, non ne era scosso. Per quale motivo?


<i>Ttang! Ttang!</i>


Ogni giorno e ogni notte senza mancare la produzione e la produzione in serie del set di tipo Grid. Il fabbro sapeva che il rispetto e la lealtà dei soldati sarebbero aumentati di nuovo il giorno in cui il set gli sarebbe stato distribuito.


***


La data prevista per il parto di Irene era fra cinque giorni. Per questo motivo il Marchese Steim, una delle potenze più importanti del Regno di Eternal e signore del nord, aveva fatto visita a Reidan.


“Benvenuto, suocero.”


“Ohh! Il duca è venuto ad incontrarmi, sono così lusingato!”


Gli occhi del Marchese Steim erano luminosi mentre osservava Reidan. La conosceva come città fantasma, ma si era sviluppata rapidamente dopo che Grid ne era diventato il signore. La popolazione era ancora di soli 20.000 abitanti, ma era ottimo a confronto con altre città del Regno Eternal.


No, non aveva pari per quanto riguardava l’agricoltura. Anche l’Impero Saharan non possedeva una città agricola così incredibile.


‘Sono meravigliato dal livello di determinazione nello sviluppare una città agricola nel mezzo del deserto!’


Già, suo genero era incredibile. Il Marchese Steim sorrise orgoglioso.


* Zona di Garosu-gil: zona di Seoul situata nei distretti di Sinsa e Gangnam. Il nome significa ‘strada a tre linee’, riferito agli albero di ginkgo piantati lungo le strade della zona.  E’ un quartiere molto raffinato, noto per le boutique di marca, le gallerie d’arte, bar e ristoranti. 


Traduzione di MoonRoro 29


Editing di Libusemumei




                                


                                



