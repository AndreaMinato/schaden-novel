---
weight: 340
title: Volume 1 - Capitolo 34
pubDate: 2025-02-27T07:44:20.599Z
tags:
    - overgeared
---


23:33


Lim Cheolho, il capo del team di sviluppo di Satisfy e dell’S.A. Group, lavorò per tutta la notte. Satisfy era un gioco con oltre due miliardi di utenti, perciò c’erano sempre innumerevoli variabili. Il flusso generale di Satisfy, che fosse piccolo o grande, dipendeva da ciò che ciascuno dei due miliardi di utenti stava facendo. Il sistema era impossibile da garantire se continuavano a comparire errori.


Lim Cheolho era sempre entusiasta quando si trattava di costruire un sistema completo.


‘Non posso permettere neanche un singolo errore.’


Possedeva una concentrazione assoluta quando si focalizzava sul suo lavoro e sentì il suo telefono suonare dopo circa 40 secondi. Si trattava di una chiamata dalla squadra operativa.


“Cosa succede?”


(La missione B408 è stata attivata. Si prega di fornire l’autorizzazione per convocare un incontro di emergenza).


L’attenzione di Lim Cheolho si spostò e richiamò alla mente le informazioni riguardanti la B408.


B408. Era il nome in codice per le missioni nascoste di grado S che richiedevano delle condizioni speciali per essere completate.


‘La ricompensa per la Missione B408 è una seconda classe?’


L’utente che avrebbe completato la B408 avrebbe ottenuto una seconda classe. Su Satisfy, sarebbero stati i primi utenti a possedere due classi. Ma più alta era la ricompensa, più difficile sarebbe stata la missione.


In particolare, il contenuto della Missione B408 era davvero unico, in quanto l’utente sarebbe rimasto intrappolato in uno spazio chiuso per 200 ore, secondo il tempo di Satisfy. Questo avrebbe avuto un impatto diretto nel mondo reale, poiché l’utente che doveva svolgere la missione poteva essere soggetto ad un grave danno psicologico. Uno dei motivi per cui venne creata la clausola ‘la S.A. Group ha il permesso di vedere le informazioni personali dell’utente’ fu proprio per le missioni come la B408.


“Do il permesso. Arrivo anche io.”


Lim Cheolho smise subito di lavorare e si diresse verso la sala conferenze. Arrivò nella stanza e guardò i documenti. Contenevano le informazioni riguardanti l’utente che aveva attivato la missione.


“Incredibile. Un abitante della Mongolia.”


Inizialmente, la Mongolia era il 10° paese più ricco al mondo in quanto a risorse ma non possedeva le tecnologie per trovarle e farne uso. Ma dopo essere uscito dal comunismo, il governo mongolo instaurò dei legami diplomatici con molti Paesi e attrasse attivamente investimenti esteri diretti (IED).


Da allora, numerosi governi e compagnie si affacciarono vero la Mongolia, inclusi il governo coreano e le compagnie coreane. Chiamarono la Mongolia la ‘terra delle opportunità’ e fecero degli investimenti. Ci fu un enorme afflusso di capitale straniero verso la Mongolia.


Tuttavia, quando il regime mongolo cambiò nel 2010, gli IED iniziarono a diminuire a causa del rapido cambiamento politico. Dopo diversi anni, il regime cambiò ancora una volta e gli ufficiali mongoli cercarono di stimolare di nuovo gli IED ma molti avevano ormai perso fiducia nella Mongolia. Alla fine, i piani del governo mongolo non procedettero come pianificato e la Mongolia rimase un paese in via di sviluppo fino al 2030.


Ma ora era diverso. Gli IED della Mongolia erano stati rivitalizzati non appena l’economia del mondo esplose, grazie al rapido sviluppo tecnologico avvenuto nel 2040. Il governo mongolo cooperò e attraverso alcuni processi che ebbero successo, la nazione salì sul podio dei paesi sviluppati.


Ma nonostante questo, il temperamento nomade della Mongolia non cambiò. La maggior parte delle persone mongole non riuscirono ad adattarsi ai nuovi benefici e volevano ancora vagare per le praterie. Ne risultò una Mongolia che era diventata uno dei paesi con il minor numero di utenti su Satisfy.


In base alle statistiche, più del 60% della popolazione totale dei paesi sviluppati erano giocatori di Satisfy. Inoltre, gli affari legati a Satisfy portarono un gran numero di posti di lavoro. Ma in Mongolia, solo il 3% della popolazione giocava a Satisfy. Per i mongoli, che amavano vagabondare, il fatto di rimanere intrappolati in una piccola capsula era inaccettabile.


‘Già il 3% della popolazione è un miracolo.’


Il 25enne di nome, difficile da pronunciare, Allunbatar, era un oratore di livello 127. Lim Cheolho era già sorpreso di vedere un oratore di tale livello, dato che si trattava di una classe debole nel combattimento, ma non riusciva a credere che fosse un utente della Mongolia.


‘Livellaggio basato sulle missioni: utilizzando le caratteristiche di un oratore, poteva ottenere delle missioni relativamente difficili, un modo di giocare efficace.’


Mentre Lim Cheolho leggeva i documenti, i dirigenti che stavano dormendo a casa si precipitarono alla riunione di emergenza. Alcuni di loro lasciavano una scia di alcool. Lim Cheolho rivolse la sua attenzione a Yoon Sangmin. Il direttore Yoon Sangmin era ossessionato dalla pulizia, perciò questa fu la prima volta che Lim Cheolho vide i suoi capelli trascurati.


“Pensavo che tu fra tutti ti saresti pettinato i capelli, anche nel bel mezzo di una guerra. Il punto debole del direttore Yoon è dormire?”


Gli altri membri del tavolo ebbero lo stesso pensiero e risero.


“Abbiamo finalmente trovato il punto debole del direttore Yoon!”


“Ahah, esatto. Avevo il sospetto che fossi un robot da cui non usciva neanche il sangue dalle ferite. Per fortuna sei umano.”


L’atmosfera si alleggerì grazie a quelle poche parole di Lim Cheolho. I ridenti dirigenti si svegliarono completamente dal loro stato assonnato o alticcio.


‘Mi hai fatto diventare il capro espiatorio.’


La faccia di Yoon Sangmin si arrossì mentre faceva cenno a Yoon Nahee.


“Sembra che ci siano tutti i dirigenti. Il presidente del ramo mongolo e gli ufficiali sono arrivati insieme?”


“Sì. Mi collego con loro immediatamente.”


Un’immagine 3D apparve al centro dell’enorme tavola rotonda. Si trattava dei direttori di filiale e dei dirigenti della filiale mongola della S.A. Group. Salutarono Lim Cheolho.


Lim Cheolho proseguì con l’incontro.


“Lo scopo di questa riunione è di preservare la sicurezza dell’utente mongolo, chiamato Allunbatar, che ha attivato la Missione B408. Affido la questione al direttore di filiale, Park.”


Il direttore della filiale mongola della S.A. Group, Park Eunhyuk, aveva già ultimato i preparativi non appena aveva sentito che la Missione B408 era stata attivata de un giocatore mongolo.


“Ho rintracciato l’indirizzo IP di Allunbatar, che è connesso a Satisfy, e ho avuto la conferma che l’indirizzo presente nel database dei membri coincide con la sua attuale residenza. Se dovesse accadere qualcosa, il governo mongolo coopererà per inviare personale medico e ufficiali di polizia. Infine, durante la missione, i membri della squadra di sicurezza osserveranno Allunbatar in tempo reale.”


Azioni veloci ed efficienti. Lim Cheolho annuì con soddisfazione.


Il direttore della filiale, Park Eunhyuk, diede la sua opinione,


“La filiale mongola vede questa missione come un’opportunità e punta a sfruttarla come trampolino di lancio per il mercato. Rilascerò ai media alcune informazioni riguardo la missione. Sarà il primo utente che potrebbe avere due classi su Satisfy, e il fatto che si tratti di un giocatore mongolo verrà ampiamente riportato attraverso i media in tutto il mondo. Si tratta di normali pubbliche relazioni e i mongoli vedranno uno di loro diventare una star globale grazie a Satisfy, incrementando così l’interesse verso il gioco.”


“Oh, questa è una buona idea. Una volta che si saranno interessati, il numero di persone che vorranno sperimentare Satisfy aumenterà.”


“Le maggiori compagnie mediatiche di ogni paese, in particolare quelle della Mongolia, metteranno sicuramente in risalto la notizia. Se la stampa farà diventare Allunbatar una persona importante, verrà stimolato l’orgoglio mongolo e l’effetto delle pubbliche relazioni verrà massimizzato.”


Molti dei dirigenti erano favorevoli a questa idea. Tuttavia, ad una piccola parte di loro non piaceva.


“C’è qualche garanzia che Allunbatar avrà successo in questa missione? Che cosa accadrebbe se facessimo rivolgere l’attenzione del mondo su questa e missione e poi lui la fallisse?”


Yoon Sangmin, che aveva appena finito di sistemarsi i capelli, scosse la testa.


“Non ha importanza se la missione viene completata o meno. Anche se dovesse fallire, il fatto che è stato il primo utente ad ottenere una missione nascosta di grado S farà sì che Allunbatar vada sotto i riflettori. Però, sarebbe preferibile che la missione venisse completata. A meno che non si riscontri un problema con il carattere di Allunbatar e lui si disconnetta, avrà successo. Capo squadra Yoon Nahee, hai analizzato le possibilità di successo di Allunbatar?”


“Sì.”


Appena Yoon Nahee rispose, i membri della sua squadra porsero ai dirigenti un nuovo pezzo di carta. Anche i dirigenti della filiale mongola ricevettero il documento via e-mail. Dopo un po’, i dirigenti lessero il contenuto del foglio e si accigliarono.


“Cos’è questo? La probabilità di successo è solo del 9%?”


Il direttore Yoon Sangmin rimase scioccato. “C-Che significa?”


Yoon Sangmin non poteva accettare quella risposta.


“La missione B408 non prevedere che si venga salvati da un PNG nascosto? Le condizioni di salute di Allunbatar sono molto buone. Se lo proteggiamo all’esterno, è difficile che possa disconnettersi. Se Allunbatar non si disconnette, verrà salvato da un PNG nascosto e completerà la missione. Quindi perché la percentuale di successo è così bassa? Avevo predetto un tasso di successo di almeno 80%.”


“Beh…” Nel momento in cui Yoon Nahee cercò di spiegare,


“Puahahahahahah!”


Il silenzioso Lim Cheolho scoppiò improvvisamente a ridere? Tutti guardarono Lim Cheolho scioccati.


<em>Tsk, tsk, tsk. </em>Lim Cheolho schioccò la lingua e disse, “Siete frenetici di natura. Non dovreste leggere il documento prima di iniziare con le domande?”


“…”


I dirigenti lessero il documento con attenzione dopo le parole di Lim Cheolho e rimasero scioccati dal suo contenuto. Yoon Sangmin stropicciò nervosamente il pezzo di carta e mormorò.


“Ancora… Questa persona…”


Lo scenario normale per la missione B408 doveva svolgersi in questo modo:


Un giocatore con un’alta reputazione avrebbe portato al massimo l’affinità con i residenti di Winston. Nel processo di costruire questa affinità, il giocatore avrebbe conosciuto la cattiveria del lord di Winston e della Mero Company. A questo punto, il giocatore sarebbe stato associato ai residenti di Winston e si sarebbe sinceramente risentito per la Compagnia Mero e per il lord. I residenti di Winston lo avrebbero capito e avrebbero affidato al giocatore una missione chiamata ‘Per i Residenti di Winston’.


Una volta che il giocatore avesse accettato la missione, la storia sarebbe iniziata con giudizio. Il giocatore avrebbe cercato di incontrare il Conte Steim, ma non sarebbero riusciti ad andare contro i poteri del lord di Winston e della Mero Company. Il giocatore sarebbe stato catturato e alla fine imprigionato nel dungeon.


A questo punto, la missione sarebbe cambiata da ‘Per i Residenti di Winston’ in ‘Attesa’. Se il giocatore avesse accettato la missione, il PNG ‘Misterioso Apostolo della Giustizia’, che era rimasto nascosto a Winston per delle circostante particolari, avrebbe salvato il giocatore dopo 200 ore.


In tal caso, il giocatore avrebbe instaurato una relazione con il ‘Misterioso Apostolo della Giustizia’ e avrebbe scoperto la sua identità. Poi il giocatore sarebbe partito in viaggio per aiutare il misterioso PNG. Una volta che il giocatore avesse completato le missioni collegate, avrebbe ricevuto delle ricompense che sarebbero andate ben oltre la sua immaginazione.


Tuttavia, una variabile della missione non era andata secondo quanto pianificato dallo scenario. La variabile era che Allunbatar aveva condiviso le informazioni della missione con un altro giocatore. Il PNG previsto come ‘Misterioso Apostolo della Giustizia’ era diventato obsoleto e anche le missioni correlate al PNG erano scomparse.


La notizia che Allunbatar era stato rinchiuso nel dungeon dopo aver fallito la missione, sarebbe passata al giocatore con cui aveva condiviso precedentemente le informazioni della nuova missione, e non al ‘Misterioso Apostolo della Giustizia’. Ma quel giocatore si era rivelato essere…


“Grid…”


Esattamente 12 giorni prima, il giocatore coreano aveva ottenuto una classe leggendaria per caso. Esatto, si trattava di Shin Youngwoo.
                                


                                



