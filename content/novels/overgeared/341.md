---
weight: 341
title: Capitolo 341
pubDate: 2025-03-12T16:37:15.609Z
tags:
    - overgeared
---


Grid aveva fatto del suo meglio nel duello per persuadere Piaro. Aveva giocato tutte le carte in suo possesso e si era reso conto di una cosa nel corso della sconfitta. L’arma più adeguata ad un’arte della spada più avanzata era la spada ad una mano, non lo spadone. 


‘La traiettoria di uno spadone pesante e relativamente grande è semplice e limitata.’


Lo stile di combattimento di base di Grid consisteva nel colpire ripetutamente. Perciò preferiva uno spadone con un forte potere distruttivo. Il Discendente di Pagma aveva un albero delle abilità orientato verso il danno, dunque lo spadone era perfetto.


Tuttavia, Grid ne sentiva le limitazioni. Da Elfin Stone, a Braham e a Piaro. La comparsa di potenti personaggi insuperabili dimostrava che il suo modo di combattere era diventato inefficace. Dunque, a cosa serviva un forte potere distruttivo? Non poteva affrontare gli avversari più forti!


‘Devo familiarizzare con le spade ad una mano.’


Aveva ottenuto una delle più potenti spada d’armi, Iyarugt, che non era da meno in confronto ad uno spadone. Dopo lo scontro con Piaro, Grid si dedicò all’allenamento con la spada ad una mano.


Che cosa avrebbe detto lui in passato? ‘Che seccatura. Tutto ciò di cui ho bisogno sono gli oggetti.’


Ecco cosa avrebbe pensato, ma ora era diverso. Fece del suo meglio per abituarsi alle spade ad una mano, come quando realizzava oggetti. Quel cambiamento era possibile perché aveva un gran desiderio di diventare più forte.






***






‘Rispetto ai vecchi tempi, ho migliorato la mia abilità di controllo e non ho trascurato l’allenamento.’


Era arrogante. Quel giorno aveva imparato che contro Chucksley, un cavaliere di cui non aveva mai sentito parlare, le sue tecniche non funzionavano. Iyarugt gli aveva mostrato le migliori traiettorie per la spada, ma era riuscito solo a tenere duro. Ad essere onesti, era piuttosto frustrante per Grid.


Ritenne che sarebbe stato difficile prevalere su Chucksley senza l’aiuto delle Mani di Dio. Ma quel luogo era circondato da nemici. Non sapeva quando altri avrebbero attaccato, perciò doveva piazzare la Mani di Dio in difesa.


Poi la situazione cambiò. Arrivarono degli alleati e i nemici caddero in confusione. Il focus su Grid si attenuò; lui usò quell’opportunità per lanciare un Missile Magico che aveva conservato come asso nella manica e riuscì a scrollarsi di dosso Chucksley.


Inseguì l’alleato di Chucksley e quella divenne l’esca.






***






“Kuk…!”


Chucksley venne colpito da Assassinio e la sua barra della salute scese a due terzi. Grid subì un grosso danno nel sopportare il colpo per afferrare il collo di Chucksley e il sangue cominciò a scorrergli dal petto. Ma la sua barra della salute non era diminuita affatto.


Era il potere dell’Armatura della Luce Sacra e dell’Anello di Doran.


Grid aveva percepito il potere della Spada Crescente usata da Chucksley e aveva indossato l’Anello di Doran in anticipo. Era in grado di esercitare quella capacità di giudizio grazie alla Benda del Macellaio. L’abilità di utilizzare alla perfezione quell’oggetto avrebbe impressionato persino i ranker.


Grid sorrise freddamente e sussurrò a Chucksley.


“Hai mai sentito parlare dell’essere overgeared?”


“Overgeared?”


Che voleva dire? Grid usava dei termini così difficili da capire. Per Chucksley, Grid era un intellettuale.


‘Pensavo fosse ignorante perché è una persona comune, ma usa un gergo talmente complicato…!’


Era incredibilmente frustrante da ascoltare. Quattro mani dorate volavano attorno a Chucksley, che intanto si arrovellava sul significato di overgeared.


‘Questo!’


Le mani dorate si muovevano e brandivano le loro armi in autonomia. Ce n’erano tre? Chucksley rilevò il pericolo e si scrollò Grid di dosso. Questi non riuscì a trattenerlo con la forza e gridò, senza esitazione.


“Missile Magico!”


<i>Jiing.</i>


Il potere magico di Grid si raccolse sulla punta delle dita delle quattro mani.


<i>Pepepepeng!</i>


Lampi di luce bianca ne volarono fuori e colpirono Chucksley.


“Kuaaaaak!”


Chucksley avvertì un dolore che non poteva essere ignorato. I Missili Magici lanciati dalle mani dorate racchiudevano un potere incredibile, pur essendo magie di basso livello. Chucksley non riusciva a capire affatto.


‘Perché la resistenza della mia Armatura Bianca è stata ignorata?!’


La famiglia Lokan, da cui proveniva Chucksley, aveva servito la famiglia reale di Eternal per generazioni. Aveva conseguito innumerevoli risultati e ricevuto gli elogi e il riconoscimento della gente. Una delle cose che aveva ricevuto era l’Armatura Bianca.


Quell’armatura vantava una buona difesa fisica e un’elevata resistenza magica, dunque impediva facilmente ogni imprevisto. Chucksley era sempre invincibile in battaglia quando la indossava. Schiacciava gli attacchi fisici del nemico con la sua spada e resisteva agli attacchi magici a sorpresa con la sua armatura.


Eppure!


“Cough! Cough!”


Quell’incantesimo di basso livello aveva penetrato la sua armatura e messo a segno un colpo perfetto? No, il Discendente di Pagma era un fabbro, quindi in primo luogo come poteva usare la magia? Il segreto doveva risiedere in quelle mani dorate!


‘Qual è l’identità di quelle mani dorate…?’


La mente di Chucksley era in totale confusione mentre tossiva sangue. Non riusciva a comprendere Grid. Era come trovarsi davanti ad una persona di una dimensione diversa. Sì, quella era la sensazione che aveva avuto usando l’invasione golem Reinhardt.


‘Perché?’


Si era allenato nell’arte della spada finché non aveva sputato sangue e, come risultato, aveva ottenuto il titolo di grande spadaccino. L’uomo che un tempo veniva definito come il più grande spadaccino, Piaro, era scomparso. Ma c’era ancora una tale distanza tra loro?


‘Questa è una leggenda!’


Grid non era già diventato una leggenda? La sua crescita avrebbe dovuto essere terminata e diventare stabile.


“Perché…? Perché sei diventato più forte?”


“…”


Gli occhi di Grid erano diversi da quando si erano incontrati per la prima volta. Grid non lo ignorava più e lo rispettava. Onorava i forti. Ecco perché parlò onestamente.


“Sono ancora debole.”


“Cosa?”


Grid aveva sconfitto i golem che stavano minacciando il regno e adesso aveva superato Chucksley! Allora di che parlava? Chucksley si agitò quando Grid ripeté qualcosa che aveva sentito dire.


“Il mondo è vasto e ci sono molte persone forti. Capirai, se mai incontrerai qualcuno davvero potente. Quanto sono incompleto ”


Braham e Piaro. In confronto a loro, non era una leggenda. Doveva ancora raggiungere la sua crescita totale. Una delle ragioni era il fatto che non fosse riuscito a completare la missione di classe, ma Grid sapeva la verità.


‘Non è per le missioni di classe.’


Era perché non aveva l’abilità necessaria per progredire nelle missioni di classe. Se si fosse trattato di Yura o di Huroi, non sarebbero stati così stupidi da rimanere per tanto tempo bloccati su una singola missione.


‘Non ho talento.’


Non aveva abilità di controllo come Regas e Faker, o l’abilità di alzare il suo livello come Jishuka o Pon. Grid non aveva altri vantaggi oltre alle sue armi. La ragione per cui era arrivato al punto in cui si trovava era la sua tenacia. Senza quella, non sarebbe mai diventato il Discendente di Pagma e sarebbe stato ancora un giocatore ordinario. No, sarebbe stato ancora un utente di basso livello.


“Be’, voglio dire… Mi dedicherò sempre di più. Se riesco a sopravvivere qui.”


Un intento omicida riempì gli occhi di Grid. Rispetto per i più forti? Ne aveva abbastanza. Grid non aveva alcuna intenzione di perdonare il nemico che aveva osato invadere Reidan. Non era dovuto semplicemente alla minaccia di perdere il suo territorio.


Reidan contava 20.000 persone. La gente provava un affetto smisurato per lui. I nemici che aveva di fronte stavano cercando di fare del male a quelle persone. Non poteva perdonarli. No, non poteva tollerarne l’esistenza.


<i>- Grid, è tutto pronto.</i>


Le disposizioni sul campo di battaglia avevano raggiunto la forma ideale. I soldati di Reidan sparavano frecce di fuoco senza sosta e ridussero in questo modo il numero di soldati reali, mentre Laden e l’esercito settentrionale li bloccavano. Poi Lauel lanciò la più forte abilità di un maestro di Qi Gong<b>1</b> di terzo avanzamento, ‘Maestro del Flusso’.


Ora tutto ciò che rimaneva…


<i>Per favore, fa’ capire al mondo che il tuo territorio è intoccabile.</i>


<i>- S-Sì…</i>


Lauel se ne sarebbe occupato. Grid decise, per prima cosa, di togliere la vita a Ferrell. Respirava a fatica, a causa delle ferite, e non poté resistere alla spada che lo trafisse.






[Hai sconfitto il Visconte Ferrell, il miglior arciere del Regno di Eternal.]






[La famiglia Bon ti sarà per sempre ostile.]






[Hai guadagnato 356.410.000 punti esperienza.]






[Hai ottenuto l’Arco del Tuono.]






[Il tuo potere demoniaco è aumentato di 2.]






“Ferrell!”


Chucksley e Ferrell erano compagni che avevano sempre contato l’uno sull’altro. Chucksley fissò Grid con occhi pieni d’odio. Grid pensò fosse ridicolo.


“Non dimenticare chi ha causato tutta questa situazione. Siete stati voi i primi ad estrarre le spade. Dimenticando il fatto che ho salvato il regno, tutti voi valete meno di un branco di cani.”


Grid appariva arrogante e maligno. Le condizioni per instillare paura e rimorso nel nemico non consistevano solo in un potere soverchiante, ma anche nell’atteggiamento. Era stato addestrato intenzionalmente da Huroi in quella pratica.


“Questo tipo!”


“Visconte Ferrell!”


Ferrell Shaiva du Bon. Il capo della famiglia che aveva dominato sulla proprietà Shaiva per generazioni e che aveva un’elevata reputazione. La sua morte sarebbe bastata a scatenare l’ira nella proprietà Shaiva e nella famiglia reale. Un immenso manipolo di 300 cavalieri e soldati si dirigeva verso Grid.


“Proteggete il duca!” gridò Laden e tentò di far muovere l’esercito. 


Tuttavia, Grid sollevò una mano e lo fermò.


“Ohhhhhh!”


“Muori!”


Grid, solo, fissò i 300 nemici che si precipitavano verso di lui. Il Principe Ren osservava il campo di battaglia, nascosto tra i cavalieri della scorta.


‘Quel tipo, gli farò rimpiangere quello che ha fatto.’


Grid iniziò la sua danza della spada. Fu uno spettacolo incantevole quando, nel bel mezzo del campo di battaglia, disseminato di carne e sangue, si svolse una danza della spada… No, sembrava un pazzo che non era in grado di mettersi in sintonia con l’umore generale.


“Arte della Spada di Pagma, Onda!”


<i>Kurururu!</i>


Iyarugt possedeva una velocità d’attacco più alta rispetto allo spadone. In una battaglia di lunga durata gettava scompiglio, ma risultava inferiore ad uno spadone quando si trattava di abilità d’attacco singole.


Grid era passato allo Spadone di Grid nel momento in cui aveva iniziato la danza della spada. Lo Spadone di Grid era un’arma superiore, con il miglior potere d’attacco ed un effetto opzionale che aumentava il danno inflitto dalle abilità.


Era impossibile per le 300 truppe provenienti dalla proprietà Shaiva resistere alle onde nere che si diffondevano dappertutto.


‘Che mostro!’


Gli occhi di Grid brillarono di una luce rossa e indusse una paura infinita nel Principe Ren. Tuttavia, il principe la gestì.


“Non strafate! Il tempo è dalla nostra parte!”


Dopo un po’. Se avessero aspettato un po’ più a lungo, i 2.000 soldati avrebbero attraversato le Montagne Altes e sarebbero piombati su Reidan.


E poi…


‘Grid! Presto tua moglie sarà nelle mie mani!’


Fino ad allora, dovevano solo resistere. Il Principe Ren era fiducioso che avrebbe vinto la guerra con quella strategia a ragnatela.




Qi Gong: antico esercizio di respirazione che aiuta a migliorare la salute e ad acquisire potere e forza (talvolta quasi un potere magico che non può essere spiegato dalla scienza). Serve ad esercitare il proprio Qi, o energia vitale. Si tratta di una pratica cinese di meditazione interna che consiste di lenti movimenti aggraziati e tecniche di respirazione controllata per favorire la circolazione del Qi nel corpo umano e migliorare la salute complessiva del praticante.


Traduzione di Martina Procida


Editing di Libusemumei
                                


                                



