---
weight: 3420
title: Capitolo 342
pubDate: 2025-03-12T16:37:15.609Z
tags:
    - overgeared
---


<i>Puk!</i>


‘Ora!’


<i>Puk puk!</i>


‘Accadrà presto!’


Un giovane uomo scavava nel terreno. Era un bellissimo giovane. La sua bellezza e la sua grazia non erano svanite, nonostante la pelle bruciata dal sole e le macchie di sporco.


‘Non manca molto!’


<i>Puk puk! Puk!</i>


Il giovane uomo con lo sguardo timido stava scavando con un aratro a mano, quando udì il richiamo che aveva tanto aspettato.


“È l’ora dello spuntino!”


“…!”


Le pupille del giovane uomo si dilatarono. Balzò su e si affrettò ad usare la magia.


“Fretta!”


Fretta. Era un incantesimo che faceva aumentare la velocità del bersaglio da 1,2 a 2,5 volte. Non era semplice da imparare, ma era una magia utile che poteva avere molti usi. Anche imparandola, la performance sarebbe stata diversa a seconda della capacità dell’evocatore.


Un mago in grado di raddoppiare la propria velocità con Fretta? Non ne esistevano più di 100 sul continente. Tuttavia…!


<i>Swaeeek!</i>


Il giovane uomo rannicchiato si esibì in una performance fenomenale. La sua velocità raddoppiò e nessuno riuscì a stargli dietro.


“Quello schifoso…!”


“Sta cercando di prendersi tutte le patate oggi!”


I contadini erano indignati. Il giovane uomo che aveva usato Fretta era Bland. Non aveva esitato a commettere una scorrettezza, usando la magia per ottenere più patate.


“Hai dimenticato che Piaro ha detto che avremmo dovuto dividerle tra noi?”


“Lo dirò a Piaro!”


I contadini videro che stava per andarsene e ricorsero ad un attacco infantile. Bland esitò per un momento. 


‘Devo mangiare!’


Il Conte Bland, che conduceva una vita abbiente come figlio del Conte Ashur, uno dei 10 grandi maghi del continente! Per lui, le patate erano solo cibo da rifilare ai maiali. Non aveva mai mangiato patate e aveva sempre consumato solo gli ingredienti più raffinati, molto più nutrienti e gustosi delle patate.


Tuttavia, tutto era cambiato dopo essere stato tenuto in ostaggio a Reidan. Bland aveva mangiato solo patate per sopravvivere. Poi si era sentito elettrizzato. Era rimasto sorpreso dal sapore delizioso e dall’istantanea sensazione di sazietà.


In particolare, la Patata Arcobaleno era una prelibatezza. Poteva sentire sette differenti tipi di sapori con una sola patata. Un cibo che poteva mangiare solo dopo essere stato catturato e soffrendo in una situazione disperata. Per Bland, era più sacra di una benedizione divina. Grazie ad essa riusciva a scrollarsi di dosso ogni tipo di problema e di ansia.


C’era cibo in abbondanza nella sviluppata Reidan, ma le patate restavano la cosa migliore per Bland,


***


“Ne vuoi una oggi?” chiesero le massaie a Bland, che aveva corso attraverso i vasti campi. 


Bland annuì senza esitazione.


“Esatto.”


“Wow...”


Le massaie pensavano che fosse pietoso. Il bellissimo giovane dinnanzi a loro. Le massaie avevano sentito dire che si trattava del prezioso figlio di una prestigiosa famiglia. Che male aveva commesso per vivere in schiavitù sotto il Duca Grid?


Ogni giorno Bland lavorava nei campi, poi c’erano voci che dicevano che venisse preso da parte da Piaro per essere picchiato in ogni maniera. Era chiaro che quel giovane uomo stava conducendo una vita terribile. Era già abbastanza doloroso desiderare di morire ogni giorno.


‘Mangia per alleviare lo stress…’


‘È un peccato per una persona così attraente…’


Una delle massaie, in lacrime, porse lo spuntino a Bland. C’erano 10 patate al forno e 10 patate bollite.


“Come sai, dovrebbe esserci solo una patata per ciascuno…”


“So che stai soffrendo, quindi ti darò tutto questo.”


“Ti prego, mangia e recupera le forze!”


‘Le persone provano pietà per me.’


Bland aveva un lignaggio unico e aveva frequentato i migliori corsi d’élite del regno. Non aveva avuto molte opportunità di socializzare con i popolani. Tuttavia, il tempo passato a Reidan aveva cominciato a cambiare la sua percezione, poco a poco.


‘Il popolo ha una vita difficile, ma si prendono comunque cura degli altri. È troppo.’


Era ridicolo. Ma non poteva fare a meno di ammirarli. Bland ricevette il fazzoletto che conteneva le patate e si accigliò.


“Non c’è bisogno che vi preoccupiate per me. Appartenere alla mia stirpe significa che la mia struttura fisica non è debole, perciò non mi ammalerò. Non c’è bisogno di preoccuparsi senza motivo.”


Il discorso di Bland era altezzoso e avrebbe potuto ferire i sentimenti delle massaie. Ma le donne erano comprensive. Pensavano fosse carino il fatto che quel giovane non sapesse come esprimersi.


“Patata… Inizialmente credevo fosse un cibo per maiali, ma la mangerò comunque.”


Bah! Bland sbuffò e tenne il fazzoletto vicino al petto. Al contrario di ciò che aveva detto, chiaramente apprezzava le patate. Lasciò quel luogo. In quel momento, arrivarono i contadini, in ritardo.


“Si è preso parecchio cibo!”


“Alcuni di noi potrebbero non avere abbastanza da mangiare!”


“Maledetto quell’uomo!”


‘Quanto chiasso.’


Erano così agitati da dover correre qua e là e gridare? Era davvero vergognoso. Bland fece schioccare la lingua e si spostò in un luogo appartato. Era vicino al muro settentrionale. Si sedette a mangiare le patate, quando i suoi occhi si rivolsero in basso.


‘C’è un branco di ratti!’


C’era un gruppo sospetto appeso a un lato delle alte mura di Reidan. Erano in 20. Si muovevano con cautela e lentamente stavano scalando il muro. Il colore dei loro abiti era simile al colore del muro, portando al massimo la loro furtività.


Fosse stato lo stesso Bland di prima del suo arrivo a Reidan, non sarebbe stato in grado di individuarli.


“Mmm.”


Mezza giornata prima. Asmophel aveva portato via l’esercito, quindi sembrava che stesse accadendo qualcosa di grosso.


“Non ha niente a che fare con me.”


A Bland non importava se i 20 assassini che stavano scalando il muro fossero riusciti ad infiltrarsi a Reidan. Non gli sarebbe importato neanche se avessero ammazzato delle persone e dato fuoco alla città. In effetti, considerando i fatti dalla sua prospettiva, avrebbe dovuto applaudirli.


“Allora perché…?”


Perché non ne era contento? Bland si mise una patata bollita in bocca e si alzò. Le patate deliziose, i contadini che avevano sofferto con lui e le massaie che cucinavano le patate e si prendevano cura di lui. Avrebbero potuto essere feriti.


“Mi sento male.”


Più di ogni altra cosa…


“…Irene.”


La donna che un tempo aveva amato si trovava a Reidan. Non provava più nulla per lei. Era già diventata la donna di un altro.


‘Voglio che sia felice.’


Bland aveva già preso la sua decisione, quando si mise la terza patata in bocca.


“Freccia di Fuoco.”


<i>Hwaruruk!</i>


I 20 assassini che scalavano il muro. Otto frecce di fuoco vennero scagliate contro di loro. Il momento era completamente diverso da quello di una Freccia di Fuoco comune. Era naturale. Era stato addestrato da Piaro per 16 mesi, mentre lavorava nei campi ogni giorno.


Aveva coltivato… No, adesso poteva prendere in prestito il mana naturale dal terreno. Era simile alla tecnica dello Stato Naturale che apparteneva al leggendario Piaro.


***


Daluka. Un assassino avvolto da un velo di mistero. C’erano molte congetture sul fatto che Doran e Kasim fossero allievi di Daluka. Allora, un giorno di 10 anni prima. Il Regno di Eternal fu abbastanza fortunato da ottenere una delle tecniche segrete di Daluka.


Da allora, avevano iniziato a tirare su il gruppo dei Draghi d’Argento. Avevano raccolto 5,000 orfani da ogni parte del regno e li avevano addestrati come assassini, insegnando loro la tecnica segreta di Daluka.


Naturalmente, non era stato facile. Dei 5,000 bambini che avevano resistito all’addestramento ed erano sopravvissuti, solo 40 erano stati addestrati nella tecnica di Daluka. Di quei 40, nessuno aveva imparato a padroneggiarla a fondo. Erano riusciti solo a scalfire la superficie. 


Ma era abbastanza. Un anno dalla formazione del gruppo dei Draghi d’Argento. Avevano un tasso di successo nelle missioni del 100%. Il Principe Ren era fiducioso. Con il potere dei Draghi d’Argento, il Regno di Eternal sarebbe cresciuto fino a che sarebbero stati in grado anche di minacciare l’Impero Saharan.


In quel momento, il drago d’argento rappresentato sulla bandiera avrebbe di nuovo dispiegato le ali.


‘Che sta succedendo?’


I 20 membri dei Draghi d’Argento erano confusi. Dei campi agricoli si estendevano in ogni direzione al di fuori delle mura di Reidan. Dovevano passare per di là per arrivarci, ma lo stato dei contadini era strano.


‘Perché sono contadini?’


C’erano dozzine di contadini sparsi ovunque sui vasti campi. Ma i loro movimenti erano insoliti.                                                       Il modo in cui brandivano la falce e l’aratro a mano ricordava l’arte della spada. In particolare, alcuni contadini erano abbastanza forti da far preoccupare anche i membri dei Draghi d’Argento. Sembravano persone influenti, che avrebbero potuto rappresentare un regno.


‘Che significa?


I Draghi d’Argento avevano imparato la tecnica di Daluka Assenza di Desideri Terreni. Era un metodo di respirazione che permetteva loro di infiltrarsi in molti luoghi, anche solo al 5° stadio.               E le 20 persone assegnate a quella missione erano membri d’élite con Assenza di Desideri Terreni al 5° stadio. Significava che non avrebbero mostrato alcuna agitazione, neanche di fronte alla morte.


Tuttavia, non poterono fare a meno di sentirsi turbati dai contadini.


‘È meglio muoversi con più attenzione.’


I membri dei Draghi d’Argento valutarono correttamente e si sdraiarono a terra, strisciando tra i campi. Non volevano essere visti dai contadini. Il risultato…


‘Pant pant… È sporco.’ 


Quando i Draghi d’Argento raggiunsero le mura esterne di Reidan, avevano già consumato molto tempo e molta stamina, cosa che li fece restare indietro sulla tabella di marcia. Secondo il piano originario, avrebbero già dovuto avere la duchessa. E invece non avevano neanche attraversato le mura? Era davvero scioccante per i membri dei Draghi d’Argento.


Ma erano un gruppo selezionato.


‘Ferma il tremolio.’


I membri riguadagnarono la calma grazie ad Assenza di Desideri Terreni. Poi usarono ‘Vestiti di Daluka’. Si trattava di una tecnica che permetteva di raggiungere la furtività definitiva, rendendoli come camaleonti.


<i>Susuk.</i>


<i>Sususuk.</i>


Neanche gli dei del cielo sarebbero riusciti a vederli in quel momento! Poi delle frecce di fuoco volarono alle spalle dei Draghi d’Argento, che si stavano arrampicando senza esitazione.


“Heok!”


Come avevano fatto a notarli? I Draghi d’Argento evitarono la magia e si guardarono frettolosamente intorno. La magia proveniva dalla direzione di una singola persona. Era un contadino che mangiava delle patate. La pelle scurita dal sole lo faceva sembrare davvero un montanaro<b>1</b>. Era inaspettato, ma quella persona era sicuramente un contadino.


‘Ha usato la magia?’


Era una magia veloce e potente che non erano riusciti ad evitare completamente!


‘I contadini in quest’area sono pazzi!’


Gli occhi dei Draghi d’Argento tremarono. La loro Assenza di Desideri Terreni al 5°stadio cominciò a vacillare.


‘Non possiamo più ritardare. Dovremmo ignorarlo e continuare la missione?’


‘No. I testimoni vanno sistemati immediatamente se vogliamo completare la missione segreta.’


I Draghi d’Argento presero una rapida decisione. Si lasciarono cadere giù dal muro, verso il contadino che stava mangiucchiando le patate. Un mago aveva difese molto basse. Credevano di poterlo sopraffare facilmente.


Il bombardamento del mago? Non c’era bisogno di preoccuparsene. Non dategli il tempo di lanciare incantesimi!


“Heok?”


Le facce fiduciose dei Draghi d’Argento si contorsero. Il tipo era un contadino o un mago. Adesso stava creando uno scudo ed estraendo una spada?


‘Qual è la sua identità?’


Contadino, mago, spadaccino. Era incerto. Bland sparò un Getto di Fuoco contro i Draghi d’Argento. Era anche in grado di usare un secondo incantesimo mentre creava uno scudo?


“Doppio lancio!”


I Draghi d’Argento impallidirono. La loro Assenza di Desideri Terreni al 5°stadio si infranse.


Nel frattempo.


“Lancialo di nuovo.”


Il Re delle Ombre, Kasim. L’assassino più potente, che aveva posto fine ad innumerevoli vite, era occupato a passare del tempo con un neonato. Continuava a costringere il bambino a fare qualcosa.


“Abu! Abuuuuu!”


Il bambino strepitò, con due occhi svegli che somigliavano a quelli di suo padre. Sembrava stesse dicendo che l’avrebbe fatto questa volta. Poi…


Peok!


Lord lanciò un blocco contro una bambola che si trovava a 3 metri e quella cadde. C’erano voluti due giorni per ottenere quel risultato. La crescita era molto più rapida di quanto Kasim avesse previsto. Kasim si convinse, mentre avvertiva qualcosa che andava ben oltre l’ammirazione.


‘Questo bambino…! Sarà in grado di padroneggiare tutte le abilità del Maestro!’




Montanaro: nel testo è presente il termine “hillbilly”, usato per indicare (spesso con intento dispregiativo) persone che risiedono in zone rurali o di montagna degli Stati Uniti, come la regione degli Appalachi o l’Altopiano d’Ozark


Traduzione di Martina Procida


Editing di Libusemumei
                                


                                



