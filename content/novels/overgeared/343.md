---
weight: 3430
title: Capitolo 343
pubDate: 2025-03-12T16:37:15.609Z
tags:
    - overgeared
---


Scusate l'attesa!! Abbiamo gestito l'imprevisto nella maniera più veloce possibile!


Il potere di una leggenda era davvero grandioso. Il Duca Grid, che aveva salvato le 1000 truppe settentrionali e tenuto sotto scacco le 5,000 truppe reali. Aveva chiaramente provato la sua forza. In tutta onestà, il Principe Ren era stupito. Grid, che aveva attraversato tutto il campo di battaglia insieme alle quattro mani di dio, era come la reincarnazione di un dio della guerra.


Ma…


‘La cosa più importante in una guerra sono le risorse, non il potere!’


La guerra non si limitava allo scontro sul campo di battaglia: chi riusciva ad avere una visione più ampia delle strategie e delle tattiche che si intrecciavano come fili di una ragnatela avrebbe vinto. In quel senso, Grid era il peggiore. Un comandante che si scagliava da solo contro le linee nemiche? Era una mossa terribilmente stupida.


‘Grid! Ti farò rimpiangere di esserti gettato in mezzo alle truppe nemiche!’


Tra non molto, un gruppo separato avrebbe attaccato Reidan alle spalle e i Draghi d’Argento avrebbero catturato la moglie del duca. Poi l’iniziativa sarebbe passata completamente al Principe Ren. Grid sarebbe rimasto completamente isolato. La vittoria sarebbe andata all’armata reale, come aveva pianificato.


‘Uhuh! La tua stamina non può durare per sempre!’


In effetti, i movimenti di Grid erano diversi rispetto a quando aveva fatto la sua apparizione. Era stanco e trasandato dopo aver avuto a che fare con soldati, frecce, incantesimi e con gli attacchi a sorpresa dei cavalieri. Si stava spegnendo a poco a poco.


‘Devo solo guadagnare un altro po’ di tempo!’


Un sorriso maligno affiorò sul volto del Principe Ren, mentre osservava Grid. Sentiva di aver già vinto. Doveva solo aspettare un altro po’.


<em>Puk!</em>


<em>Puooooook!</em>


“Kuak!”


“Heeok!”


Grid si ritrovò immerso in una pioggia di frecce scagliate dai soldati. Sembrava che le frecce che stavano gettando scompiglio tra i soldati reali stessero diventando più potenti?


‘Forse mi sbaglio.’


Fu quello che pensò inizialmente. Ma presto se ne rese conto.


‘No, non mi sbagliavo!’


<em>Puoooook!</em>


“Kyaaaak!”


Il numero di vittime causate dalla pioggia di frecce aumentava rapidamente. Era chiaro che il potere d’attacco dei soldati di Reidan era aumentato significativamente rispetto a com’era stato all’inizio dello scontro.


‘Che succede…?’


Chucksley gridò in direzione di Ren, che si era fatto pallido e nervoso.


“L’abilità dei nemici con l’arco sta crescendo in tempo reale! Se continuano così, non riusciremo più a tamponare i danni! È meglio ordinare ai cavalieri di tenere occupato il Duca Grid, mentre i soldati ci difendono dalle frecce!”


“No, non possiamo farlo!”


Addestrare un cavaliere era molto più difficile che tirare su 1,000 soldati. Il Principe Ren voleva cercare di minimizzare i sacrifici dei cavalieri. Il compito di tenere occupato Grid doveva essere lasciato ai soldati.


‘Devo solo resistere un altro po’!’


Non mancava molto. Presto sarebbe arrivato un esercito e avrebbe attaccato il nemico alle spalle. Tuttavia…


“Principe! Non possiamo più aspettare i rinforzi, non c’è più tempo!”


“…?”


Il Principe Ren guardò su, verso il cielo. Il sole stava per tramontare. Se le cose fossero andate secondo il suo piano, il gruppo di Hurent avrebbe dovuto essere già lì per finire il nemico. Allora perché…?


‘Perché non sono ancora arrivati?’


Hurent era paragonabile a Chucksley: lui e le sue 2000 truppe non potevano essere ostacolati da mostri o furfanti. Il Principe Ren si fermò per un attimo a riflettere, poi spalancò gli occhi.


‘Non può essere!’


Grid aveva forse scoperto l’esistenza del secondo gruppo?


‘Potrebbe aver preparato loro un’imboscata!’


Grid! Un individuo che non aveva ricevuto alcuna istruzione formale era riuscito ad intuire tutti i movimenti della battaglia?


‘Ha dunque un talento innato per la strategia?’


Grid si era accorto dell’esistenza del secondo gruppo e aveva teso loro un’imboscata! Era semplicemente straordinario. Poi il Principe Ren ricevette un’altra triste notizia.


“Principe! Non riesco a localizzare i Draghi d’Argento!”


“C-Cosa?”


I Draghi d’Argento avevano un rilevatore di potere magico impiantato nel corpo. Il suo scopo era quello di sorvegliarli e gestirli scrupolosamente, quasi fosse possibile che l’indottrinamento che avevano ricevuto potesse essere infranto, inducendoli al tradimento.


E adesso non si riusciva a localizzarli? Ciò poteva significare solo che erano morti.


‘Come?’


Il Principe Ren si fidava al 100% delle loro abilità. Non aveva mai dubitato che fossero il più potente gruppo di assassini sul continente. Eppure, avevano fallito nel rapire una donna? Non riusciva nemmeno ad immaginarlo.


‘A meno che la duchessa non sia protetta da qualcuno forte quanto Grid, è improbabile che i Draghi d’Argento falliscano… Heok!’


Ma forse la duchessa aveva davvero un protettore forte quanto Grid? I membri di Overgeared, che in passato avevano assistito Grid durante l’invasione dei golem a Reinhardt. Il Principe tremò, quando ripensò a quegli individui.


‘Considerate le abilità che avevano allora, i Draghi d’Argento possono davvero farcela contro di loro?’


Grid!


‘Cosa diavolo sei tu…?’


Il Principe Ren era in preda ad una confusione estrema, quando Chucksley gli gridò:


“È difficile tornare indietro dalla situazione in cui siamo ora! Dovremmo cambiare subito la nostra strategia!”


“P-Perché? Cosa dovremmo fare?”


“È inutile prendere tempo!”


Chucksley strinse la presa sulla spada che aveva in mano.


“Dobbiamo impegnare tutte le nostre forze per uccidere il Duca Grid!”


Era il segnale. Il capitano dei cavalieri Chucksley e il vicecomandante Andu erano persone in gamba e insieme a 50 cavalieri reali e a migliaia di soldati si scagliarono all’attacco contro Grid. Era un’offensiva lanciata senza alcuna paura di perdere uomini.


Una nuvola di polvere ricoprì l’area in cui si trovava Grid.


***


‘È sporco.’


Il livello medio del nemico era all’incirca di 130. Fatta eccezione per Grid, la maggior parte dei ranker sarebbe stata in grado di fare fuori i soldati reali senza l’aiuto di nessuno. Tuttavia, Grid non poteva fare del male ai soldati reali. Aveva l’obbligo di lasciare quel compito ai soldati di Reidan.


Era difficile. Doveva sottometterli senza ucciderli! Doveva regolare con cura la sua forza e ciò faceva consumare rapidamente la sua stamina.


‘Innanzitutto, ce ne sono troppi.’


5000 nemici. Quando si trovò a fronteggiarli direttamente, gli sembrò che non ci fosse fine al loro numero. I soldati di Reidan avevano ucciso centinaia di nemici con le loro frecce, ma non era cambiato nulla. Quando venivano uccisi 10 soldati, innumerevoli altri prendevano il loro posto.


E gli attacchi che venivano da tutte le direzioni? Sarebbe stato già colpito parecchie volte se non fosse stato per le Mani di Dio.


‘La guerra non è mai facile.’


Voleva far progredire Reidan e aumentarne la forza, così da non ritrovarsi più a soffrire una situazione come quella. Ora respirava a fatica, mentre la polvere lo ricopriva da tutte le parti.


“Colpite il Duca Grid!”


“…!”


Grid si accigliò. Chucksley a i cavalieri, che fino a poco prima erano stati al fianco del Principe Ren, si stavano precipitando tutti contro di lui? I soldati si disposero in formazione difensiva attorno a loro e poi si diedero alla carica.


“Non è un po’ pericoloso?”


Grid stava pensando quando udì un bisbiglio da parte di Lauel.


-Tira fuori il tuo potere.


Il chunibyo<strong>1</strong> gli dava ordini ora. Lauel percepì la sua riluttanza e lo esortò.


-Non puoi permetterti di lasciare che i soldati attacchino ancora. Troppa avidità ti avvelenerà. Dirò io ai soldati cosa fare, perciò scatenati.


-Sì, capisco.


Non c’era tempo da perdere. Grid annuì e assunse la posizione più adatta per dare inizio alla sua danza della spada.


“Duca Grid!”


Laden e le truppe settentrionali accorsero per proteggere Grid.


“È una cosa sconsiderata! Lasciate fare a me ed evitateli!”


“…Tu.”


L’espressione di Laden era adombrata. Ad un primo sguardo, sembrava pronto a morire. Grid capì perché il Marchese Steim lo apprezzasse così tanto.


‘La sua lealtà è al livello di quella di Jude.’


No, era persino maggiore. A Jude non importava della sua vita perché non pensava granché, ma Laden era pronto a sacrificare la propria pur avendo un cervello normale.


‘Sarebbe meglio se avesse anche le abilità per mettere in atto un tale piano.’


Grid non conosceva le abilità di Laden e in quel momento fraintese. Nel frattempo, Laden brandì la spada contro Chucksley.


“Non ti lascerò passare!”


“Novellino! Lascia libero il passaggio!”


Le spade di Laden e di Chucksley si scontrarono in aria.


“Preoccupati della tua vita!”


Grid afferrò la spalla di Laden e lo tirò indietro. Grazie a quella mossa, Laden fu tratto in salvo dall’attacco di Chucksley. Tuttavia, fu Grid a ritrovarsi nei guai. Chucksley inviò dozzine di cavalieri per colpirlo.


“Duca Grid!”


Esclamò Laden, allarmato. Era impossibile che Grid riuscisse a cavarsela da solo contro dozzine di cavalieri. Persino le quattro mani di dio erano inutili perché erano occupate con i soldati. Laden aveva paura per Grid, ma sembrava che questi non riuscisse a fare a meno di sorridere.


“Che carino.”


“…?”


Sorrideva in una situazione come quella? Laden era preoccupato che Grid avesse ormai perso la testa. Poi una vista strepitosa gli si parò davanti.


“Arte della Spada di Pagma, Restrizione.”


Era una danza della spada che incuteva timore. I piedi di Grid pestavano la sabbia del deserto e il loro ritmo ricordava un passo militare.


<em>Jeeeeong!</em>


L’aria attorno al suo corpo si fece pesante e opprimente.


“Umm…”


I cavalieri e i soldati attorno a Grid persero lo slancio e si ritirarono. Rimaneva una sola persona. Chucksley riuscì a superare quel senso di soffocamento con la mente e col corpo e cercò di attaccare Grid. Ma la sua spada non lo raggiunse.


<em>Pahat!</em>


Qualcosa si sollevò alle spalle di Grid. Era identico a lui e si precipitò a difenderlo dalla spada di Chucksley. Era il Doppelganger Randy, che aveva copiato l’aspetto di Grid.


“Un clone…!”


Chucksley e i cavalieri erano in preda all’agitazione.


Il senso comune diceva che i cloni erano solo semplici illusioni. Tuttavia, quel particolare clone sembrava reale. Era come affrontare un altro Grid.


“Discendente di Pagma! Come fai a conoscere tecniche del genere, se sei solo un fabbro?”


Gridò Chucksley, confuso.


“È il potere dei compagni animali.”


“Il potere dei…?”


Di che parlava? Chucksley si confuse perché Grid usava parole troppo difficili. Nel frattempo però, era riuscito a sopraffare il Doppelganger Randy grazie alla sua maestria con la spada, dato che il suo avversario possedeva solo il 30% delle abilità di Grid. Ma non poteva perdere tempo per sempre.


“Distensione del Drago.”


La classe di terzo avanzamento del maestro di Qi Gong<strong>2</strong>, ‘Maestro del Flusso’. La sua abilità di combattimento in singolo era relativamente inferiore, ma la sua era una classe fatta per la guerra, in quanto poteva cambiare il clima e il terreno d’azione…


Per adempiere al suo ruolo di aiutante di Grid, Lauel usò una delle abilità che aveva ottenuto dopo essere diventato Maestro del Flusso.


<em>Kurururu!</em>


Il deserto tremò. Il terremoto fece alzare il terreno, sollevando sabbia dappertutto e inghiottendo le truppe reali.


“Oscuramento.”


Kuwaaaaang!


Un’oscurità più buia di un cielo notturno senza stelle. Grid liberò il suo potere al culmine del caos e fece abbattere il disastro sull’armata reale. Arte della Spada di Pagma, Ondata, Collegamento, Assassinio, Trascendenza: scatenò di tutto, senza trattenersi. Aveva anche il sostegno di Lauel, delle truppe settentrionali e di quelle di Reidan: tutto ciò portò rapidamente alla fine della guerra.


L’armata settentrionale, al centro del campo di battaglia, fu costretta a subire grossi danni, ma fu invece una grande vittoria per le truppe Reidan, che non subirono alcun danno e crebbero di livello. Fu davvero una vittoria unilaterale.


Ma Asmophel non era soddisfatto del risultato.


“Vi prego, datemi la possibilità di fare qualcosa…”


Voleva essere notato dal Suo Signore. Allora Grid urlò ad Asmophel, che attendeva ansioso:


“Asmophel! Recupera il bottino con i soldati!”


“…Sì!”


Di nuovo quel ruolo. Asmophel, che un tempo era stato considerato uno dei due pilastri dell’Impero Saharan. Il campo di battaglia si impregnò delle lacrime di colui che pesino Piaro aveva riconosciuto.




Chunibyo: (spesso abbreviato in chuni) è un termine slang che significa letteralmente “sindrome della seconda media” e sta ad indicare, nel linguaggio di anime e prodotti affini della cultura giapponese otaku, l’atteggiamento mostrato da persone adulte che continuano a comportarsi come se fossero ancora teenager. Solitamente si tratta di maschi che si mostrano cinici ed egocentrici, con manie di onnipotenza e paura di essere trattati come bambini, e che credono, così ostentando, di apparire in gamba, sebbene le persone attorno a loro li giudichino patetici.


Qi Gong: si riferisce a una serie di pratiche e di esercizi collegati alla medicina tradizionale cinese e in parte alle arti marziali che prevedono la meditazione, la concentrazione mentale, il controllo della respirazione e particolari movimenti di esercizio fisico. Si pratica generalmente per il mantenimento della buona salute e del benessere sia fisici sia psicologici, tramite la cura e l’accrescimento della propria energia interna (il Qi).




Traduzione di Martina Procida


Editing di Libusemumei
                                


                                



