---
weight: 3510
title: Capitolo 351
pubDate: 2025-03-12T16:37:15.610Z
tags:
    - overgeared
---


Ciao Ragazzi, i feedback di voi lettori sono uno dei pochi modi che abbiamo per così dire “aggiustare il tiro” su quelli che sono i nostri obiettivi a breve termine.


Con questo breve sondaggio speriamo di poter meglio comprendere le vostre preferenze e cosa ne pensiate del lavoro svolto finora.


Di seguito potete trovare il link. Compilatelo non appena ne avrete il tempo per aiutarci a rendere la vostra esperienza sul sito sempre più immersiva.


<a href="https://docs.google.com/forms/d/e/1FAIpQLSd9UjRiiy3nx_rFcKCEoZiW_ECAP_gg_Fl53GqNUnE7T8E-DQ/viewform?usp=sf_link">Link al questionario (cliccare qui)</a>


Grazie per la vostra attenzione e buona lettura!


“Tu sei la causa di tutto questo?”


Grid ricevette una spiegazione da Piaro e osservò il buco nel terreno. Le tracce rimaste dopo la battaglia erano impressionanti. Riuscì ad avere un assaggio indiretto del potere del primo classificato, Kraugel.


‘Si è scontrato con Piaro, che è rinato come una leggenda.’


Nel loro confronto precedente, Grid era riuscito a consumare solo metà della vita di Piaro. E adesso allora?


‘Potrei fargliela diminuire solo di un quarto.’


Piaro era migliorato.


Durante l’incontro di allenamento con Grid, aveva scoperto il vero uso delle tecniche di coltivazione. Dopodiché, aveva guadagnato il bonus per incrementare le sue statistiche e far aumentare enormemente le sue abilità. C’era anche il bonus per salire di livello.


Dunque, che tipo era uno che riusciva a competere contro Piaro?


‘Persino di una classe normale…’


<i>Kwack.</i>


Grid strinse i pugni con tutta la forza che aveva. Delle strane emozioni sorsero in lui, facendogli bruciare il petto. Kraugel notò il suo silenzio e si scusò.


“Di solito la prima impressione che la gente ha di me non è molto buona. Mi dispiace che Reidan abbia subito dei danni a causa della mia avidità. Vi ripagherò meglio possibile.”


La persona che in effetti aveva causato i danni era Piaro. Tuttavia, Kraugel sentiva un forte senso di responsabilità. Aveva richiesto un incontro di allenamento con Piaro e si era verificato quell’incidente, dunque pensava che fosse principalmente colpa sua.


Grid fece un commento maligno a quelle scuse sincere.


“Già, un’ottima risposta degna del numero uno in classifica. Hai molti soldi?”


Dopo la battaglia si era verificato un terremoto, facendo tremare tutta Reidan. Anche solo guardando la fucina, ci si rendeva conto che la perdita complessiva di ricchezza era piuttosto ingente.


“Può essere ripagato tutto da un solo individuo? Come fratello stretto di Piaro, non dovresti assumertene tu la responsabilità?”


“M-Mio Signore.” balbettò Piaro.


Gli sembrava che il suo signore fosse più turbato del normale.


‘Perché?’


Piaro non riusciva a comprendere il cuore di Grid. Asmophel era diverso. Riusciva a leggere le emozioni negli occhi di Grid.


‘Invidia e gelosia…’


Asmophel era un secondo genito, dunque era abituato a quel tipo di emozioni. Adesso Grid le mostrava nei confronti di Kraugel. Erano emozioni che Piaro e Kraugel, sempre i migliori in tutto, non potevano comprendere.


“Non preoccuparti dei risarcimenti. Piuttosto...”


<i>Shaaaaaaah-</i>


Una spada di un blu chiaro, quasi trasparente, apparve nella mano sinistra di Grid e uno spadone blu-nero nella destra. Erano Failure e lo Spadone di Grid.


“Combatti contro di me.”


“…?”


Voleva uno scontro casuale? Kraugel era perplesso. Non capiva perché le cose stessero succedendo a quel modo. Per di più, quella era la città di Grid. Tutto apparteneva a Grid lì. E Piaro non faceva eccezione.


‘Vuole isolarmi?’


Se fosse morto la penalità sarebbe stata enorme. Avrebbe dovuto interpretarla come un’intimazione a non mettere più piede in quella città? Kraugel aveva un aspetto lugubre, mentre Grid puntava Failure contro di lui. 


“Non pensarci troppo. Ti sto proponendo un onesto scontro uno contro uno.”


Uno scontro uno contro uno? Se era così, Kraugel ne era ben felice. Anche Grid era una leggenda. Era un’opportunità d’oro per vincere contro una leggenda e completare la missione ‘Maestro di Spada’. Ma Kraugel non poteva giustificare il fatto di accettare lo scontro. Usare un totale estraneo per completare la sua missione… Il suo ego non poteva tollerarlo.


“Perché vuoi combattere contro di me?”


Le frasi di Kraugel divennero più brevi. Era naturale. Grid non gli mostrava alcuna cortesia, dunque non c’era alcun bisogno di essere educati.


“Ti chiamano il migliore, o il cielo al di sopra del cielo? Voglio vedere se sei davvero un grande come dicono.”


“Hai i requisiti per avere un assaggio delle mie abilità?”


“Lo scoprirai presto.”


Grid mandò una richiesta per un incontro di allenamento a Kraugel. Quella era Reidan, dominio di Grid. Nonostante la possibilità che Kraugel ricevesse una grossa penalità se fosse morto, Grid richiese un duello, dimostrando di prendere quello scontro sul serio.


“Sehee… No, Ruby. Usa guarigione su di lui.”


“Combatterai?” chiese Ruby in tono scontroso. Era preoccupata per suo fratello perché aveva visto le abilità di Kraugel. Tuttavia, la imbarazzava mostrare le sue preoccupazioni, quindi assumeva un atteggiamento scostante. Grid la sollecitò.


“Sbrigati.”


“…Sta’ attento.”


Ruby vide la sincerità di suo fratello nei confronti di Kraugel e finì per usare ‘Speranza’. Speranza era la cura definitiva, che faceva recuperare al bersaglio tra il 10 e il 30% della sua salute massima. Kraugel verificò che la sua salute stava risalendo e l’ammirò.


‘È una Santa…’


La sorella di Grid.


Kraugel ci pensò su.


‘Proprietà, famiglia, sottoposti, colleghi e amici.’


Era davvero così divertente trovarsi in uno spazio limitato, sempre con lo stesso gruppo di persone? Dovevano per forza ripetere nel gioco ciò che facevano nella realtà? Il mondo di Satisfy. Era così vasto che gli ci sarebbe voluto tutto il resto della sua vita per esplorarlo. Come utente del gioco, non era più giusto viaggiare da solo, senza sentirsi legato da niente, per sperimentare cose nuove prima di chiunque altro? 


Sehee usò Speranza in successione e la salute di Kraugel raggiunse il massimo. Kraugel prese una decisione e condivise le informazioni della sua missione con Grid.


[Maestro di Spada]


Difficoltà: SSS


Vinci contro una leggenda.


“Questo scontro con te potrebbe essermi d’aiuto. Ti sta ancora bene?”


Grid si fermò.


Maestro di Spada. Poteva concedere la classe leggendaria più potente ad un altro utente? Il Grid del passato avrebbe cancellato immediatamente l’incontro. Ma adesso era diverso. Era il leader di Overgeared, un signore, e padre di un bambino. Tanti sguardi erano fissi su di lui. In particolare, non poteva tirarsi indietro con Lord che assisteva.


‘Che cosa farebbe Lauel?’


Grid stette sovrappensiero per qualche momento.


“Sarebbe una cosa buona se diventassi un maestro di spada grazie a me. L’utente primo in classifica che mi deve un favore, me lo restituirai un giorno?”


Formulò la frase in modo tale che Kraugel si sentisse in dovere di restituirgli un favore, nonostante fosse stato Grid a proporre per primo l’incontro.


“E non credo che perderò.”


Espresse la sua dignità con un’espressione di incrollabile fiducia in se stesso.


Kraugel rispose onestamente, “Grid, ho visto spesso le tue capacità in televisione. Ecco perché lo so per certo. Non potrai mai battermi.”


“Smettila di blaterare.”


Al tempo dell’assalto contro Elfin Stone, dopo aver sacrificato Huroi a causa della sua impotenza, Grid aveva promesso che non si sarebbe mai più sentito così indifeso. 


‘Sarò il migliore. Sarò il migliore e non sacrificherò di nuovo i miei compagni.’


Era il suo sogno, che fosse troppo fantasioso oppure no. 


‘Lo realizzerò grazie a te.’


<i>Step, step.</i>


Grid partì senza esitare. A prima vista, aveva un’andatura normale, ma in realtà stava sfruttando il passo dell’Arte della Spada di Pagma. Stava nascondendo l’uso di quella abilità. Due anni in tempo reale dopo l’apertura di Satisfy, stava finalmente usando le basi del gioco. Ma Kraugel se ne accorse all’istante.


Fu facile perché aveva una vista acuta e una buona intuizione.


“Assassinio.”


Kraugel schivò l’abilità leggendaria e contrattaccò.


“Risalita della Talpa.”


“Rotazione.”


Arte della Spada di Pagma. Era un’abilità relativamente ardua, che richiedeva di fare in media cinque passi. Grid l’aveva usata innumerevoli volte negli anni e a poco a poco vi si era adattato. In quel momento la usò a una velocità incomparabile rispetto a prima, risultando in un danno a quella figura unica che era Il cielo al di sopra del cielo, Kraugel.


[Hai subito 17500 punti di danno.]


La difesa dello spadaccino bianco era più bassa di altre classi normali di terzo avanzamento. Per di più, non aveva indossato i suoi guanti, per paura che si rompessero se avessero ricevuto ulteriori danni.


Dall’altro lato, il Discendente di Pagma era una classe leggendaria, che poteva esercitare un potere d’attacco estremo. Grid era equipaggiato con i migliori oggetti. La salute di Kraugel fu troncata di un quarto con un singolo colpo.


Era anche dovuto agli effetti del titolo e alla difesa, altrimenti sarebbe stato un colpo fatale. Tuttavia, Kraugel non era scioccato dal potere d’attacco di Grid.


‘Sono stato ferito da un utente?’


Nessun utente era mai arrivato a toccare il suo corpo, eccetto Agnus, re dei morti, e il ‘duo’ del Carnevale di Sangue. Kraugel abbassò lo sguardo. In quel momento riconobbe che Grid era forte.


“Passi di Luce Bianca.”


<i>Susuk.</i>


In piena vista, Kraugel scomparve dal campo visivo di Grid.


‘Furtività?’


Grid guardò attentamente. Pensò a cosa fare e tirò fuori la Cintura di Kenen.


<i>Pepeng!</i>


La figura di Grid fu oscurata dal fumo che ne emerse. Ma Kraugel rimase calmo. Vide subito la forma di Grid che veniva coperta da un muro di fumo e bloccò il suo attacco.


‘È andato?’


Kraugel, confuso, si fermò quando ‘Sensi Scrupolosi’ gli mandarono un chiaro avvertimento. Il pericolo arrivò alle sue spalle.


“Se tu usi la furtività, io diventerò invisibile.”


Grid si rivelò, in una felpa bianca con cappuccio e agitò il suo spadone. Arte della Spada di Pagma, Cuspide, si abbatté verticalmente su Kraugel.


‘Un mantello dell’invisibilità, è straordinario.’


Kraugel rise nel vedere che Grid usava degli oggetti così grandiosi con tale casualità. Ruotò il corpo e agitò Zanna Bianca. Era il suo contrattacco, Squarciare il Cielo, la cui traiettoria era limitata ad un’unica direzione, verso l’alto.


<i>Chaaeng!</i>


[Hai subito 21050 punti di danno.]


“Cough!”


Grid fu colpito da quella potente abilità e la sua barra della salute diminuì bruscamente. Kraugel non gli diede respiro. Agitava Zanna Bianca in continuazione e coglieva il momento.


<i>Chaaeng! Chaaeng!</i>


‘Quest’orbita…!’


In quel momento Grid era equipaggiato con la Benda del Macellaio. La sua elevata intuizione e la sua sinergia con l’oggetto implicavano che poteva raggiungere gran parte dell’orbita d’attacco del nemico. Tuttavia, l’arte della spada di Kraugel conteneva un’orbita molto più profonda di quella di Piaro.


[Hai subito 3500 punti di danno.]


[Hai subito 3610 punti di danno.]


[Hai subito 3485 punti di danno.]


Le ferite di Grid continuarono ad aumentare. Tentò di contrattaccare con Collegamento, ma Kraugel non glielo permise. Evitava o bloccava tutto. Innanzitutto, era quasi impossibile colpirlo con un’abilità non mirata. Le capacità di controllo di Kraugel erano ottime fino a quel punto. Alla fine, Grid evocò le Mani di Dio.


“Missile Magico!”


<i>Pepepepeng!</i>


Dei raggi di luce lampeggiarono da tutte e quattro le direzioni e minacciarono Kraugel. Grid diede lo Spadone di Grid, Failure e lo Spadone del Doppelganger alle Mani di Dio, poi usò Movimenti Rapidi. Mentre correva in avanti evocò Iyarugt.


[Da questa parte!]


Iyarugt gli indicò la migliore traiettoria per la spada. La luce rossa sfrecciò in avanti, verso Kraugel. Ma questi riuscì a malapena a rispondere. La evitò usando il minor numero di movimenti possibile e contrattaccò, infilzando Zanna Bianca nel petto di Grid.


[Colpo critico!]


[Hai inflitto 8300 punti di danno al bersaglio.]


Kraugel pensò che fosse assurdo.


‘La sua difesa è assurdamente alta.’


Era difficile immaginare che tipo di armatura stesse indossando Grid. Tuttavia, Grid pensava a sua volta che fosse ancora più assurdo.


‘La difesa non ha funzionato adeguatamente perché sta colpendo solo i miei punti vitali.’


Colpiva i suoi punti vitali ogni volta? Era quasi come un supercomputer, non una persona.


“Arte della Spada di Pagma…!”


L’energia si raccolse attorno a Grid e si impennò violentemente come un’onda.


Stava per lanciare Onda.


Ma non ci riuscì.


Kraugel colpì Grid alle gambe, annullando la danza della spada.


“Tempesta di Spade.”


<i>Kwa kwa kwa kwang!</i>


Mentre Grid barcollava, Tempesta di Spade emerse da Zanna Bianca e lo colpì al petto. Dalla ferita schizzò sangue, mentre Kraugel balzava in avanti e tentava di collegare ‘Spada Meteora’. Le Mani di Dio cercarono di tenerlo sotto scacco, ma fu solo una pia illusione. La Maestria di Spada delle Mani di Dio era ancora al livello Principiante; era dunque impossibile intimidire Kraugel.


“Spada Meteora.”


Quando Kraugel si fu scrollato di dosso tutte le Mani di Dio e riuscì ad usare Spada Meteora… Urlo Sanguinario.


<i>Chaaeng!</i>


“…!”


Il corpo di Kraugel tremò quando fu emessa una forte onda. Una potente tempesta lo colpì e gli fece perdere l’equilibrio. Mentre cominciava a cadere senza riuscire a fermarsi, un lampo venne da Grid. La sua pelle sbiancò e una foschia nera di energia demoniaca lo avvolse.


La velocità della sua spada demoniaca era impareggiabile rispetto a prima. Era l’associazione di Ira del Fabbro e Oscuramento. Era il potere di Grid.


<i>Puok!</i>


Le nuvole, già lacerate a causa del Mortaio Martellante, si dispersero ancor di più. Al centro di tutto, Grid aveva pugnalato Kraugel al cuore con Iyarugt. Il sangue sgorgò come pioggia.


“Mio Signore!” gemette Piaro.


Kraugel, colui che cercava sempre la migliore opportunità in una crisi, riuscì a contrattaccare.


<i>Puok!</i>


Zanna Bianca volò e penetrò nel collo di Grid. Nemmeno Iyarugt era riuscita a vedere l’orbita della spada, per cui Grid non poté sfruttare l’Anello di Doran.


[Come ha…?]


“Ugh…! Arte della Spada di Pagma…!”


La salute di Grid, già diminuita a causa di Oscuramento, che consumava una gran quantità di salute in cambio di potere d’attacco, precipitò rapidamente verso il fondo. Ma non si tirò indietro. Credeva ancora nella sua immortalità passiva.


Gli attacchi di Kraugel? Poteva ancora incassare per altri cinque secondi. Grid considerò con calma e usò Restrizione, pianificando di associarla a Collegamento per finire Kraugel. Tuttavia, questi usò la sua abilità più velocemente di quanto Grid riuscì ad usare Restrizione.


<i>Chaaeng!</i>


Il potente effetto calciante di ‘Carica’ schiantò il corpo di Grid a terra.


Traduzione di Martina Procida


Editing di Libusemumei
                                


                                



