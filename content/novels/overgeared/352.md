---
weight: 3520
title: Capitolo 352
pubDate: 2025-03-12T16:37:15.610Z
tags:
    - overgeared
---


Una nuvola di polvere si sollevò quando Grid si schiantò a terra. Stava relativamente bene. No, la sua Salute non era messa benissimo, ma era ancora relativamente roseo. Le ferite sul suo corpo erano guarite abbastanza, grazie al recupero di 13,000 punti Salute dopo aver indossato l’Anello di Doran e all’utilizzo dell’effetto opzionale dell’Armatura della Luce Sacra, nel momento in cui aveva preso un calcio a distanza ravvicinata.


Ma Grid non era soddisfatto. 


“Sarebbe stato meglio se l’avessi sfruttato dopo un attacco con la spada, non dopo un calcio.”


La sua Salute sarebbe stata tre volte più elevata di adesso.


“Non è così? Yakult.”


[…]


Iyarugt rimase in silenzio, nonostante l’avesse chiamato Yakult. Si sentiva in colpa per non essere riuscito a leggere l’orbita della spada di Kraugel e per aver fatto finire in Grid in una situazione terribile.


“È successa la stessa cosa quando ho combattuto contro Piaro e contro Chucksley. Sembra che tu non serva a nulla.”


[Ma…! È perché la maggior parte delle mie abilità originali sono sigillate! Se potessi davvero dimostrare le mie abilità, questi tizi diventerebbero insignificanti!]


“Be’, diciamo che le cose stanno così.”


In effetti, la classificazione di Iyarugt era Unica. Sarebbe stato di maggiore aiuto una volta che la classificazione fosse salita a Leggendaria.


Al centro del terreno infossato.


<i>Suuk.</i>


Grid, che vi era profondamente interrato, si sollevò lentamente. Quell’intervallo nello scontro, pur non voluto, fu molto importante. La mente di Grid si calmò, prevalendo sulla sua frustrazione. Mise da parte l’idea estrema di affidarsi alla sua immortalità. Avrebbe usato quell’incidente per rafforzarsi ancora di più.


‘Ho usato Oscuramento troppo presto?’


Oscuramento consumava il 50% della sua Salute massima per aumentare il danno inflitto, il potere magico e l’agilità del 20%. Era come una lama a doppio taglio, perché poteva subire danni catastrofici se colpito da un nemico. Come era accaduto poco prima.


‘Se l’avessi usato quando la situazione fosse stata ad un punto più decisivo… No, meglio usarlo che conservarlo. Non sarei stato in grado di intimidirlo se non avessi usato Oscuramento.’


La differenza tra le loro abilità era troppo grande. Kraugel era in grado di evitare la maggior parte delle abilità non mirate e di trovare l’opportunità perfetta per contrattaccare.


‘Basandomi sulla sua velocità d’attacco e sul suo potere d’attacco, sorprendentemente non c’è molta differenza tra le nostre statistiche.’


Quella era la parte per cui nutriva maggiore curiosità. Grid aveva sperimentato i livelli al di sotto dello zero, aveva ricevuto ogni tipo di titolo e aveva incrementato regolarmente le sue statistiche creando oggetti. Era comprensibile che avesse più statistiche di chiunque altro.


Tuttavia, anche le statistiche di Kraugel erano incredibili.


‘Non è naturale?’


Kraugel, il primo classificato. Era davanti a tutti e traeva molti vantaggi da quella situazione. Si beccava tutte le missioni e i titoli più utili, dunque era ovvio che le sue statistiche avessero una crescita significativa. Probabilmente si allenava anche. 


‘Quando ero al livello 80…’


Sì, prima di diventare Discendente di Pagma.


‘A quel tempo, Kraugel era già oltre il livello 240.’


Era giusto dire che tra loro c’era una distanza che non poteva ancora essere colmata.


‘Almeno, credo sia più avanti di me nelle abilità legate al combattimento.’


Kraugel era equipaggiato con oggetti adeguati. La sua difesa non era granché, ma la sua arma era stratosferica. Era paragonabile alle armi leggendarie prodotte da Grid.


“…Ho ancora molta strada da fare.”


Avrebbe perso? Nel momento in cui quel pensiero gli attraversò la mente…


<i>Kwaduduk!</i>


Il volto di Grid si distorse in un’espressione spaventata. In passato, aveva vissuto come un perdente a causa della mancanza di talento.


‘Basta perdere adesso.’


Non aveva superato la sua mancanza di talento con lo sforzo? Alcuni avrebbero forse pensato che era ridicolo, ma Grid ne era ben consapevole. Era riuscito a diventare il Discendente di Pagma grazie ai suoi sforzi.


‘Voglio vincere.’


Kraugel. Era elogiato come Il cielo al di sopra del cielo ed era invidiato da tutti i ranker. Grid voleva liberarsi dello stigma del passato e dare inizio ad una nuova fase vincendo contro di lui. Voleva essere riconosciuto come un vero talento.


Per farlo, doveva metterci più impegno. Più che poteva.


“Questo è il secondo round.”


[Hai rimosso gli Stivali di Grid. La velocità di movimento e il tasso di elusione sono stati riportati ai livelli normali.]


Quello era stato il suo primo errore. Gli Stivali di Grid erano progettati per incrementare il potere di uno spadone, ma erano un veleno se usati con Iyarugt, che era una spada ad una mano. La lentezza e il tasso di elusione più basso non venivano presi in considerazione.


[Hai indossato gli Stivali di Braham. La velocità di movimento è aumentata del 10%. Il tempo di ricarica delle abilità verrà ridotto del 20%.]


Gli Stivali di Braham erano limitati in difesa, ma avevano opzioni eccellenti. In effetti, si trattava di un oggetto di un grande mago leggendario. C’era una ragione se Grid non li aveva venduti e li aveva usati regolarmente.


[Hai usato l’incantesimo ‘Volo’.]


<i>Teong!</i>


Grid volò verso l’alto. La sua leggerezza non era paragonabile a prima.


***


“Pant… Pant… Cosa?”


In cima al fosso, nel terreno di addestramento. Kraugel respirava affannosamente, quando i suoi occhi si spalancarono. Aveva appena visto, in mezzo al fumo, Grid che volava verso l’alto, apparentemente incolume.


‘È umano?’


Doveva cominciare a dubitarne. 


‘Candidato a Maestro di Spada Stadio 5’, ‘Uomo Virtuoso del Continente Occidentale’, ‘Eroe della Pandea’, ‘La Persona che Realizza Miracoli’, ‘Primo…’, ‘Primo…’, ‘Primo…’


Il valore di tutti i titoli che Kraugel aveva ottenuto non poteva essere convertito in denaro. Il suo potere d’attacco era senza pari e gli utenti non potevano resistervi. Ma Grid l’aveva fatto, ancora e ancora. Ora aveva recuperato la sua Salute come se niente fosse e la sua energia pareva cresciuta ancora di più. 


Agli occhi di Kraugel, Grid era come un boss.


‘Una volta lo prendevano in giro, ma è davvero una leggenda.’


Anche Kraugel aveva occhi e orecchie. Il detentore di una classe leggendaria con scarse abilità di controllo. Un codardo che aveva superato le sue manchevolezze grazie agli oggetti e grazie alla sua classe. Adesso era un overgeared con qualche abilità.


Kraugel era informato su Grid. Difatti, aveva guardato il video dei discorsi del candidato papa. Ma adesso se ne rendeva conto. Tutti miglioravano in continuazione e la cosa valeva anche per Grid. Grid era cresciuto.


La prova stava nel fatto che era stato uno dei pochi giocatori che erano riusciti a ferire Kraugel.


‘Non sei stupido.’


Grid ci metteva più impegno degli altri.


‘Prima di tutto, non sarebbe diventato una leggenda se non avesse lavorato sodo.’


Kraugel lo ammise. Grid era un grande. Nessuno avrebbe dovuto deriderlo.


“Porgo sinceramente i miei rispetti al mio avversario. Spada Meteora.”


Kraugel usò l’abilità che era stata bloccata a causa di Urlo Sanguinario. L’energia vitale riempì l’atmosfera, come tante meteore.


“Arte della Spada di Pagma.”


Kraugel si alzò fermamente, mentre Grid iniziava la sua danza della spada. Era come Kraugel si aspettava. Grid era un personaggio con oggetti e abilità leggendarie, dunque riponeva la sua fiducia in quelli più che in qualunque altra cosa.  Era ovvio che avrebbe preso di petto Spada Meteora.


‘Ecco il tuo errore.’


Spada Meteora era un’abilità con più fasi. Infliggeva molti tagli in breve tempo ed ogni volta che andava a segno, il danno aumentava. Poteva causare danni terribili se affrontata in maniera diretta. Kraugel era convinto delle sue ipotesi, ma Grid fece una scelta contraria alle previsioni di Kraugel.


“Trascendenza.”


<i>Kuoooooh!</i>


Il flusso d’aria causato dalla forza vitale di Kraugel cambiò. Grid assorbì l’energia trascendente.


‘Il secondo errore.’


Stava cercando di affrontare direttamente qualcuno con abilità di controllo migliori delle sue.


[Stai entrando in modalità trascendente.]


[Il tuo potere d’attacco è raddoppiato e i tuoi attacchi base diventeranno attacchi a distanza. Questo effetto durerà 30 secondi.]


<i>Suuk.</i>


Sfruttando il vantaggio di Volo, Grid fluttuò in aria e creò una distanza tra sé e Kraugel. Nello stesso momento, le lame di energia sfrecciarono in avanti.


[Hai subito 10700 punti di danno.]


“Cough!”


La traiettoria di Spada Meteora era semplice. Quello era il limite di un’abilità mirata, il che risultava in una restrizione delle abilità di controllo di Kraugel. Fu colpito da una lama di energia nera e del sangue gli colò dalla bocca.


‘Cambia il tragitto…!’


<i>Kwaang!</i>


Kraugel cadde a terra ma si rialzò subito. C’erano già tre lame di energia che si stavano dirigendo verso di lui. Rotolò sul terreno e usò un’abilità.


<i>Kururung!</i>


Una nuvola bianca si sprigionò da Zanna Bianca e ricoprì tutta l’area. Era un trucco per nascondersi. Ma fu inutile. Grid possedeva sia un’Intuizione elevata sia la Benda del Macellaio. Non poteva rilevare la spada di Kraugel, ma non era completamente indifeso.


Grid determinò in fretta la posizione del suo avversario tra le nuvole. Era prova di quanto elevata fosse la concentrazione di Grid in quel momento.


<i>Kwa kwa kwa kwang!</i>


Una marea di lame di energia affilate inondava Kraugel ogni volta che Grid agitava la spada. Kraugel, che sperava di evitare quelle incessanti spade energetiche, incassò un altro attacco.


‘Kuk… Quest’abilità è diversa da Collegamento Trascendente?’


Grid non aveva usato Trascendenza nelle due trasmissioni che Kraugel aveva guardato. L’unico attacco a distanza che aveva usato era Collegamento Trascendente. La differenza tra il colpo singolo di Collegamento Trascendente e i colpi persistenti di Trascendenza fece sentire Kraugel piuttosto frastornato.


<i>Pepeng! Pepepepepeng!</i>


Una fitta pioggia di lame di energia si riversò giù dal cielo. Kraugel usò il suo potere per evitarle e alla fine riconquistò il suo autocontrollo. Era davvero un genio, in grado di adattarsi alla velocità e alla traiettoria delle lame di energia.


Poco dopo, la forte pioggia cessò.


‘La durata dell’abilità è finita.’ determinò Kraugel e balzò verso il nemico. Un sorriso maligno apparve sul volto di Grid.


“Falso.”


<i>Peeng!</i>


La durata di Trascendenza era di 30 secondi. Ne rimanevano ancora 5. Grid sparò di nuovo le lame di energia contro Kraugel. A differenza dello spostamento a terra, c’erano dei limiti al movimento in aria, perciò Grid era convinto che Kraugel non sarebbe riuscito ad evitare l’attacco. Tuttavia, Kraugel modificò la traiettoria del suo corpo usando il retro di Zanna Bianca. Non era come la magia del volo di Grid, ma sembrava stesse volando nel cielo.


‘Evitalo!’


Grid era scioccato.


“Haaap!”


Kraugel si spostò attraverso l’aria e raggiunse Grid, agitando Zanna Bianca.


<i>Seokeok!</i>


Nel petto di Grid si aprì un brutto taglio. Kraugel udì le parole di Grid nel momento in cui riuscì a collegare l’attacco successivo.


“Il terzo sbaglio…”


Mani di Dio.


Aveva riprodotto le sue stesse mani, ma fino ad allora le aveva usate solo per scagliare Missile Magico o per brandire delle armi. Era davvero l’errore peggiore. 


<i>Deopsseok!</i>


“…!”


A Kraugel vennero i brividi. La maestria di spada era patetica, ma le quattro mani dorate possedevano una velocità di movimento di gran lunga superiore. Volarono verso di lui e lo afferrarono ai polsi e alle caviglie. Venne catturato con facilità. Kraugel cercò di rimuoverle in fretta, ma espose un’apertura.


A Grid non sfuggì.


“Assassinio Collegato.”


“Super Sensitività!”


[Il tempo di ricarica di Super Sensitività non è ancora terminato.]


“…!”


<i>Puk.</i>


<i>Puk puk puk!</i>


Così come l’uso eccellente delle tecniche era riconosciuto come parte dell’abilità di un giocatore, anche il buon uso degli oggetti lo era. Grid aveva scalato quel dirupo con ostinazione, nonostante la frustrazione per il suo scarso talento.


Aveva sconfitto “Il cielo al di sopra del cielo”, che neanche i ranker più famosi erano riusciti a raggiungere. I membri di Overgeared, che erano arrivati in ritardo, assistettero alla scena e rimasero a bocca aperta. Dall’altro lato, gli occhi di Lord scintillavano come pietre preziose mentre Ruby lo teneva tra le braccia.


Lord Steim. Quello fu il momento in cui nella mente del futuro potere assoluto si stampò l’idea che “Papà è il migliore”. 






Traduzione di Martina Procida


Editing di Libusemumei
                                


                                



