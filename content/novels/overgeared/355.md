---
weight: 3550
title: Capitolo 355
pubDate: 2025-03-12T16:37:15.611Z
tags:
    - overgeared
---


Trascorsero alcuni minuti di silenzio.


Vantner fissò il punto dove Kraugel si era disconnesso.


“Dovremmo rimanere qui finché Kraugel non si riconnette.”


“Pensi sia una buona idea? Una volta che si ricollegherà, lo rapiremo subito.”


“Va bene! Lo faremo diventare lo schiavo di Overgeared!”


“Ohh! Il 1° giocatore in classifica si unirà a Overgeared!”


I membri di Overgeared organizzarono un piano. Grid rivolse loro uno sguardo minaccioso e disse, “Smettetela. Non obbligatelo.”


Jishuka ne rimase sorpresa.


“Vuoi perdere l’occasione di ottenere il potere migliore?”


Grid era l’incarnazione dell’avidità. Considerando le tendenze di Grid, doveva essere ossessionato nell’ottenere Kraugel. La ragazza non poté fare a meno di provare curiosità.


‘<i>Non gli piace Kraugel?</i>’


Grid parlò ai membri di Overgeared, con facce interrogative.


“Non possiamo ottenere dei compagni con la forza, giusto?”


Certo, c’erano quelli che erano stati adescati da Overgeared. Per esempio, Lauel. Ma lui e Kraugel erano diversi. Lauel era una persona che era rimasta affascinata dal potere degli oggetti, quando stava cercando il potere, mentre Kraugel era una persona a cui non piaceva appartenere ad un gruppo.


Se lo avessero obbligato ad unirsi, sarebbe davvero rinato come un vero compagno?


“E ho già i compagni migliori. Tutti voi. Perciò, non rimanete attaccati a Kraugel.”


Non era affatto una messinscena. Grid credeva che sarebbe riuscito a raggiungere il suo obiettivo con i suoi attuali compagni. Non provava rimorso nei confronti di Kraugel. Grid aveva in mente un altro ruolo da affidare a Kraugel.


‘<i>Kraugel.</i>’


Prendere la propria strada. Assicurarsi che diventasse un maestro di spada. Poi, un giorno, si sarebbero incontrati di nuovo.


‘<i>Fammi crescere ancora più forte.</i>’


Grid aveva imparato molto dal duello con Kraugel. Come evitare le abilità senza bersaglio, come gestire le abilità a bersaglio, come usare il mana e la forza fisica, come usare gli oggetti e le abilità, come sfruttare il territorio e così via. Ogni giudizio e movimento di Kraugel si era impresso nella sua mente.


‘<i>Certo, non posso essere subito come Kraugel.</i>’


Grid ne era convinto. Se avesse provato e riprovato, un giorno sarebbe riuscito a combattere uno scontro migliore contro Kraugel.


Esatto. Grid era cosciente del fatto che Kraugel era un suo rivale. Una persona stupida che aveva una rivalità con il genio migliore? Alcune persone avrebbero potuto ridere. Ma Grid non dubitava di avere le carte giuste. Questo perché possedva un grande orgoglio in quanto unico essere ad avere distrutto il cielo al di sopra del cielo. Era un orgoglio superiore all’arroganza che era stata usata per coprire le sue mancanze.


***


Jishuka ritornò al castello con Grid e chiese.


“Perché non ci hai chiamati quando l’esercito del Principe Ren ha tentato di invadere Reidan? Sai quanto sia stato assurdo che abbia dovuto sentire dai notiziari che il nostro territorio era stato invaso dal nemico?”


“Stavate lavorando duramente nella caccia ai vampiri, perciò non volevo disturbarvi. Anche perché, si poteva risolvere solo con Lauel.”


“Dovresti chiamarci quando c’è un incidente! E se fossi stato in pericolo?”


“…”


In passato, Grid avrebbe risposto con noncuranza, dicendo ‘Se lo fossi stato, avrei invocato un cavaliere’. Ma ora, Grid era diverso. Capì perché Jishuka era arrabbiata e si scusò.


“Mi dispiace che l’azione che ho intrapreso vi abbia fatto rimanere insoddisfatti.”


Non lo aveva fatto perché pensava che fossero inutili, o perché non li considerasse dei compagni. Fu solo per fare loro un favore. Grid si scusò con sguardo gentile e Jishuka non riuscì a dire altro.


‘<i>Sta diventando più difficile avere a che fare con lui.</i>’


Jishuka era sempre più consapevole di Grid. Grid possedeva un lato debole e stupido, perciò qualche volta si era sentito giovane. Ora non era più così. Da quando era diventato padre, Grid stava cambiando rapidamente. Provava un forte senso di responsabilità e le sue mancanze si cancellavano una ad una.


A Jishuka questo aspetto piaceva sempre di più.


‘<i>Sarà grandioso una volta raggiunti i 30 anni.</i>’


Voleva vedere il Gird maturo. Mentre Jishuka rimase incantata, Lauel si avvicinò a Grid. Poi, si scusò a caso.


“Mi dispiace.”


“Che significa così all’improvviso?”


“In realtà…”


Lauel confessò onestamente.


“Quando ti ho visto sul campo di battaglia poco fa, ho pensato che ti mancasse ancora qualcosa. Ma questa volta, ho capito che i miei occhi si sbagliavano. Hai vinto contro Kraugel, il cielo al di sopra del cielo. In futuro, non dubiterò ancora delle tue abilità.”


Dopo la 1° Competizione Nazionale, Lauel era stato al fianco di Grid per più di 10 mesi, secondo il tempo reale. Finora, Lauel non aveva guardato Grid con ‘invidia’ o ‘rispetto’. Ma ora, la situazione era diversa. L’emozione nello sguardo di Lauel, si fece più profonda.


“Io, Lauel, smetterò di seguirti solo per i tuoi oggetti. In futuro, ti servirò con mente onesta e pura. Questo è il vero giuramento della mia anima, che supera il passato e il presente.”


Grid e i membri di Overgeared ebbero il batticuore per le parole di Lauel. Le loro mani e i loro piedi tremarono e non riuscirono a pensare ad altro. Huroi fu l’unico a sentirsi elettrizzato dal giuramento di Lauel.


***


Torniamo indietro nel tempo, a quando Grid aveva appena completato il raid contro Elfin Stone.


『È stato eletto papa un giocatore non PNG! Inoltre, è anche un giapponese!』


Il Giappone andò in subbuglio.


Damian. Una persona eccezionale, cresciuta fino a diventare il 2° paladino in classifica, nonostante fosse un paladino della Chiesa di Rebecca. Un giorno, era scomparso improvvisamente dalla classifica, perciò girò voce che avesse ottenuto una classe nascosta. Ed era un otaku.


Uno dei migliori giocatori di Satisfy del Giappone, era stato eletto come papa della Chiesa di Rebecca. I giapponesi erano pieni di gioia. Non erano riusciti a vincere una medaglia nella 1° Competizione Nazionale di Satisfy, ma il Giappone esultò per la nascita di un salvatore.


『Damian! Congratulazioni per essere il papa eletto! Il popolo giapponese è molto orgoglioso!』


『Grazie.』


『Quanto è stato difficile diventare papa? L’intera nazione vuole saperlo. Come e quali avversità e prove hai dovuto superare per realizzare un obiettivo così grande?』


Il potere del papa della Chiesa di Rebecca era assoluto. Anche i re di un paio di regni dovevano inchinarsi di fronte al papa. Ecco perché i giapponesi avevano grandi speranze. Damian avrebbe introdotto molte politiche a favore dei giapponesi, portando un grosso contributo nello sviluppo di Satisfy in Giappone.


Questa idea cambiò non appena Damian iniziò le interviste con diversi organi di stampa.


『Sono diventato papa solo grazie a Grid.』


『Il leggendario fabbro Grid? C’è stata una grossa battaglia tra Grid e i Cavalieri Rossi il giorno dei discorsi dei candidati a papa. È così che è stato aiutato Damian?』


『Non solo questo. Dall’inizio alla fine, sono riuscito a diventare papa solo grazie all’aiuto di Grid.』


La popolarità di Grid stava aumentando costantemente.


In particolare, fin dal lancio del Grid dai capelli bianchi, si era formata una grossa comunità di fan in Giappone. Fu sufficiente per renderlo il protagonista della 5° ondata coreana. Ma come sempre, l’ondata coreana era una storia che si applicava solo ad un ristretto numero di persone.


Alla maggior parte dei giapponesi non importava l’ondata coreana. In una situazione del genere, l’eroe giapponese Damian aveva apprezzato esclusivamente Grid, causando del risentimento. Grid era una delle persone principali che avevano portato frustrazione al Giappone nella Competizione Nazionale, provocando una reazione negativa da parte dell’estrema destra.


“Perché Damian sta attribuendo a Grid tutti i suoi traguardi?”


“Non sa quanto il Giappone abbia sofferto a causa di Grid?”


“Grid è nostro nemico! Non solo ha annientato i rankers giapponesi nella Competizione Nazionale, era coinvolto anche quando la Gilda Sakura ha attaccato la Gilda dei Cavalieri d’Argento!”


“Cosa? Grid è assolutamente il peggiore! Damian, perché sta apprezzando quel bastardo? È uno Zainichi?”


“È possibile! Non avrebbe senso che un giapponese puro sangue sia un traditore!”


I giapponesi la presero come un’offesa pubblica.


‘Damian è uno Zainichi’ apparve su diverse piattaforme social. Iniziò a diffondersi la voce che ‘volesse migliorare l’immagine della Corea in Giappone’. Fu lo sporco lavoro dell’estrema destra giapponese.


Ma a Damian non importava. Era sempre stato preso in giro per essere un otaku, perciò tali accuse gli suonavano familiari.


『Si diffondono voci sul fatto se Damian sia coreano oppure no. Cosa ne pensi di questo?』


『Sono un giapponese di puro sangue.』


『Tuttavia, Damian tende a descrivere bene la Corea menzionando Grid in tutte le interviste. Ci sono molte persone che si stanno facendo delle domande sulle tue azioni.』


『Non ho mai descritto bene la Corea. Ho solo ringraziato Grid e questo è stato interpretato male da alcune persone.』


『Ad ogni modo, è vero che l’immagine di Damian non vada bene per il nostro paese. Per poter cambiare la tua immagine e rimuovere i sospetti, perché non costruisci un Tempio di Rebecca nei territori controllati dai giapponesi?』


『Per poter costruire un Tempio di Rebecca in determinate zone, si devono soddisfare delle precise condizioni. Non si può costruire un tempio solo perché apparteniamo allo stesso paese.』


『Allora… Damian, non hai alcuna intenzione di aiutare il Giappone dopo essere diventato papa?』


『Certo. Cosa ha a che fare con il Giappone l’essere papa? In quanto papa, devo sempre rimanere neutrale.』


『… Capisco. Allora, posso chiederti il tuo primo piano d’azione ufficiale in quanto papa?』


『 di costruire un tempio della Dea Rebecca a Reidan.』


『No, non hai detto che bisogna soddisfare determinate condizioni per costruire un tempio? La popolazione attuale di Reidan è di sole 20,000 anime, perciò questo non fallisce nel soddisfare le condizioni? Hai detto di essere neutrale, ma non stai palesemente favorendo Grid?』


TV Fuji. Era uno degli organi di stampa che guidava la destra del Giappone, con il presentatore che rappresentava le persone di estrema destra. Aveva condotto un’intervista con un punto di vista molto negativo riguardo il comportamento di Damian.


Se Damian fosse stata una persona qualunque, avrebbe dovuto avere paura dell’influenza e delle rappresaglie delle forze dell’estrema destra. Ma Damian era un otaku. La ferma fiducia di un otaku era difficile da piegare.


『Non sto mostrando favoritismi verso Grid, ma sto ripagando la sua grazia. Grid è la persona che ha salvato me e la Chiesa di Rebecca! La Dea Rebecca mi ha mandato un messaggio divino per ripagare la sua grazia! Apprezzate Dio Grid!!』


『…』


“ Folle bastardo!”


I giapponesi di estrema destra erano furiosi. I giapponesi avevano acquisito un grosso potere, ma quella persona non avrebbe aiutato la sua gente, piuttosto avrebbe convinto i coreani ad aiutarlo. Iniziarono a pensare ad un terribile piano.


Traduzione di Blakriss


Editing di Libusemumei
                                
                                



