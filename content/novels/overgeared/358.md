---
weight: 3580
title: Capitolo 358
pubDate: 2025-03-12T16:37:15.611Z
tags:
    - overgeared
---


[Sei arrivato sulla prima isola.]


La prima isola era molto più piccola di quanto Grid si aspettasse. Era quasi un decimo del Parco Yeouido. La conformazione era molto semplice. C’erano diversi accumuli di rocce e di sabbia bianca.


“Non c’è niente?”


Grid si stava guardando attorno confuso, quando spuntò una finestra di notifica.


[Sarà generata una missione.]


[Prima Isola]


Sopravvivi per 20 minuti!


Prima Ricompensa di Completamento: 1 Punto Sfidante.


[La missione inizierà tra 30 minuti.]


“Sopravvivi?”


Quel luogo era l’Arcipelago di Behen, dove persino gli utenti più alti in classifica erano morti. Quali cose terribili sarebbero successe di lì a poco, tanto da dover cercare di “sopravvivere”? Qualunque persona comune sarebbe stata estremamente nervosa e a disagio.


Ma Grid era colui che aveva sconfitto Il cielo al di sopra del cielo. Quel fatto gli aveva procurato un immenso orgoglio e ora non si turbava facilmente. Grid era concentrato solo sulla ricompensa.


‘Punti sfidante? È qualcosa che si applica solo a determinate aree?’


Nel Reputation Store i punti reputazione erano usati come valuta.


‘Cosa posso comprare con questo?’


Grid era pieno d’aspettativa. Usò gli Stivali di Braham ed esaminò l’isola dal cielo, per capire meglio la situazione prima che la missione iniziasse.


‘Un cerchio magico?’


C’erano quattro grandi cerchi magici scolpiti sull’isola. A cosa servivano? Un altro sarebbe riuscito a comprendere più velocemente, ma Grid aveva solo l’intelligenza di una persona ordinaria e riuscì a farsi venire un’idea solo dopo un po’.


‘Sono forse i punti in cui vengono creati i mostri?’


Dato che la missione affermava che doveva sopravvivere per 20 minuti, ciò significava che sarebbe stato minacciato per 20 minuti. Grid ipotizzò che i mostri si sarebbero riversati fuori da quei cerchi non appena la missione fosse iniziata.


Ma non era del tutto convinto. Voleva che la sua mente rimanesse flessibile, in modo da poter reagire a situazioni inaspettate.


“Devo prepararmi.”


Rimanevano alcuni minuti all’inizio della missione.


Per assicurarsi un minimo di sicurezza e prevenire uno spreco di Mana, Grid atterrò su delle rocce. Evocò le Mani di Dio e diede loro le sue armi più potenti, prima di spostarle ognuna verso un cerchio magico diverso.


“Attaccate non appena compaiono i nemici.”


Le quattro Mani di Dio agitarono le loro armi, come in risposta al comando di Grid. Dopo un po’.


[La missione della prima isola è iniziata.]


<i>Pak!</i>


<i>Pa pa pa pat!</i>


Un sorriso apparve sul volto di Grid. Era deliziato che le sue previsioni si fossero rivelate corrette. Esatto. I mostri venivano creati nei quattro cerchi magici.


<i>Kieeeek!</i>


<i>Kyaack!</i>


I mostri che ne emergevano erano i raccapriccianti sellobus.


‘È passato molto tempo.’


Sellobus. Erano dei mostri tipo ragno con basse difesa e stamina, ma elevati potere d’attacco e velocità. I sellobus erano così veloci che gli umani non potevano sperare di contrastarli. Erano mostri spaventosi che avevano massacrato giocatori in tutto il continente.


‘Solo di livello 200.’


Adesso Grid poteva distruggere i sellobus con un colpo solo. Ma le Mani di Dio erano diverse. Avevano solo il 30% delle statistiche di Grid. Inoltre, la loro Maestria di Spada era solo Principiante livello 7. Avevano le armi più avanzate, ma non erano in grado di fermare i sellobus all’istante. A loro servivano in media dai tre ai quattro colpi.


‘Troppo lente.’


La velocità a cui i sellobus venivano creati era molto più elevata della velocità con cui le Mani di Dio eseguivano i loro attacchi. Il loro numero cominciò ad andare fuori controllo, mentre sparavano un liquido velenoso contro Grid.


“Kuk.”


Come c’era da aspettarsi da dei mostri offensivi, il loro danno era impeccabile. Il danno cumulativo era un peso per Grid.


‘È uno spreco di esperienza, ma non si può evitare.’


Grid usò l’Arte della Spada di Pagma, Collegamento Trascendente, per uccidere i sellobus attorno a sé, poi mise in atto la sua strategia successiva.


“Noe, Randy.”


“È il momento della merenda! Nyang!”


“Randy, Grid ok.”


Apparvero Randy, che aveva l’aspetto di Grid, e Noe. Grid diede loro un ordine.


“Date una mano alle Mani di Dio a Est e a Nord. Io aiuterò quelle a Sud e a Ovest.”


“Nyang!” rispose Noe con energia, sbattendo le ali e dirigendosi a Est.


Dall’altro lato, Randy non sapeva da che parte fosse il Nord. Tuttavia, si mosse subito in tutta fretta quando Grid glielo indicò. Grazie al loro aiuto, le Mani di Dio a Est e a Nord riuscirono ad eliminare velocemente i sellobus. 


Grid non rimase a guardare. Stese le braccia a destra e a sinistra e sparò i Missili Magici, aiutando le Mani di Dio che stavano soffrendo sotto l’orda di sellobus. Da quel momento in poi, una serie di finestre di notifica apparve dinanzi a Grid.


[Hai ucciso un sellobus.]


[Sono stati distribuiti 612000 punti esperienza.]


[Il tuo compagno animale Noe ha guadagnato 204000 punti esperienza.]


[Il tuo compagno animale Randy ha guadagnato 204000 punti esperienza.]


[Hai ucciso un sellobus.]  


[Sono stati distribuiti 612000 punti esperienza.]


[Il tuo compagno animale Noe…]


…


…


“Wow, questo è un gran colpo.”


Grid era sbalordito. Aveva ucciso quasi quattro sellobus al secondo, perciò la velocità a cui la sua esperienza aumentava andava oltre ogni immaginazione. Era circa 10 volte più veloce che nel miglior terreno di caccia, le città dei vampiri.


E non era tutto.


[La Maestria di Spada di ‘Mano di Dio’ è aumentata da Principiante livello 7 a Principiante livello 8.]


[La Maestria di Spada di ‘Mano di Dio’ è aumentata da Principiante livello 8 a Principiante livello 9.]


La Maestria di Spada delle Mani di Dio cresceva ad una velocità tremenda, mentre brandivano le spade senza sosta. Grid tremò di una sensazione che andava ben oltre la gioia. Mentre il livello di Maestria di Spada delle Mani di Dio aumentava, la velocità di eliminazione dei sellobus crebbe ancora di più, causando un equivalente incremento nella velocità di acquisizione dell’esperienza. Adesso cresceva 20 volte più velocemente che nelle città dei vampiri.


[Hai ucciso un sellobus.]


[Hai ucciso un sellobus.]


[Hai ucciso…]


…


…


[Il livello di Noe è salito!]


[Il livello di Randy è salito!]


[Il livello di Randy è salito!]


“Sì! È fantastico!”


Grid era così eccitato che non poteva fare a meno di esultare. La prima isola che aveva ostacolato così tanti sfidanti…


La landa della disperazione divenne un perfetto terreno di caccia per Grid.


***


[Hai completato la prima isola.]


[Hai ottenuto 1 punto sfidante per il successo nella missione.]


[Punto Sfidante]


Può essere utilizzato per comprare oggetti nel Challenger Store presente da qualche parte nell’Arcipelago di Behen.


“Ah, peccato.”


Grid finì per cacciare per 20 minuti. Guadagnò un 15% in più d’esperienza.


“Non sarebbe male se la missione fosse di sopravvivere per 20 giorni, invece che per 20 minuti… O magari per 20 ore…”


Grid voleva approfittare della prima isola. Voleva completarla ripetutamente in modo da poter raggiungere il livello di Kraugel. Ma era un’idea stupida. C’erano ancora molte isole. Non era più probabile che ci fosse un miglior terreno di caccia più avanti?


‘Per prima cosa, devo riuscire a scappare da qui prima di poterlo fare di nuovo, e non so come si scappa.”


Grid non aveva ancora compreso a pieno il sistema dell’Arcipelago di Behen. Doveva essere più cauto. Cercò di controllarsi e avanzò sul nuovo ponte appena creato. Il passaggio per la seconda isola si trovava alla fine del ponte.


***


[Sei arrivato sulla seconda isola.]


L’isola era almeno 10 volte più grande della prima. Anche il paesaggio era diverso. Si sentiva il suono delle cascate provenire da una giungla lussureggiante e c’erano delle piccole alture ad entrambe le estremità dell’isola. C’erano anche laghi e caverne.


“Uh? Sarà una caccia al tesoro?”


Grid si guardò attorno e notò un posto. Era un torreggiante muro di roccia, appena dietro il punto di inizio. C’erano 10 scatole dorate che risplendevano vivacemente.


“Cos’è questo… No, è una trappola?”


Grid non agì incautamente, come in passato, e gli apparvero delle finestre di notifica.


[Sarà generata una missione.]


[Seconda Isola]


Apri i forzieri chiusi a chiave!


Ci sono 10 chiavi nascoste ovunque sull’isola.


È importante trovare più chiavi possibili, dato che ogni scatola ha una chiave diversa.


Limite di Tempo: 3 giorni.


Prima Ricompensa di Completamento: Ogni volta che apri una scatola, ottieni 1 Punto Sfidante.


*Se non riuscirai ad aprire due o più scatole entro il tempo limite, verrai espulso dall’isola.


[La missione inizierà tra 30 minuti.]


“Questa volta si tratta di cercare.”


Sembrava fosse molto difficile trovare le chiavi se il limite di tempo era di tre giorni.


‘Ovviamente è difficile.’


L’isola era grande e il terreno era troppo complicato. C’erano cespugli, cascate, caverne e scogliere da tutte le parti. Doveva trovare una piccola chiave in quel posto? Non era poi diverso dal trovare un ago nel deserto.


Ma Grid non mostrò alcun segno di turbamento. Aveva ancora uno splendente sorriso sul volto.


***


“La seconda isola ha avuto il maggior numero di abbandoni.”


Stricks osservò Grid attraverso la sfera magica. Non aveva grandi aspettative.


Era vero che l’uomo dai capelli corvini aveva superato la prima isola in modo straordinario, ma la difficoltà della seconda era estremamente elevata, paragonata alla prima.


“Per superare la seconda isola, c’è bisogno di una certa intelligenza per mettere insieme i diversi indizi osservati, senza perderne neanche uno. Ma…”


L’uomo dai capelli neri sedeva di fronte al cerchio magico e stava riposando, per i 30 minuti di preparazione prima che la missione cominciasse. Stava sprecando tempo e non stava nemmeno cercando gli indizi, dunque era come se si fosse già arreso.


“Non ho grandi aspettative per lui.”


Sticks rimase sorpreso quando guardò la sfera magica. Perché?


“Keok…! Keok keok… N-No! non dirmi che quel tipo è un ladro leggendario?”


Sticks fu costretto a pensarlo. I forzieri che non potevano essere aperti, se non con la chiave giusta… L’uomo dai capelli neri li aveva aperti con una singola chiave in suo possesso. Era una destrezza che poteva solo essere ammirata.


“L-La seconda isola in soli 10 secondi…?!”


Era un record senza precedenti. In quel momento Sticks, che veniva chiamato saggio proprio perché era più saggio di chiunque altro, divenne uno sciocco. Quel giorno Grid raggiunse la nona isola. Sticks fu dunque sorpreso per nove volte.




Traduzione di Martina Procida


Editing di Libusemumei


                


                                



