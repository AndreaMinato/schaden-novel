---
weight: 3610
title: Capitolo 361
pubDate: 2025-03-12T16:37:15.612Z
tags:
    - overgeared
---


[Sei approdato sulla 20° isola.]


“Heok...Heok...”


Il colorito di Grid era smunto mentre respirava a fatica. Era naturale. Aveva passato un totale di 45 ore e 19 minuti per completare 19 isole – più di 15 ore in tempo reale – e connettersi alla realtà virtuale per più di 15 ore al giorno non era semplice. I bisogni fisiologici erano un problema fondamentale, e aveva anche consumato molta energia mentale e fisica.


‘Ho sprecato un sacco di tempo dall’11° isola.’


Dall’11° alla 19° isola c’erano missioni di caccia o di raid, che impiegavano inevitabilmente tanto tempo, causando bruscamente l’aumento della fatica di Grid.


‘Preferirei terminare oggi.’


Non c’era un tempo limite per l’Arcipelago di Behen, quindi, non c’era ragione per lui di correre rischi essendo impaziente. Il suo livello era aumentato al 306 e il fabbro leggendario stava per disconnettersi quando si fermò all’improvviso.


‘Cosa?’


Un’immensa ombra dal cielo cominciò ad oscurare la superfice dell’isola. Sembrava come se fosse arrivata la notte.


“Questo...!”


Gridò guardò in su e rimase sconvolto. Un enorme cerchio fatto di decine di migliaia di occhi stava nascondendo il sole.


“Ugh.”


Il giocatore coreano corrucciò il volto per il disgusto, deglutendo per reprimere l’istinto di vomitare. La comparsa del cerchio era stata bizzarra fino a tal punto. Erano presenti diversi oggetti simili a recipienti di sangue sulla superficie che si agitava mentre gli occhi sbattevano le palpebre. I gonfi bulbi oculari portavano al limite la paura umana e il disgusto.


Cos’era questa missione? La familiare finestra di notifica comparve, mentre il fabbro ignorava quegli occhi.


[Generazione di una missione.]


[20° Isola]


Evita lo sguardo della luna infernale!


Prima Ricompensa per il Completamento: 130 Punti Sfidante.


[La missione avrà inizio fra 30 minuti a partire da adesso.]


‘Luna infernale?’


La luna infernale aveva quell’aspetto?


‘Probabile.’


Grid aveva fatto l’esperienza di visitare l’inferno. Quello da lui visto non era niente a confronto del mondo umano. Era difficile credere che una luna così brutta vi sarebbe comparsa.


‘Ma chi lo sa? Sono andato all’inferno durante il giorno.’


Era disgustosa da vedere. Tuttavia, era necessario osservare l’obiettivo in modo da comprendere lo scopo della missione. Accadde mentre Grid stava guardando in alto verso la luna infernale...


[E’ apparsa una fata aiutante.]


Un sistema che non esisteva fino al lancio della 19° isola.


“Salve Sfidante.”


Era alto 50cm? Una piccola fata maschio era apparsa in uno scoppiettio di luce, salutandolo. Il suo comportamento e il suo tono di voce erano estremamente educati, ma l’espressione del viso era piena di allegria.


“Chi sei?”


La fata spiegò al confuso Grid.


“Sono Bini, una fata dell’amore e della giustizia, a cui il Saggio Sticks ha chiesto di aiutare gli sfidanti.”


“Sticks te lo ha chiesto?”


“Si, Sticks sta attendendo con trepidazione un grande sfidante che possa sconfiggere l’Arcipelago di Behen.”


“Sperando...?”


Grid pensò che le prove esistenti su ogni isola fossero opera di Sticks, per poter verificare i requisiti di ‘coloro che volevano andare nel Continente Orientale’. Adesso capì che si era sbagliato.


“Se non è stato Sticks, chi ha creato tutte le prove per ogni isola?”


“Non lo so. E’ così sin dall’inizio.”


“Cosa c’è sull’ultima isola?”


“Non so nemmeno questo. Puoi chiederlo a Sticks se lo incontrerai.”


“...Credevo tu fossi una fata aiutante. Non sei molto utile.”


“No, sono certo che sarò d’aiuto. Il mio ruolo è aiutare gli sfidanti a superare le prove.”


“Allora perché non sei comparso prima?”


“Non posso aiutare la marmaglia! Aiuto soltanto gli sfidanti che hanno raggiunto la 20° isola da soli! Quindi ascoltami da adesso in poi!”


Bini tirò fuori gli occhiali e cominciò la spiegazione.


“Per potare fuggire dalla 20° isola, devi evitare lo sguardo della luna infernale. C’è una teoria secondo la quale quest’ultima possiede 66.666 occhi. Non c’è alcun posto sull’isola che i suoi occhi non possano raggiungere.”


“Allora come la evito?”


“Fai finta di non essere una persona.”


“Cosa?”


Far finta di non essere una persona?


‘Aspetta.’


Grid, rimasto frastornato dal ridicolo consiglio, si ricordò di Oscuramento. 


“E se mi trasformassi in un demone?”


“Wow, uno sfidante ha il potere di Oscuramento? Certo, sei qualcuno che è riuscito ad arrivare qui! Sfortunatamente, però, è sbagliato. Non è la risposta giusta. La luna infernale è ostile con tutte le creature viventi.”


“Allora dillo dall’inizio, parla di creature viventi.”


“Lo sfidante è un essere umano, perciò ho cercato di spiegarlo al livello dei tuoi occhi. Hehehe.”


“Quindi come faccio a far finta di non essere una creatura vivente?”


“Stai fermo.”


“...?”


“La luna infernale non percepisce nessun essere fermo come creatura vivente. Semplicemente fermati quando gli occhi della luna infernale sono aperti, ed esattamente ogni cinque secondi, devi lentamente fare un passo mentre tutti i suoi occhi sono chiusi.”


‘E’ come ‘un, due, tre...stai là!’ ?’


Grid si ricordò di un gioco familiare mentre scrutava l’isola, poi si accigliò. Le dimensioni dell’isola erano notevoli; sembrava essere grande due o tre volte Yoido (*). 


“Fare un passo ogni cinque secondi...Dov’è la mia destinazione?”


La voce di Grid tremò ponendo quella domanda.


Bini rispose con un ampio ghigno, ‘All’altro capo dell’isola. Il cancello per la prossima isola si trova lì.”


“...”


Se la forza nel pensare di una persona aumentasse, cambierebbe anche la sua personalità? Non era questo il caso. Poteva essere in crescita, ma quest’espansione di forza di pensiero non aveva cambiato la sua natura originale.


“Sei pazzo?”


Alla fine Grid rivelò la sua reale natura mentre afferrava il pannolino indossato da Bini. La fata era molto imbarazzata, giacché metà del suo sedere era esposto.


“Cosa stai facendo!?”


Bini tremò quando il volto di Grid si avvicinò al suo.


“Il tuo metodo per aiutarmi è dirmi che fare un passo ogni cinque secondi è il modo migliore per riuscire ad attraversare quest’isola? Piuttosto che darmi una mano, ti stai semplicemente prendendo gioco di me.”


Non riusciva ad immaginare quanti giorni ci sarebbero voluti per arrivare all’altro capo dell’isola utilizzando il metodo di Bini. Innanzitutto, non era sicuro di poter mantenere la concentrazione e la pazienza.


‘Ed è peggio se devo fermarmi quando un mostro sta attaccando.’


Bini spiegò in fretta al furioso Grid.


“12 ore! Tra 12 ore sorgerà il sole! Una volta in cielo, la luna infernale si nasconderà!”


“Di notte posso muovermi di un passo ogni cinque secondi, ma posso camminare liberamente durante il giorno?”


“Esatto! Spostati di giorno e combatti contro la luna infernale di notte! Dovrai sopportare soltanto per un paio di giorni! Sarà difficile con la mancanza di sonno, ma è possibile!”


‘La difficoltà è troppo alta.’


In quel momento ammirò Kraugel, che aveva raggiunto la 30° isola.


‘Aspetta...Potrei usare quello?’


Grid lasciò la presa sul pannolino, avendo avuto un pensiero meraviglioso. Il secondo oggetto che aveva creato dopo Failure. Che potesse trarne vantaggio?


“La luna infernale si affida ad altri sensi oltre alla vista?”


“No. Non ho mai sentito niente al riguardo.”


Probabilmente, in questo momento, Sticks lo stava osservando...


Lacrime di vergogna salirono agli occhi di Bini mentre rispose.


“E’ così?”


Un sorriso scuro comparve sul volto di Grid. Aveva pensato ad un modo per evitare gli occhi della luna infernale, ma adesso non era il momento. Aveva bisogno di tempo per riposare, sia fisicamente che mentalmente.


“Disconnetti.”


***


“Ah, che bello.”


Una notte di sonno rilassante era una bella sensazione. Youngwoo si stiracchiò uscendo dal soggiorno, dove incontrò Sehee.


“Ho ricevuto una chiamata dal Capo Squadra Do Minjun.”


“Il Capo Squadra Do Minjun?”


Era una giovane dell’élite dell’Edilizia Saint, la miglior compagnia di edilizia che non apparteneva a nessuna delle grandi corporazioni, classificata al 5° posto in Corea del Sud. Era anche la compagnia di edilizia responsabile per la costruzione dell’edificio da 10 miliardi di won di Youngwoo.


“Cosa voleva?”


“Una relazione provvisoria riguardo il buon andamento della costruzione. Ha detto ad oppa di andare a vedere il cantiere. E’ la prima volta che un cliente non visita il suo stesso edificio.”


“Dove trovo il tempo per andarci? Sono troppo occupato a giocare.”


“Shin Youngwoo, ultimamente riponi molta fiducia delle persone. In passato, non avresti mai pensato che potessero fare un brutto lavoro poiché non potevi vederle. Avresti monitorato il cantiere 24 ore al giorno.”


“Edilizia Saint non sta facendo il lavoro a nome mio? In più, era una compagnia consigliata da Yura. Beh, non mi importa. Sehee, vuoi andarci con i nostri genitori?”


“Si, capito.”


All’inizio, Sehee pensava a suo fratello come ad un oggetto di cui avere cura, ma adesso era diverso. Adesso si fidava di lui e lo seguiva. Le sue parole e il suo comportamento stavano migliorando.


Perché si fidava di suo fratello? Perché stava guadagnando molti soldi? O perché era una celebrità? Non era per motivi così insignificanti, ma perché la natura stessa di Youngwoo era cambiata.


“Kraugel, non è un ragazzo incredibilmente forte quando l’ho cercato su internet?”


“Non è soltanto al livello di essere forte.”


“Non sei entusiasta di aver vinto contro un uomo del genere?”


“Non ne ho motivo. Probabilmente avrei perso che avessimo entrambi combattuto ad armi pari.”


“...”


Adesso era equipaggiato di umiltà? Sehee fece un sorriso amaro osservando i profondi occhi di suo fratello.


‘Perché sta cambiando ogni giorno?’


Il suo oppa stava crescendo di giorno in giorno, ma Sehee non si sentiva tranquilla. Le sembrava come se suo fratello stesse diventando sempre più distante. Tuttavia, ne era anche orgogliosa.


“Vado a vestirmi e a fare colazione.”


***


“Quando arriva?”


Quelli benedetti o maledetti dagli dei che non muoiono. In altre parole, Sticks era al corrente dell’esistenza degli utenti. Aveva aspettato con calma dopo che l’uomo dai capelli neri era improvvisamente scomparso dalla 20° isola.


<i>Dok. Dok dok.</i>


Sticks picchiettava il suo bastone mentre osservava le sfere magiche. I suoi occhi all’interno del mantello contenevano tensione e irritazione. Nel momento in cui l’uomo dai capelli neri comparve di nuovo...


“Medicina. La mia medicina.”


Ingoiò prima la sua medicina per prepararsi a ciò che sarebbe accaduto. Era una medicina fatta in casa. Fece un profondo respiro per mantenere la propria compostezza, prima di volgere nuovamente lo sguardo verso le sfere magiche.


‘Ma può superare la 20° isola?’


In tutta onestà, le possibilità erano basse. Fino ad ora, c’era stata una sola persona che era riuscita a passare la 20° isola, e ciò significava che la difficoltà di quest’ultima era estremamente alta. C’era bisogno di infinita pazienza per poter evitare lo sguardo della luna infernale. Allo stesso tempo, era necessaria saggezza per prevenire gli assalti dei mostri.


‘Non essere deluso. Svuota la mente.’


Ma perché? Le sue aspettative continuavano a crescere. L’uomo dai capelli neri, fino ad ora, aveva superato la saggezza di Sticks.


“Inizio!”


<i>Gulp!</i>


Accadde mentre Sticks stava guardando gli occhi rossi della luna infernale e deglutì.


“E’ scomparso!!”


Un’invisibilità perfetta imparagonabile alle tecniche di furtività. L’uomo dai capelli neri era improvvisamente sparito ed evitava lo sguardo della luna infernale.


“Questa...! Questa non è magia di invisibilità!”


Come ci si aspettava da un saggio, Sticks aveva subito scoperto perché l’uomo non era più visibile, rendendolo ancora più sorpreso.


“Un mantello dell’invisibilità...! Un eredità dell’altare delle leggende...!”


Erano rimasti soltanto due tesori storici, allora come mai uno lo aveva quell’uomo? Non c’erano indizi sull’identità di quello sconosciuto.


“Uh...Kuock...!”


Fu il momento in cui il buonsenso del saggio divenne poco chiaro.


<i>Flop!</i>


Ancora una volta, Sticks subì un enorme shock, afferrandosi il petto e cadendo a terra. Prese la medicina prescritta da un farmacista professionale.






* Yoido: un'isola ubicata nel <a href="https://it.wikipedia.org/wiki/Fiume_Han_(Corea_del_Sud)">fiume Han</a>, al centro di <a href="https://it.wikipedia.org/wiki/Seul">Seoul</a> e situata nel suo distretto. I suoi 8,4 chilometri quadrati ospitano 31.000 persone. Sull'<a href="https://it.wikipedia.org/wiki/Isola">isola</a> si trova la <a href="https://it.wikipedia.org/wiki/Chiesa_evangelica_di_Yoido">Chiesa evangelica di Yoido</a>, il <a href="https://it.wikipedia.org/w/index.php?title=63_Building&amp;action=edit&amp;redlink=1">63 Building</a> e la sede della <a href="https://it.wikipedia.org/wiki/Korea_Exchange">Korea Exchange</a>. E’ anche il quartiere degli affari.


Traduzione di MoonRoro29


Editing di Libusemumei




                        



