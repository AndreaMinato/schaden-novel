---
weight: 362
title: Capitolo 362
pubDate: 2025-03-12T16:37:15.612Z
tags:
    - overgeared
---


[Felpa con Cappuccio e Zip]


Classificazione: Unica


Tenuta: 57/61      Difesa: 10


* La velocità di movimento aumenterà del 30%.


* La resistenza al vento aumenterà del 20%.


Un mantello creato da un fabbro leggendario. Tuttavia, il suo aspetto è diverso da quello di un normale mantello.


Grazie alle scaglie di silfide usate come materiale, l’affinità col vento e la velocità di movimento aumenteranno. Puoi nasconderti indossandolo, ma la furtività verrà azzerata quando si attacca un nemico.


Condizioni per l’Utilizzo: Nessuna.


Peso: 5


Il vantaggio maggiore stava nella durata della Felpa con Cappuccio e Zip, e la furtività rimaneva immutata semplicemente indossandolo. Tuttavia, non consumava mana, in quanto non si trattava di invisibilità magica. A differenza delle abilità furtive di un assassino, ci si poteva vedere attraverso. Aveva lo svantaggio di risultare inefficace contro colori dai sensi affinati. 


Questo svantaggio, però, non si applicava sulla 20° isola. La luna infernale faceva affidamento nella vista. Grid sfrecciò in avanti grazie al potenziamento nel movimento, e la l’astro maligno non riuscì a localizzarlo. Il giocatore coreano fu in grado di superare facilmente la 20° isola evitando i mostri sparsi ovunque.


La Felpa con Cappuccio e Zip era la risposta perfetta alla 20° isola.


***


[Sei arrivato alla 21° isola.]


‘Fantastico. E’ davvero fantastico.’


Grid si era sentito eccitato durante il percorso di superamento della 20° isola. Stava ammirando le sue stesse abilità? No. Grid stava ammirando Kraugel. L’uomo poteva essere candidato ad essere un maestro di spada, ma alla fine, possedeva soltanto una classe normale.


Non aveva accesso a tutti i tipi di oggetti come il fabbro, allora come aveva raggiunto la 30° isola? Le sue abilità erano veramente fenomenali.


‘Non è soltanto forte in battaglia o nella caccia. Kraugel è un mostro incredibile sotto ogni aspetto.’


Mentre immaginava il procedimento utilizzato da Kraugel per superare la 20° isola, Grid realizzò il peso dei suoi infiniti soprannomi.


“Sfidante?”


Bini chiamò un Grid perso nel vuoto. Il giocatore coreano tornò in fretta in sé e si guardò attorno. La nebbiosa 21° isola si distendeva davanti ai suoi occhi. Non riusciva a vedere cosa ci fosse davanti a lui.


‘Non riesco nemmeno a vedermi le mani.’


Non si poteva identificare nulla davanti a sé a causa della densa nebbia, instillando un senso di ansia per l’incapacità di vedere. Bini rise osservando l’agitato Grid.


“Sei fortunato ad aver vinto l’Isola Nebbia. Puoi passare gratis la 21° isola.”


“Isola Nebbia?”


“E’ un’isola con un negozio.”


‘Un negozio...’


Grid pensò ai punti sfidante.


“Stai parlando del Negozio Sfidanti?”


“Si, è un negozio dove puoi comprare merci con i punti sfidante.”


“Un negozio...in altre parole, la comparsa dell’Isola Nebbia è casuale?”


“Esatto. Una persona estremamente fortunata incontra l’Isola Nebbia alla 10° isola; una persona sfortunata non la vede nonostante abbia raggiunto la 30° isola.”


‘Quella persona sfortunata è Kraugel.’


Oh mio dio, esisteva una persona che aveva una fortuna peggiore di quella di Grid. Il fabbro provò empatia mentre chiese a Bini.


“Allora, sai dov’è situato il negozio? Non riesco a vedere davanti a me a causa della nebbia.”


“E’ ovunque. Il negozio ti sta naturalmente aspettando. E’ meglio pensare in anticipo a cosa vorrai comprare, il negozio rimarrà aperto soltanto per cinque minuti.”


“Non so cosa vende.”


“Hehe, hai dimenticato che sono una fata aiutante? Ho già scoperto la maggior parte della merce in vendita nel negozio.”


“Ohu?”


La fata sembrava abbastanza utile.


Grid ammirò Bini mentre questi indossava di nuovo gli occhiali.


“Ci sono quattro tipi di prodotti in vendita nel negozio dell’Isola Nebbiosa. Ci sono rotoli per il teletrasporto nel Continente Orientale, elisir, diversi libri per il cambio classe, e tomi di abilità. I libri per il cambio classe vanno dalla classificazione normale a quella rara, mentre  i tomi per le abilità vanno dalla classificazione rara a quella unica.”


Grid spalancò gli occhi.


Gli oggetti venduti in quel negozio erano davvero fantastici. Oggetti rari che non potevano essere comprati col denaro.


“Fra questi, l’oggetto dal valore minore è il rotolo per il teletrasporto nel Continente Orientale. Forse viene venduto perché la maggior parte degli sfidanti vengono qui per trovare un modo per spostarsi nel Continente Orientale? Ma tu puoi ottenerlo gratuitamente quando incontrerai Sticks.”


“Kraugel...La persona che ha raggiunto la 30° isola ha ottenuto il rotolo da Sticks?”


“Esatto. Ma fortunatamente per loro, sei sfidanti hanno incontrato il negozio prima della 10° isola e hanno acquistato il rotolo portale. Non hanno nemmeno sfidato le isole seguenti. Codardi.”


‘E’ da vigliacchi, ma saggio. Fino ad ora, ci sono sette utenti che si sono spostati nel Continente Orientale.’


Grid ci pensò su mentre si muoveva fra la nebbia, ed incontrò una carrozza. Aveva la forma di una zucca ed emanava una luce gentile e calma. 


“Quello è il Negozio degli Sfidanti.”


Grid, sotto la guida di Bini, si avvicinò alla carrozza, all’interno della quale erano esposte diverse merci.


“Non c’è il proprietario?”


“No. E’ un negozio incustodito.”


“Ah.”


Se ci fosse stato un negoziante, avrebbe potuto porre delle domande. Grid cominciò ad analizzare i prodotti.


[Rotolo Portale per il Trasferimento nel Continente Orientale]


Puoi arrivare al villaggio iniziale di ‘Pangea’, nel Continente Orientale.


Peso: 0.1


Prezzo: 50 Punti Sfidante


[Elisir]


Medicina che aumentare una certa statistica di 10 punti.


Peso: 10


Prezzo: 250 Punti Sfidante.


‘Un elisir è così economico!’


Dopo aver superato 20 isole, Grid aveva esattamente 901 punti sfidante. Avrebbe potuto comprare tre elisir, dal valore di milioni di pezzi di oro. Aveva pensato agli elisir come economici, ma la realtà era ben diversa.


Le persone abbastanza fortunate da trovare la carrozza a zucca sulla 10° isola avevano in media 150 punti. In altre parole, da un punto di vista generale, gli elisir non erano per niente economici. Non era una gentilezza verso gli altri sfidanti dell’Arcipelago Behen, fatta eccezione per Grid.


Il fabbro diede un’occhiata alla merce restante.


[Tomo per il Cambio Classe ‘Spadaccino del Fulmine’]


Classificazione: Rara


Puoi trasformarti in uno spadaccino del fulmine.


Peso: 100


Prezzo: 1000 Punti Sfidante.


[Tomo per il Cambio Classe ‘Mago delle Esplosioni’]


Classificazione: Rara


Puoi trasformarti in un ‘mago delle esplosioni’. 


Peso: 100


Prezzo: 1000 Punti Sfidante


“Hmmm.”


Classi nascoste di classificazione rara. Un anno fa, sarebbero state vendute per miliardi di won. Adesso il valore di una classe rara era stato ampiamente ridotto. Le persone avevano appreso l’esistenza di un divario molto piccolo fra le classi al terzo avanzamento e quelle di classificazione rara.


Le classi rare non valevano più molti soldi.


‘Bini ha detto che le classi arrivano fino a quelle di classificazione rara.’


Grid rimase deluso dopo aver controllato la lista dei tomi per i cambi classe, poi guardò i tomi abilità.


[Corri per Ribaltare la Situazione]


Classificazione: Rara


Corri verso il bersaglio e infliggi un danno proporzionale alla difesa dell’obiettivo. Quest’ultimo rimarrà in stato di rigidità per 0.3 secondi.


Condizioni per l’Utilizzo: Nessuna.


Prezzo: 400 Punti Sfidante.


[Breve Pioggia Ardente]


Classificazione: Rara


Provoca una pioggia di fuoco per tre secondi in una zona specifica. Il danno inflitto al nemico sarà proporzionale alla potenza magica dell’evocatore e alla potenza dell’attacco fisico.


Condizioni per l’Utilizzo: Nessuna.


Prezzo: 900 Punti Sfidante.


‘Passo.’


La maggior parte dei giocatori desideravano fortemente abilità di classificazione rara o epica, ma Grid possedeva abilità leggendarie e non ne era interessato. Per il capo di Overgeared, rappresentavano solamente uno spreco di punti. Tuttavia, per le abilità di classificazione unica era diverso.


Il 19° cavaliere, Fulito. Come il tomo abilità ‘Festival dell’Aura’, da lui droppato, tutte le sue abilità uniche davano prestazioni fenomenali. Anche Grid le desiderava.


‘Festival dell’Aura sta marcendo nel mio deposito.’


Festival dell’Aura era una versione inferiore dell’Arte di Spada di Pagma, Collegamento Trascendente. Grid la teneva in deposito perché non aveva motivo di apprenderla. Aspettava un’occasione per venderla ad alto prezzo.


“Eh?”


Il fabbro spalancò gli occhi una volta osservata più da vicino la lista delle abilità. Quella che stava fissando non era un’abilità nascosta dalla classificazione rara, epica o unica. Ad aver attirato l’attenzione di Grid, era stata un’abilità dalla classificazione normale.


[Padronanza delle Armi] 


Classificazione: Normale


Tipo: Passiva


L’abilità per la Padronanza delle Armi.


Prezzo: 6000 Punti Sfidante.


‘Padronanza delle Armi!’


Padronanza delle Armi era un’abilità che aumentava la potenza di attacco e il tasso di precisione indipendentemente dal tipo di arma che veniva utilizzata. Soltanto un ristretto numero di classi specializzate nel combattimento potevano ottenerla, e poteva essere definita l’arma più forte unica per poche classi.


Tuttavia, questo folle negozio la stava vendendo.


‘La voglio!’


Grid venne preso da un’estrema avarizia. Era naturale. Il fabbro possedeva l’abilità passiva più potente, che gli permetteva di utilizzare tutte le armi, perciò quell’assurda abilità era fatta per lui. La sua limitazione era non aver alcun tipo di abilità di padronanza.


Adesso, avrebbe potuto superare questa limitazione. Era ovvio che la sua avarizia stesse ribollendo. Il problema era il prezzo.


“Perché un’abilità normale è così costosa?”


“In origine, le abilità passive erano care. Fra queste, la più costosa era l’abilità ‘Padronanza delle Armi’.”


“Merda.”


Il negozio avrebbe chiuso a breve. Grid controllò il tempo limite e ne fu irritato.


“Se perdo il negozio adesso, significa che non posso usarlo di nuovo?”


“No. Come ho detto in precedenza, l’Isola Nebbiosa compare in modo casuale. Potrebbe riapparire in futuro, ma non è certo.”


‘Allora aspetterò la prossima volta.’


Doveva completare tutte le isole per ottenere Padronanza delle Armi. Il Rotolo Teletrasporto per il Continente Orientale avrebbe potuto ottenerlo una volta incontrato Sticks. Grid decise di lasciare il negozio e gli occhi di Bini brillarono come lanterne mentre osservava lo sfidante.


“Temevo che avresti comprato il rotolo teletrasporto e te ne saresti andato, ma sei veramente lo sfidante che ha superato la 20° isola.”


“E’ uno spreco comprare qualcosa quando puoi ottenerla gratuitamente.”


Sarebbe riuscito a collezionare 6000 punti sfidante? 


‘Anche se fallissi questa volta...’


Sarebbe diventato più forte e avrebbe affrontato di nuovo la sfida. Grid venne risucchiato nel portale.


***


[Sei arrivato alla 22° isola.]


“Vieni, veloce.”


Grid bruciava per l’entusiasmo. Non appena approdato sulla nuova isola, scrutò come solito la struttura dell’isola, aspettando la spiegazione di Bini.


La fata spiegò.


“Fino alla 25° isola, è una lotta contro il tempo.”


Poi venne creata una missione per provare queste parole.


[22° Isola]


Spazza via i mostri!


Ricompensa per il Primo Superamento: 162 Punti Sfidante.


“Okay, ho capito.”


Grid non si attardò. Evocò immediatamente Mani Divine, Noe, e Randy, per andare a distruggere tutti i mostri dell’isola. Esperienza, abilità e punti sfidante andavano ad accumularsi, facendo bruciare il desiderio del capo di Overgeared. 


Quattro giorni dopo, Grid aveva ucciso migliaia di mostri sulle tre isole, raggiungendo finalmente la 25°.


Sticks lo stava aspettando.


“Tu...Tu sei l’Erede di Pagma... E anche...La più potente... Bestia demoniaca... Dell’Inferno...Se sei tu... La contaminata Arca della Gloria... È arrivata... Ugh! Kuk!”


“...?”


Sticks si accasciò a terra mentre parlava. Grid si agitò quando lo vide respirare a malapena all’interno del trascurato mantello.


‘C’è qualcosa di strano.’


Il giocatore coreano era consapevole di quanto fosse sfortunato. La crudele realtà si mostrò davanti ai suoi occhi. 


[E’ stata creata una missione.]


[Salva Sticks!]


★ Missione Nascosta ★


La malattia di Sticks è peggiorata dopo aver osservato la tua performance sorprendente. 


Fortunatamente, può ancora essere curato con una medicina.


Dopo aver appreso da lui il metodo per prepararla, prenditi cura di lui!


Ricompensa per l’Accettazione della Missione: Acquisizione della ‘Ricetta: Medicina Miracolosa degli Elfi’.


Ricompensa della Missione: Aumento al massimo dell’affinità con Sticks.


Fallimento della Missione: Morte di Sticks.


[Vuoi accettare la missione?]


“...No, perché morirà se può ancora essere curato con la medicina?”


Non era convinto, ma era una missione nascosta. La ricompensa sembrava speciale, e Sticks non poteva morire. Il fabbro pensò il più positivamente possibile e aiutò lo sconosciuto.


<i>Sururuk.</i>


Il volto di Sticks venne esposto una volta scivolato via il cappuccio. Si rivelò un uomo sorprendentemente giovane, madido di sudore, bellissimo e dalla orecchie appuntite.


“Un elfo...?”


Grid giocava a Satisfy da quasi due anni, ma era la prima volta che vedeva un elfo. Era curioso, ma la scontentezza riempì il suo volto.


‘Normalmente, non dovrebbe essere un elfo femmina?’


Il primo elfo da lui incontrato era un uomo? Avrebbe dovuto curare un uomo da solo su un'isola inabitata! Ancora una volta, la realtà era inesorabile, a differenza dei film e dei manga.


Traduzione di MoonRoro29


Editing di Libusemumei




                                



