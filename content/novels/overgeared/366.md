---
weight: 3660
title: Capitolo 366
pubDate: 2025-03-12T16:37:15.613Z
tags:
    - overgeared
---


Grid era ben consapevole dell’importanza delle esercitazioni in quanto ex membro dell’esercito della Corea del Sud.


Servivano per controllare l’esercito velocemente e facilmente, per l’ordine e l’unità, per ridurre il numero di incidenti e per instillare un obiettivo. Le esercitazioni rappresentavano il più semplice e cruciale vantaggio dell’esercito.


“Il motivo principale per cui un esercito opera in maniera efficace è grazie alle formazioni. Immagine un grande gruppo di persone. E se le truppe di difesa si trovasse nelle retrovie e gli arcieri nell’avanguardia? Non sarebbe solo una schifezza?”


Più alto era il livello dell’addestramento, più veloce era la velocità della formazione. Maggiore era la velocità con cui si costituiva la formazione, più alta era la probabilità di vincere la guerra. Grid sorrise mentre guardava l’istruttore spiegare il motivo per cui le esercitazioni erano così importanti.


‘<i>In passato, non sarei riuscito a concentrarmi.</i>’


I riservisti vennero portato sul campo di addestramento per avere la formazione teorica. Che razza di gioco era? In passato, Grid si era lamentato e non era riuscito a concentrarsi.


“Ehi, Falcone Blu.”


L’istruttore Kaesul lanciò un’occhiataccia a Grid.


“Perché ti appisoli ogni volta che ti sto insegnando qualcosa?” 


Patrian era una città fortificata, perciò l’addestramento militare era molto rigido. Ovviamente, questo riguardava anche i giocatori.


“La mia lezione è inutile? L’hai già padroneggiata?”


L’istruttore urlò arrabbiato.


“In piedi!”


Grid si alzò. Sapeva che era sbagliato ridere dell’istruttore e l’obbedienza assoluta era necessaria per ottenere una buona valutazione.


“Attenzione! Parata a riposo! A destra!”


Grid seguì il semplice ordine mentre l’istruttore sorrideva.


“Ti insegnerò a sorridere mentre parlo.”


In seguito, l’istruttore obbligò Grid a seguire ogni tipo di azione. Cercò di renderlo confusionario e complesso facendo muovere Grid in avanti, indietro e a destra, poi avrebbe punito Grid se avesse sbagliato. Tuttavia…


<i>Cheok!</i>


<i>Cheok cheok cheok cheok!</i>


‘<i>Wow.</i>’


L’istruttore Kaesul era confuso mentre Grid non mostrava esitazione mentre eseguiva gli ordini.


Falcone Blu, Grid. Non aveva mai ricevuto una valutazione positiva in nessun addestramento ed era peggiore delle altre truppe, perciò come riusciva a farlo? Nonostante la sua stamina bassa, eseguiva perfettamente gli ordini senza perdere concentrazione.


‘<i>I suoi occhi sono sempre stati così?</i>’


Grid era famoso tra l’istruttore Kaeul e gli assistenti. Era stupido, immotivato, debole e aveva occhi che sembravano pesci marci. Ora Grid non era stupido, ma pieno di desiderio e abbastanza concentrato per superare la sua bassa stamina.


Gli occhi da pesce marcio? Erano acuti e scrupolosi, come se ci fosse stato un capovolgimento. Alcune persone avrebbero indietreggiato se si fossero ritrovati di fronte a loro.


“… Uhm, uhm.”


Quando sarebbe crollato questo soldato minore? L’istruttore Kaesul continuò a dare gli ordini e alla fine rinunciò. Si schiarì la gola e parlò evitando lo sguardo di Grid.


“Hai padroneggiato queste esercitazioni. Quanto ti sei allenato duramente? Torna al tuo posto.”


“Sì!”


Grid rispose in maniera vigorosa e si riunì alle fila. Onestamente, non si sentiva bene. In quanto duca di un regno, era stato insultato da un istruttore e testato ad un livello estremo? Fu vergognoso. Ma questa non era una situazione in cui aggrapparsi al suo orgoglio.


‘<i>Adesso, sono solo un guerriero di livello 23.</i>’


Sì, al momento questo era il passato. Doveva adattarsi a questa situazione per poter superare la 31° isola.


“Da adesso condurrò il test!”


Dopo circa tre ore di allenamento, il test ebbe inizio. Il risultato fu straordinario. Falcone Blu Grid si era posizionato primo nel test. In confronto agli altri riservisti, lui aveva mantenuto la concentrazione e aveva eseguito le esercitazioni dell’istruttore in maniera completa e a fondo.


‘<i>Ha mangiato qualcosa che non andava?</i>’


L’istruttore e gli assistenti rimasero sbalorditi.


***


 Esercizi sulla costruzione del campo. Si trattava di scalare una montagna che si trovava dietro il campo d’addestramento e di creare un rifugio.


“Si tratta solo di spalare.”


“Quant’è difficile scavare una fossa?”


I riservisti, con in mano una pala, pensavano fosse semplice. Tuttavia, Grid conosceva il significato di costruire un campo. Serviva per fornire copertura verso gli attacchi nemici e per proteggere i loro compagni di squadra.


‘<i>Non si tratta solo di scavare una fossa. È necessario per avere un potere difensivo.</i>’


Grid analizzò la cosa e osservò con attenzione la montagna. Poi trovò un luogo dove c’erano dei rovi e degli arbusti tra due alberi. Si avvicinò a iniziò a scavare. Gli altri riservisti risero di lui.


‘<i>Gli alberi e gli arbusti interferiranno con lo scavo.</i>’


‘<i>Ci vorrà un po’ per scavare una fossa.</i>’


‘<i>Novellino, ecco perché è stato ignorato dall’istruttore.</i>’


Avrebbe ricevuto il punteggio più basso. I riservisti presero in giro Grid e iniziò a scavare nel terreno.  La loro velocità di scavo era incredibile. Era ovvio che volessero terminare questo addestramento stancante.


D’altro canto, la velocità di scavo di Grid era bassa.


‘<i>Scavare troppo velocemente è estenuante.</i>’


Grid aveva servito nell’esercito coreano per più di un anno, perciò era abituato alla fatica. Per Grid, scavare era una delle sue specialità.


‘<i>Scavare smuove il cuore e i muscoli perché si appoggia sulla parte superiore del corpo.</i>’


Se non voleva crollare per la stanchezza, era più efficace farlo lentamente e in maniera costante.


<i>Puk!</i>


La sua mano destra afferrò il manico mentre la sua mano sinistra strinse la parte bassa della pala. La sua velocità era molto lenta in confronto a quella degli altri, ma questo durò solo per un breve periodo di tempo. La velocità con cui Grid scavava il terreno era tre volte più veloce di quella degli altri. Gli altri si stancavano mentre Grid manteneva il suo ritmo.


“Ah… Superare la stamina bassa con la competenza tecnica.”


L’istruttore e gli assistenti, che osservavano i riservisti, non riuscirono a togliere gli occhi di dosso a Grid. L’abilità di scavo di Grid era la migliore. Tanto da ricordargli uno scavatore professionista. Era naturale che Grid avrebbe ottenuto la prima posizione nel test della costruzione del campo.


‘<i>Bene.</i>’


La faccia di Grid si illuminò mentre cancellava alcuni ricordi patetici del passato. Il suo elevato orgoglio dopo aver lottato contro Kraugel, si rafforzò ancora di più.


***


Prova delle armi.


I riservisti, che avevano imparato le abilità basi per maneggiare le lance, le spade e gli archi, erano in piedi di fronte ad uno spaventapasseri.


L’istruttore Kaesul urlò, “Prima la lancia!”


Nello stesso istante.


Puntini blu, rossi e verdi ricoprirono i corpi degli spaventapasseri posizionati di fronte ai riservisti. I puntini blu avevano la dimensione di una moneta da 500 yen, mentre i puntini rossi e verdi erano come le palle da biliardo.


“Nei prossimi tre minuti, i tre tipi di puntini compariranno a turno. Otterrete un punto quando colpirete il puntino blu, 5 punti per il puntino rosso e 10 punti per quello verde. Passerete se otterrete almeno 50 punti in tre minuti.”


In passato, questa era stata una prova in cui Grid non aveva mai avuto successo.


I puntini con i tre colori comparivano troppo velocemente prima di sparire e non c’era uno schema regolare. In passato, Grid non era riuscito ad esercitare molto controllo sulla lancia e non aveva potuto ottenere 50 punti in tre minuti.


Ora era diverso.


<i>Cheok!</i>


Grid spostò il suo piede destro indietro e mosse la lancia. Aveva cacciato con Pon, il lanciere più forte, e aveva dato un’occhiata alle tecniche con la lancia e ai movimenti.


Ma soprattutto, l’attuale Grid…


‘<i>Sono una persone che comprende la lancia divina.</i>’


Una volta aver compreso la struttura di un’arma, capiva naturalmente come utilizzarla.


<i>Flash!</i>


Gli occhi di Grid videro il segnale davanti a lui.


<i>Beeeok!</i>


“…!”


Gli istruttori, gli assistenti e anche i riservisti furono sorpresi dal suono e rivolsero la loro attenzione verso Grid. Grid aveva colpito con precisione il puntino blu sullo spaventapasseri. Chiunque lo avesse visto rimase scioccato per l’ammirazione, ma Grid non era soddisfatto.


‘<i>Effettivamente, la mia agilità è troppo bassa.</i>’


La velocità della lancia era inferiore e non era molto precisa. Cercò di mirare al centro del puntino blu, ma deviò a sinistra. Grid si stava lamentando quando all’improvviso capì una cosa.


‘<i>Kraugel non si sarebbe lamentato come me.</i>’


Avrebbe superato il calvario, non importava quanto fosse pessima la sua condizione.


‘<i>Sì, non ho tempo per i rimpianti.</i>’


Si concentrò ancora di più e cercò di utilizzare la lancia al meglio delle sue capacità.


<i>Peeeeeong!</i>


La lancia provocò di nuovo un suono mentre colpiva. L’istruttore non riuscì a chiudere la propria bocca quando vide che Grid colpì ancora una volta il puntino blu.


‘<i>No, cosa gli prende oggi?</i>’


Conosceva il Falcone Blu. Sembrava una persona completamente diversa.


<i>Diririri-</i>


Dopo un po’, il tabellone segnapunti dello spaventapasseri di Grid raggiunse i 100 punti.


“Cosa…?”


L’istruttore impallidì. 100 punti in 1 minuto e 23 secondi. Grid aveva stabilito un record che nemmeno gli apprendisti cavalieri con molta esperienza avrebbero potuto battere. L’istruttore non riusciva a dire se si trattava di un sogno o della realtà.


Una finestra di notifica apparve davanti a Grid.


[Hai stabilito un nuovo record nel Test della Lancia dell’addestramento delle forze di riserva di Patrian.]


[Hai ottenuto l’abilità rara ‘Colpo di Lancia’ come ricompensa nascosta.]


[Colpo di Lancia Lv. 1]


Tira una lancia che causa il 600% del danno fisico al bersaglio. Il bersaglio cadrà a terra.


* Devi reclamare la lancia nella finestra di lancio. Se fallisci nel reclamarla entro 30 secondi, perderai la proprietà della lancia.


Consumo di Mana: 150


Tempo di ricarica dell’abilità: 1 minuto


“Wow.”


Grid fu meraviglio dal beneficio completamente inaspettato.


Era una seccatura recuperare la lancia gettata, ma in confronto all’Arte della Spada di Pagma, il tempo di ricarica dell’abilità era molto corto e anche il danno era molto buono. Inoltre, era un’abilità con raggio medio che poteva risultare utile in molti modi.


‘<i>Questa… Riuscirò ad ottenere abilità rare nel test con la spada e con l’arco?</i>’


La motivazione di Grid crebbe ancora di più.






Traduzione di Blakriss


Editing di Libusemumei
                                


                                



