---
weight: 3670
title: Capitolo 367
pubDate: 2025-03-12T16:37:15.613Z
tags:
    - overgeared
---


‘Non è male avere una lancia.’


Colpo di Lancia.


Si trattava di un’abilità che consisteva nel ‘tirare la lancia’, perciò era un po’ complicata da usare per un guerriero. Anche il più piccolo sbaglio poteva far perdere l’arma. Ma Grid era diverso. C’erano molti modi per lui di recuperarla, usando le Mani di Dio. Era convinto di poter usare adeguatamente Colpo di Lancia.


“Il test è finito!”


Mentre Grid si sentiva soddisfatto della sua nuova abilità, tutti i riservisti terminarono il test. Il loro punteggio medio era di 50 punti e avevano impiegato tre minuti pieni. Era un livello a malapena al di sopra della soglia. In quattro avevano fallito.


Il punteggio di Grid, di 100 punti in 1 minuto e 23 secondi, divenne ancor più stupefacente.


“Mmm… Il prossimo è il test della spada.”


Il maestro Kaesul era ancora scioccato. L’improvviso cambiamento e la crescita di Blue Falcon Grid erano incredibili, anche dopo averli visti direttamente con i suoi stessi occhi. Mentre il maestro Kaesul se ne stava lì confuso, Grid e i riservisti seguirono gli assistenti. Ognuno di loro si mise di fronte ad un nuovo spaventapasseri.


Gli spaventapasseri erano marcati da linee continue.


Il maestro spiegò.


“Se riuscite a tagliare lungo la linea continua rossa, otterrete 5 punti. Se la colpite con un affondo, perderete 5 punti. Infilzare il punto verde vi farà guadagnare 5 punti, tagliarlo ve ne farà perdere 5. Con un affondo sulla linea blu guadagnerete 10 punti, con un taglio ne perderete 10. Supererete il test se otterrete 50 punti in tre minuti.”


Era un po’ più complicato rispetto al test con la lancia. Grid era stato scarso in passato ed era riuscito a malapena a guadagnare dei punti dalle tre linee continue colorate. In particolare, l’arma che Grid usava normalmente era uno spadone e, in quanto ad affondi, non era molto efficace. Quella era stata la causa principale del suo basso punteggio. 


Tuttavia, dopo essere diventato il discendente di Pagma, Grid aveva usato Assassinio centinaia di volte. Adesso poteva eseguire un affondo con uno spadone. Linee continue intrecciate e punti? In confronto ai movimenti di Piaro e Kraugel, erano talmente banali da farlo sbadigliare.


“G-Grid è passato…!”


100 punti in 39 secondi. Grid era come un tutt’uno con la spada quando ottenne quel punteggio. Il maestro Kaesul e gli assistenti rimasero a bocca aperta a quella vista.


‘Ha la stoffa del cavaliere!’


‘Fino ad ora ha solo recitato come Blue Falcon!’


Non sapevano perché avesse recitato. Ad ogni modo, dovevano ammetterlo. Grid aveva le migliori qualità. Dall’altro lato, Grid non si sentiva affatto ispirato. Aveva combattuto contro un numero infinito di potenti nemici, dunque colpire uno spaventapasseri era piuttosto noioso.


[Hai stabilito un nuovo record nel Test di Allenamento con la Spada delle forze di riserva di Padrian!]


[Hai ottenuto l’abilità rara ‘Affondo Continuo’.]


[Affondo Continuo Lv. 1]


Infilza velocemente il bersaglio per 5 volte.


Ogni colpo andato a segno infliggerà rispettivamente il 100%, il 120%, il 150%, il 190% e il 240% del tuo potere d’attacco.


Consumo di Mana: 300.


Tempo di Ricarica: 3 minuti.


Era un’abilità da colpo multiplo. Ci si poteva difendere o evitarla, ma era utile contro i nemici più fiacchi, dato che aveva un potere esplosivo.


‘Sì, è più debole di Assassinio.’


Era una buona abilità sostitutiva per quando Assassinio era in ricarica.


‘Bene.’


In passato, gli era sembrato un inferno. Adesso stava ottenendo ottime ricompense dall’allenamento delle riserve, aveva quasi voglia di ballare dalla gioia.


***


<i>Shoot!</i>


Grid e i riservisti stavano ritti, gli uni accanto agli altri, con un bersaglio a 10 metri di distanza davanti a loro. Il test con l’arco stava per iniziare.


‘Questo test consiste nell’ottenere 50 punti con 10 frecce.’


Il bersaglio era diviso in 10 punti, 8 punti, 6 punti, 4 punti e 2 punti. La tensione si manifestò sul volto di Grid.


‘In passato, non sono riuscito a colpire il bersaglio neanche con una freccia.’


Ad essere onesti, non era molto fiducioso. Senza Maestria con l’Arco, il tasso di successo delle frecce era proporzionale all’agilità. 


‘Ma.’


Aveva guardato Jishuka tirare con l’arco per più di un anno. Aveva realizzato centinaia di archi per Jishuka e per i soldati di Reidan.


‘Non sono un totale novellino nel tiro con l’arco.’


Doveva credere in se stesso.


’10 metri. È a soli 10 metri di distanza. Posso mirare abbastanza bene.’


Ogni volta che creava un arco e ne testava le prestazioni, la distanza dal bersaglio era di 100 metri. Grid fece un profondo respiro e fissò il centro del bersaglio rotondo. Mirava a 10 punti.


‘Otterrò sicuramente un’abilità rara!’


Sentì una speranza, dato che la distanza dal bersaglio era molto corta. Poteva farcela se si fosse concentrato.


“Mmm?”


Grid stava cercando di riprodurre la postura di Jishuka, quando si accigliò. La qualità delle frecce d’allenamento per il test era molto bassa.


‘Chi l’ha fatta questa? Un fabbro Principiante di livello 3 o meno?’


L’asta era storta e il peso non era ben bilanciato.


‘Ad ogni modo, le condizioni di allenamento delle riserve sono deludenti, nella realtà e nel gioco.’


L’asta avrebbe dovuto essere raddrizzata e l’equilibrio tra la testa e l’asta aggiustato. Anche il peso della testa avrebbe dovuto essere bilanciato. Una freccia sbilanciata non sarebbe volata molto lontana, indipendentemente dalla potenza del tiro.


‘Un materiale abbastanza pesante potrebbe arrivare a coprire la distanza, ma questa freccia è fatta con i materiali peggiori.’


Il fabbro leggendario, Grid. Come Discendente di Pagma aveva realizzato più di 100000 frecce. Forse aveva perso Maestria del Fabbro Leggendario, ma non il suo occhio critico per le frecce.


‘Posso vincere, anche senza il potere degli oggetti.’


Gli occhi di Grid brillarono di determinazione.


“Grid, che c’è?”


L’atteggiamento del maestro Kaesul nei confronti di Grid si era ammorbidito. Non imprecava più contro di lui né lo chiamava ‘Blue Falcon’. Grid domandò sfrontatamente: “Le frecce che ho ricevuto sono in uno stato pietoso. Posso dare un’occhiata a quelle che ha in mano?”


“Cosa?”


Il maestro Kaesul era molto imbarazzato.


“Guardi. La struttura di una freccia è così semplice che chiunque può farla facilmente, ma non dipende solo dalla freccia quando si tira. Se un novizio non sa nulla quando le tocca, naturalmente le frecce non saranno buone. Se le frecce sono un problema, posso darvene di nuove.”


Il maestro Kaesul diede un segnale. Poi un assistente portò delle frecce nuove a Grid. Ma anche quelle erano nello stesso stato.


‘Potrebbe andare diversamente se avessi Maestria con l’Arco.’


Grid era determinato e chiese di nuovo.


“Lasciate che gestisca da me le frecce.”


“Santo cielo, non è un fabbro.”


“Sembra sia diventato arrogante solo perché ha ottenuto qualche abilità.”


Gli assistenti si lamentarono. Erano contrariati da Grid, che stava rallentando la loro tabella di marcia. Tuttavia, sorprendentemente, la risposta del maestro Kaesul fu favorevole.


“Capisco. Se sai farlo, allora provaci.”


In passato il Maestro Kaesul aveva disprezzato Grid non solo perché era un incapace. Non ci provava nemmeno a superare la sua inettitudine ed esibiva un atteggiamento di odio verso tutto e tutti.


Adesso Grid traboccava di entusiasmo. Il maestro non voleva versare dell’acqua fredda su quel cambiamento positivo.


“Grazie.”


Grid lasciò il gruppo dei riservisti. Mentre gli altri svolgevano il test, Grid cominciò a riparare le frecce.


‘Preferirei tagliare l’asta in modo sottile e farla più piatta.’


Al momento Grid aveva 0 punti in Destrezza. Non poteva sfruttare a pieno la sua abilità affidandosi solo all’esperienza e alla teoria.


‘Potrei rompere l’asta. Dimentica la tua avidità e concentrati sull’equilibrio.’


Grid raccolse una pietra che era tre volte più piccola della testa della freccia. Poi strappò un paio di rami e ve la legò sul retro. 


‘Bene.’


Le frecce, che prima erano così leggere da non poter infrangere la resistenza del vento, adesso avevano un modesto peso. Grid sorrise deliziato e strappò alcune piume dalla coda. Era un rimedio estremo per bilanciare i lati destro e sinistro dell’asta.


‘È grezza, ma è meglio di prima.’


Mentre Grid cercava di migliorare la curva dell’asta, spuntò una finestra di notifica.


[Le opzioni della ‘Freccia delle Truppe di Riserva’ sono cambiate.]


[Freccia delle Truppe di Riserva]


Potere d’attacco: 1-2   Precisione: +2


Qualcuno ha notato che c’era qualcosa che non andava nella freccia e l’ha aggiustata.


La fattura è mediocre, ma le prestazioni della freccia sono migliorate. Volerà abbastanza lontano se scagliata bene.


Peso: 0,01.


“Adesso dipende solo dalle mie abilità.”


Grid parlò con un assistente e fece dei lunghi respiri una volta tornato al poligono di tiro.


<i>Kkirik!</i>


Rimase teso, ma non c’era alcuna esitazione nelle sue azioni. Tirò indietro la corda dell’arco.


‘Ricorda quando testi le prestazioni dei tuoi archi.’


Imitò la postura di un arciere esperto. Era quella che aveva osservato da Jishuka, fin dai giorni dell’assalto a Malacus. Sarebbe riuscito a colpire il bersaglio a 10 metri di distanza.


‘Adesso!’


Grid smise di respirare e mirò con la punta della freccia. In quel momento, la freccia schizzò con un suono vivace e volò. Descrisse una parabola e riuscì a conficcarsi nel bersaglio. 6 punti. Aveva mirato al centro, ma la freccia aveva deviato verso destra.


‘Allora...’


Grid mirò più a sinistra rispetto al primo tiro. Ma nella fretta sbagliò a calcolare la direzione del vento, che cambiò, e la freccia finì più in basso. Ancora 6 punti. La sua opportunità di ottenere un’abilità rara stava sfumando.


Il Grid del passato avrebbe imprecato per l’irritazione.


Ma.


‘Va tutto bene.’


Grid era calmo. L’allenamento dei riservisti includeva la lotta, dunque il livello dei partecipanti doveva essere simile. In altre parole, il potere dei 50 riservisti che al momento stavano partecipando era attorno al livello 20, come Grid. Sarebbe stato difficile per loro colpire i bersagli con tutte e 10 le frecce.


‘Il record sarà per i riservisti di livello 20 del passato. È ancora possibile.’


Non poteva arrendersi. Questa volta Grid si concentrò al massimo, controllò la direzione del vento e scagliò la freccia. 


<i>Puok!</i>


10 punti. Non c’erano più difficoltà dopo che ebbe fatto centro una volta.


<i>Puk puk puk!</i>


Grid s’immerse completamente in quella sensazione e centrò i 10 punti otto volte di seguito. Il risultato…


“Grid ha 92 punti!”


[Hai stabilito un nuovo record nel Test di Allenamento con l’Arco delle forze di riserva di Padrian!]


Traduzione di Sakuya


Editing di Libusemumei
                                


                                



