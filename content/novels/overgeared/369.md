---
weight: 369
title: Capitolo 369
pubDate: 2025-03-12T16:37:15.613Z
tags:
    - overgeared
---


Alla maggior parte dei videogiocatori piaceva sognare, ma si sentivano frustrati dal loro talento e dalle limitazioni del loro ambiente, e finivano per abbandonare tutti i loro sogni.


Da un punto di vista generale, anche Grid era così. Tuttavia, lui aveva ottenuto un’opportunità dopo aver lavorato sodo. Aveva cercato di fare del suo meglio fin da quando era diventato Discendente di Pagma.


Voleva sfuggire alla povertà, voleva mettersi in mostra, e poi voleva superare la sua inferiorità. Adesso non voleva perdere ciò che aveva ottenuto e voleva anche proteggere i suoi cari. Le sue aspirazioni si erano indirizzate verso una direzione più giusta.


Non riusciva a restare a guardare mentre i suoi compagni erano in pericolo.


“Login.”


***


Arcipelago di Behen, 40° isola.


Sticks stava bevendo da un cocco blu.


“Perché sei tornato così presto stavolta?”


Grid andò dritto al punto.


“I dungeon istan… No, puoi entrare forzatamente in un luogo ad accesso limitato, come l’Arcipelago di Behen?”


No. Chiunque gli avrebbe dato quella risposta. Ma Grid era pieno di speranza. Sticks era definito saggio perché nella sua vita aveva accumulato più conoscenza e saggezza di tanti altri. Difatti soddisfò le aspettative di Grid.


“C’è un modo. Ma è probabile che fallisca e posso provarlo solo due volte all’anno.”


“Puoi fare un tentativo per me?”


“…Posso chiederti qual è la situazione?”


Grid era il suo benefattore e aveva un fascino infinito. Ma Sticks non poteva aiutarlo ciecamente senza conoscere la situazione.


“Ci sono delle persone che voglio proteggere.”


Grid diede una spiegazione chiara e breve. I suoi occhi erano profondi, caldi e luminosi. Sticks non indagò oltre, dopo aver sentito quello che voleva.


“Prima di tutto, usciamo da qui.”


Sticks si alzò. La purificazione del Contaminato Arcipelago di Behen? Era meglio per Grid che risolvesse il suo problema prima di ritornare. Sarebbe riuscito a concentrarsi di più.


***


I membri della spedizione vampiro erano i seguenti: Pon, Regas, Faker, Jishuka, Yura, Huroi, Peak Sword, Vantner, Toban, Zednos, Ibellin e Toon. Erano l’élite di Overgeared.


Fin da quando avevano condotto l’assalto contro Elfin Stone e lasciato la 10° città dei vampiri, erano pieni di fiducia. Esclusa Marie Rose, a cui Grid aveva detto di stare attenti, si erano convinti che non ci fossero vampiri che non potessero sconfiggere.


Adesso, si stavano pentendo amaramente di aver sfidato la 9° città.


“Maledizione, mi sono perso a quest’età.”


La 9° città era un castello, diverse volte più grande di Reidan, che era la seconda città più grande del Regno di Eternal. C’erano trappole piazzate ovunque, i corridoi erano come labirinti e i membri di Overgeared finirono per separarsi senza volerlo. 


“Ka-kung.”


Pon e Vantner si staccarono dal gruppo. Stavano attraversando una foresta di pilastri, quando udirono la voce giocosa di una donna alle loro spalle. Pon e Vantner, sorpresi, agitarono le loro armi, ma colpirono solo pilastri, facendosi male ai polsi.


“Oh! Questa donna odiosa!”


La testa calva di Vantner divenne rossa. Sembrava un polpo e Pon scoppiò a ridere. La testa di Vantner divenne ancora più rossa.


“Questa situazione non è divertente!”


“Dovresti guardarti allo specchio. È impossibile non ridere.”


“Che bastardo!”


Vantner e Pon erano ancora in conflitto l’uno con l’altro. Accadde quando Vantner, agitato, stava per afferrare Pon per la collottola…


“Se ti annoi, allora gioca con me.”


La voce scherzosa della donna si udì di nuovo, dal soffitto questa volta invece che da dietro un pilastro. Vantner teneva ancora per il colletto Pon, ma quello colpì verso l’alto con la sua lancia. Vantner lo lasciò andare e afferrò la sua ascia. 


Balzarono entrambi verso la Baronessa Vampira, Ran.


<i>Puuok!</i>


Le unghie affilate si mossero con grande agilità e graffiarono il petto ai due uomini.


“Kuk…!”


“Oh!”


Le espressioni dei due si fecero furiose al vedere il loro contrattacco fallire.


“Uhuhuhuh- sciocchi Fratelli.”


Ran si nascose nell’oscurità e li schernì, facendo brontolare Vantner.


“Faker non riuscirebbe a tenere testa a quella donna?”


“Sono d’accordo. Se Faker fosse qui, riusciremmo a catturarla facilmente invece di soffrire in questo modo.”


“È quello che volevo dire io!”


Quei due non riuscivano a lavorare insieme e il numero delle loro ferite aumentò gradualmente. La risata di Ran echeggiò nell’oscurità.


***


“Credi che questo corpo possa essere ferito da quel piccolo pugnale?”


Una larga sala al primo piano del castello. Faker era caduto in una trappola e stava combattendo da solo contro un vampiro. Come suggeriva il suo nome, Mountain aveva un’arma insolitamente grossa ed era protetto da un’armatura. Il corpo del Barone Vampiro era immenso quanto il suo nome. Era alto almeno 3 metri.


‘Fantastico.’


La sua abilità di tiro non era abbastanza per superarne la difesa. Una rara tensione apparve sul volto di Faker.


***


“Questo è il peggio che potesse capitare.”


Un corridoio nell’ala settentrionale del primo piano del castello. Jishuka e Zednos erano isolati nel bel mezzo del corridoio, senza nessuna copertura. C’erano vampiri soldato che arrivavano da entrambi i lati.


“Non possiamo farli arrivare fin qui.”


“Lo so.”


Jishuka era un’arciera e Zednos un mago. Erano piuttosto vulnerabili nel combattimento ravvicinato. Scagliarono frecce e incantesimi dall’altro capo del corridoio per impedire ai vampiri di avvicinarsi…


“Maledetti umani!”


Il numero di vampiri infuriati non sembrava diminuire. Zednos notò che stavano gradualmente riducendo le distanze e fece schioccare la lingua.


“Il livello medio è 20 volte più alto di quello dei vampiri della 10° città?”


“…Sembra di sì.”


Si sentirono disperati.


***


“Sono tutti salvi?”


Regas, Huroi, Peak Sword, Toban, Ibellin e Toon. Erano nella prima linea del party e si stavano muovendo verso il secondo piano, quando avevano attivato la ‘Trappola del Teletrasporto’. Era impossibile stabilire se i loro compagni rimasti al primo piano fossero salvi.


“Non riesco a vedere la loro Salute né la loro posizione.”


“Credo siano in pericolo.”


“No, Regas. Ecco perché ti ho detto di far andare Faker per primo. Perché ti sei messo in testa se non hai un’abilità di ricerca?”


“…Mi dispiace. Ero così motivato che mi sono spostato davanti.”


“Scendiamo al primo piano invece di perdere tempo con i rimproveri.”


Peak Sword. Un tempo era stato il capo della Gilda dei Cavalieri d’Argento. Quando era serio, sfoggiava impressionanti abilità di comando e di giudizio. Gli altri ne erano ben consapevoli e lo seguirono senza dire nulla.


Tuttavia, c’erano delle persone a bloccare il passaggio per il primo piano. Erano tre baroni vampiri.


“…Questo posto è grandioso.”


Nella 10° città, c’erano uno o due baroni vampiri che emergevano come boss intermedi. La 9° città invece ospitava un numero assurdo di baroni vampiri.


“Spada della Parità, Annientamento.”


<i>Sakak-!</i>


Peak Sword diede inizio alla battaglia.


***


La Cacciatrice di Demoni, Yura. Il suo livello era a 247. Un livello che i giocatori comuni impiegavano due anni a raggiungere, lei l’aveva ottenuto in soli sette mesi. Era il risultato dell’esperienza accumulata grazie al suo 5° posto in classifica, alla sua classe leggendaria e al migliore terreno di caccia, rappresentato dalle città dei vampiri.


Attualmente, Yura era abbastanza forte da potersi paragonare ai membri più potenti di Overgeared. Tuttavia, il suo livello non era ancora abbastanza alto per vedersela con un Visconte vampiro da sola.


“È questo il tuo limite?”


Un visconte era molto più forte dei baroni vampiri. Il visconte Tiramet guardò dall’alto in basso Yura, inginocchiata a terra. Traboccava di potere magico e la sua infinita forza fisica lo rendeva arrogante.


“Ero un po’ nervoso riguardo a quei tuoi sudici proiettili, ma non sono poi così interessanti. Un Cacciatore di Demoni è solo questo, dopotutto.”


Yura chiese a Tiramet, che aveva usato un tono per ridicolizzarla.


“Conosci un Cacciatore di Demoni?”


“È impossibile per me non conoscerlo.”


Tiramet si tirò su i capelli d’argento, rivelando una profonda ferita sulla fronte.


“Sono stato ferito da quel tipo.”


Il suo istinto omicida crebbe. L’ostilità di Tiramet esplose quando ripensò al suo passato.


“Donna che ha ereditato il suo potere. Oggi ti schiaccerò con cura.”


<i>Peeng!</i>


Come la maggior parte dei vampiri, Tiramet era bravo con la magia e nella lotta corpo a corpo. Usava uno stile di combattimento che indeboliva il nemico con la magia e poi lo finiva con degli attacchi fisici.


“Non mi farò colpire di nuovo allo stesso modo.”


Yura bloccò la magia, sparando un proiettile di purificazione e ampliò immediatamente le distanze. Evitò per un pelo un calcio volante e sparò un altro proiettile.


<i>Tatang!</i>


Andò a segno. Il proiettile colpì con precisione Tiramet in mezzo agli occhi. Aveva una straordinaria abilità di tiro. Tuttavia, i tentativi di Yura erano ancora troppo deboli. Era solo al livello 247, per cui non poteva assestare dei gran colpi a un boss di livello 360.


“Kuk…! Ragazzina!”


L’attacco di un Cacciatore di Demoni era un veleno mortale per un essere di stirpe demoniaca. Non importava quale fosse la loro differenza di livello, Tiramet avvertì un dolore acuto, perciò la sua rabbia salì alle stelle.


<i>Peeng! Peeng!</i>


<i>Kwaang!</i>


Ogni volta che agitava la mano, degli incantesimi di magia nera colpivano Yura per impedirle di muoversi.


“Ti stritolerò!”


Un sorriso apparve sul volto di Tiramet, perché era sicuro delle due abilità di combattimento. Il suo calcio volò come un fulmine e mirò accuratamente al viso di Yura.


<i>Peeok!</i>


Si udì un suono. Tiramet era convinto fosse il suono di fragili ossa umane che si rompevano.


“Kukuk…! Uh?”


Tiramet smise di ridere, mentre immaginava un cervello che si riversava fuori dal cranio di un umano in fin di vita. Si sentì in dubbio.


‘Cos’è questo?’


Da dove era spuntato fuori quello scudo dorato davanti alla sua gamba?


‘Questa dannata ragazzina…?!’


Nel momento in cui Tiramet indieterggiò…


<i>Kwa kwa kwa kwang!</i>


Una tempesta di lame di energia blu-nera si abbatté su Tiramet, ricoprendolo. Il visconte usò di riflesso un incantesimo di difesa e rimase stupito.


‘È forte…!’


Era un livello di danno da cui non ci si poteva difendere. Il corpo di Tiramet subì delle ferite profonde mentre indietreggiava.


“Chi è il bastardo…?”


Appena la tempesta di lame si attenuò, Tiramet, indignato, cercò di contrattaccare. Stava per usare la magia, quando si fermò. Quattro mani dorate volarono verso di lui e lo trattennero per le braccia e per le gambe!


“Che succede…?”


Tiramet lottò per scrollarsele di dosso. Ma non era un’impresa facile. Aveva un vantaggio di potere, ma l’elevata destrezza di quelle dita faceva sì che non riuscisse a liberarsene facilmente. In quel momento, un’apertura si scoprì per pochi secondi.


Qualcuno fluttuava sopra Tiramet. Era un uomo dai capelli corvini.


“Arte della Spada di Pagma.”


Era Grid.


“Assassinio Collegato.”


Traduzione di Sakuya


Editing di Libusemumei
                                


                                



