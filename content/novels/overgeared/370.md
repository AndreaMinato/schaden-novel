---
weight: 3700
title: Capitolo 370
pubDate: 2025-03-12T16:37:15.613Z
tags:
    - overgeared
---


Elfin Stone, signore della 13° città, era un conte, mentre i signori delle città al di sotto della sua erano visconti. Yura conosceva bene la forza di un visconte vampiro.


‘Dovrebbero essere presenti almeno cinque membri dell’élite di Overgeared per sconfiggerlo.’


Forse sarebbe stato possibile per lei, se avesse completato tutte le missioni della sua classe e fosse arrivata oltre il livello 300, ma non poteva farcela da sola in quel momento. Yura considerò la situazione e si focalizzò sulla sua sopravvivenza. Lottò in difesa per guadagnare più tempo possibile, in modo da permettere ai suoi compagni sparpagliati ovunque di ritornare.


Ma il potere di combattimento di Tiramet era troppo distruttivo. Era più forte degli altri visconti che aveva incontrato.


‘Ha già incontrato un Cacciatore di Demoni ed è sopravvissuto.’


Era chiaramente un evento unico, il che voleva dire…


‘Un boss identificato!’


<i>Pepeng!</i>


<i>Pepepepeng!</i>


“Ah.”


Yura evitò la magia, ma il raggio delle sue azioni era ristretto. Subito dopo, si vide arrivare contro un calcio volante.


‘Non posso evitarlo.’


Avrebbe perso almeno un terzo della sua Salute. Il segreto era non permettere nessun attacco collegato. Yura calcolò l’angolo e si mosse di conseguenza. Nel momento in cui fosse stata colpita, sarebbe stata spinta indietro contro il pilastro posteriore e programmava di usare quell’intervallo per riguadagnare la posizione.


In quel momento…


<i>Syuk-</i>


<i>Chaaeng!</i>


Uno scintillante scudo dorato arrivò volando e protesse Yura dal calcio di Tiramet.


“…!”


Gli occhi di Yura, di solito sempre calmi, si spalancarono. Sapeva chi era il proprietario di quello scudo dorato.


‘Grid!’


Perché era lì, quando avrebbe dovuto essere nell’Arcipelago di Behen? Come aveva fatto ad entrare e perché si presentava solo in momenti cruciali per aiutarla?


‘Se succede sempre così, continuerò a dipendere da te.’


Persino l’espressione triste di Yura era bellissima.


***


I vampiri True Blood si dividevano in due tipi.


C’erano i nove figli, nati direttamente da Shizo Beriache, e quelli creati usando il loro sangue. Il Visconte Tiramet era un discendente diretto. Era almeno tre volte più forte dei visconti vampiri creati dal suo sangue, dunque era giusto chiamarlo un quasi-conte.


Veniva minacciato da un umano? Non aveva senso. A meno che il suo avversario non avesse il titolo di una leggenda!


“Arte della Spada di Pagma, Assassinio Collegato.”


<i>Puk.</i>


<i>Puk puk puk!</i>


“Kuaaaaaak!”


Il corpo di Tiramet fu trafitto cinque volte da una lama di energia blu-nera, facendolo urlare terribilmente. L’uomo dai capelli corvini che era apparso all’improvviso… Il suo potere d’attacco era devastante.


“Tu!”


Tiramet, furioso, agitò la mano, facendo spostare il suo potere magico. Era la magia di trasfusione, che colpiva tutti i bersagli, togliendo loro Salute.


‘Un’abilità non mirata.’


Gli occhi dell’uomo dai capelli neri, di Grid, cambiarono. Ritirò lo spadone conficcato nel petto di Tiramet, usando il lavoro di piedi di Collegamento per evitare la magia di sangue. Era un’impresa notevole, considerati il tempismo e la velocità di quella magia. Naturalmente, anche il supporto della Benda del Macellaio era utile.


“Sei un ratto bastardo!”, gridò Tiramet, mentre la sua Salute scendeva e sferrò un pugno. Ma l’abilità di Grid fu molto più rapida, dato che stava già completando i passi di Collegamento.


“Collegamento.”


Qualche momento prima, Grid aveva trafitto Tiramet al petto piuttosto che colpirlo alla testa. La testa avrebbe subito più danni, ma con le sue abilità attuali non era in grado di colpirla con un’accuratezza del 100%.


Dall’altro lato, Collegamento era diversa. Il raggio dei fendenti era molto più ampio di un affondo.


“Questo farà male.”


<i>Pit!</i>


<i>Pipipipipit!</i>


“Kuaaaaak!”


Nello stesso momento in cui Grid fece il suo annuncio, la faccia di Tiramet finì spappolata. Il visconte rimase scosso per il dolore terribile e tirò fuori il suo asso nella manica.


“Tornado di Sangue!”


<i>Kwa kwa kwa kwang!</i>


Il potere magico si mosse attorno a Tiramet come un vortice. Il corpo di Grid venne sbalzato in aria.


“Ti ucciderò!”


<i>Kwa kwang!</i>


<i>Kwa kwa kwa kwang!</i>


Cinque missili di sangue volarono contro Grid.


“Mani di Dio!”


<i>Syuok! Syuok!</i>


Due mani dorate arrivarono volando al richiamo di Grid. Allargarono i palmi e bloccarono il Missile di Sangue, ma si irrigidirono. Gli altri tre Missili di Sangue colpirono Grid alla testa e al petto.


<i>Pepepepeng!</i>


“Cough!”


Ci fu un’esplosione e Grid sputò sangue. Tiramet se ne assicurò e rise d’eccitazione.


“Kuhaha! Sei piuttosto forte, ma sei sempre un umano! C’è una grossa differenza fisica tra me e te! Un corpo umano è come un mucchio di foglie secche, mentre il corpo di un vampiro True Blood è come acciaio!”


Era vero, ma anche Tiramet soffriva per le sue ferite. Il danno subito a causa dell’umano era incredibile e metà della sua Salute si era consumata.


‘Ma!’


Aveva la magia del vampiro. Tiramet sorrise e indirizzò i suoi incantesimi contro Grid e Yura.


“Il mio corpo è una pietra.”


“…!”


Gli occhi di Tiramet si spalancarono. L’umano aveva incassato ben tre Missili di Sangue ed era ancora vivo!


“Perché questo umano è così resistente…?”


“Missile Magico.”


<i>Jiing.</i>


<i>Peeng!</i>


“Cough!”


Missile Magico (Potenziato) Lv. 2. L’incantesimo leggendario, che era diventato persino più potente nell’Arcipelago di Behen, trafisse con precisione il cuore di Tiramet. Il vampiro pensò che fosse assurdo.


‘Sono stato colpito da un Missile Magico?’


Perché quel mago era così forte? No, perché usava una spada così bene se era un mago? Tiramet si sentiva spaesato, quando Grid apparve sopra di lui, bevendo una pozione di Salute.


<i>Chaaeng!</i>


Lo spadone blu-nero si abbatté come un fulmine! Il suo impeto era pazzesco, ma venne facilmente bloccato dalla mano sinistra di Tiramet.


“Questo corpo non verrà colto di sorpresa dallo stesso trucco!”


Tiramet stese la mano destra. Afferrò il collo di Grid e lo spinse contro un pilastro.


“Bruciatura di Sangue!”


<i>Peeng!</i>


Il corpo di Grid fu spinto contro il pilastro e sbalzato via dall’esplosione di sangue.


“Grid!”


Il volto di Yura impallidì. Non importava quanto fossero potenti i suoi oggetti, le sue statistiche e la sua classe; era preoccupata che Grid non sopravvivesse a quell’attacco. Per un momento se ne era dimenticata: Grid aveva combattuto contro Kraugel.


“Mi hai già fatto usare l’anello di Doran.”


Grid stava bene, tutto sommato. Ma la sua espressione era sofferente.


‘Ho ancora molto da fare.’


Kraugel non sarebbe stato afferrato al collo, quando l’attacco era stato bloccato. 


‘Avrebbe mirato alla testa con il primo Assassinio Collegato.’


Forse Grid si sentiva frustrato dopo aver scoperto che era ancora debole, nonostante il tempo speso nell’Arcipelago di Behen? No. Proprio come Kraugel e Yura, Grid adesso puntava ad essere il migliore. Non poteva scoraggiarsi per così poco.


“Ricominciamo come si deve.”


“Questo tipo continua a dire sciocchezze… Ah?”


Tiramet, che rideva con espressione rilassata, si spostò in fretta dalla sua posizione. Due mani dorate apparvero in aria. Quelle mani potevano fluttuare per conto loro reggendo delle armi?


‘Artefatti che possono essere usati sia per l’attacco che per la difesa, e che si muovono da soli…! È straordinario!’


<i>Chaaeng! Chaeng!</i>


Il livello di Maestria di Spada delle Mani di Dio era cresciuto da Principiante a Intermedio. Era la conseguenza per averle usate ripetutamente nell’Arcipelago di Behen. Brandivano il Pugnale Perfetto, lo Spadone del Doppelganger e sparavano Missili Magici per tenere Tiramet occupato per un po’.


Ma non era abbastanza per spingerlo sulla difensiva.


“Che cosa puoi fare con degli artefatti così vergognosi?”


<i>Jjejeong! Jjejejeok!</i>


Tiramet comprese le traiettorie delle due Mani di Dio, le evitò e raggiunse Grid.


“Muori!”


<i>Peeng!</i>


Usò Fuoco di Sangue, che infliggeva un danno di fuoco proporzionale alla sua Salute. Grid affrontò il calore e rivelò il suo potere per la prima volta.


“Oscuramento.”


[Il potere della tua magia nera è aumentato.]


[Non hai più il potere della magia nera. Sarà sostituito dal potere demoniaco.]


[Mentre Oscuramento è attivo, la tua specie cambierà in mezzo-demone.]


[Da mezzo-demone, la tua Salute massima è ridotta del 50%. Il tuo potere d’attacco, il tuo potere magico e la tua Agilità aumenteranno del 20%.]


[Tutti gli attacchi saranno convertiti in magia nera.]


“Movimenti Rapidi.”


[L’abilità collegata al Pugnale Perfetto, affidato alla Mano di Dio, è stata attivata.]


[Il tuo tasso di elusione è aumentato del 30% e la tua Agilità è raddoppiata per 1 minuto.]


“Ira del Fabbro.”


[Il potere d’attacco aumenterà del 25% e la velocità d’attacco aumenterà del 40% per 35 secondi.]


Poi…


[Gli oggetti sono stati combinati con successo!]


[La combinazione di Failure e Iyarugt durerà per 2 minuti.]


La ragione per cui Grid aveva usato solo due Mani di Dio durante la battaglia non era per prendersi gioco di Tiramet. Riconosceva e apprezzava la sua forza, perciò aveva usato l’abilità di Combinazione Oggetti con due Mani di Dio poco prima di scendere in campo.


<i>Clink!</i>


Le due Mani volarono verso Grid e gli porsero una nuova arma. Grazie alla sua Agilità aumentata, Grid evitò il Fuoco di Sangue e diede un ordine a ciascuna delle Mani di Dio.


“Apri. Missile Magico.”


<i>Syu syu syu syu syuk!</i>


<i>Pepepepeng!</i>


Le mani, sparpagliate ovunque, spararono ognuna un Missile Magico contro Tiramet, rendendogli difficile evitarli.


“Questa tecnica… Heok?”


Tiramet gridò, mentre dispiegava gli Scudi di Sangue per difendersi dai Missili Magici. L’uomo dai capelli corvini, che era difficile definire umano ora, si stava avvicinando?


“Getto di Sangue!”


“Affondo Continuo!”


<i>Puok!</i>


<i>Jjejeong! Puk!</i>


<i>Chaaeng! Jjejeong!</i>


Tiramet non era un vampiro comune. Usando Getto di Sangue, era in grado di potenziare le sue statistiche e di difendersi contro tre dei cinque attacchi del suo avversario. Grid giudicò di non essere in grado di completare cinque combo in quella situazione e usò Urlo Sanguinario.


<i>Kakiing.</i>


“Kuk… No, quella è di Elfin Stone!”


Gli occhi di Tiramet erano spalancati. Grid colse l’occasione e affettò Tiramet alla spalla con Arte della Spada di Pagma, Cuspide. Da lì, il potere di Iyarugt si attivò adeguatamente.


[Hai raggiunto la 3° combo!]


[Il danno inflitto al bersaglio aumenterà del 200% per 1 secondo.]


“Assassinio.”


[Colpo critico!]


“Urgh…”


Il volto di Tiramet si increspò, quando venne colpito. Eppure, tentò ancora di contrattaccare, dimostrando la sua forza. Non era paragonabile a Elfin Stone, ma Tiramet era di gran lunga superiore all’indebolito Hell Gao. Grid aspettava il suo contrattacco.


“Rotazione.”


Il contrattacco arrivò in quel preciso istante, nel momento in cui l’obiettivo di Grid fu completo.


[Hai raggiunto la 5° combo!]


[Il bersaglio perderà il senso della ragione per 0,3 secondi.]


[Puoi collegare l’abilità ‘Spada Infernale’.]


L’abilità doveva essere attivata entro 0,3 secondi. Adesso Grid poteva colpire con tempismo perfetto.


“Spada Infernale.”






Traduzione di Martina Procida


Editing di Libusemumei


