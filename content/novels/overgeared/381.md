---
weight: 3810
title: Capitolo 381
pubDate: 2025-03-17T08:49:02.534Z
tags:
    - overgeared
---


Piaro aveva già vissuto una vita da fallito.


Era stato travolto da cospirazioni e tradimenti e aveva perso tutto. La ragione per cui Piaro era riuscito a riprendersi era dovuta a Grid. Era stato Grid a motivarlo quando si era sentito afflitto, ed era stato sempre Grid a risolvere l’equivoco con Asmophel.


Per Piaro, Grid era un benefattore che avrebbe servito per tutta la sua vita. E allora? Perché Piaro stava addestrando dei nemici di Grid, come Chris e Hurent? Era un insulto a Grid e la gente avrebbe potuto accusarlo per questo.


Tuttavia, Piaro era fiducioso. In passato, aveva provato sulla sua pelle il tradimento e da esso aveva imparato. Il Piaro attuale riusciva a vedere la vera natura di una persona.


‘Più lo guardo, più lo vedo sincero e motivato.’


I campi vicino alle Montagne Altes.


Piaro guardò con espressione soddisfatta Hurent, che lavorava diligente. Giudicò che Hurent fosse una persona di buon carattere. Bruciava di desiderio di vendetta per fatti avvenuti nel passato, ma la sua rivalsa era spinta da passione, piuttosto che da malvagità.


Se Piaro l’avesse guidato bene, Hurent sarebbe sicuramente diventato una persona in grado di crescere in una direzione positiva e con il potenziale di diventare la mano destra di Grid in futuro.


‘Non conoscevo tutte le possibilità dell’aura.’


L’aura di Hurent era diversa dall’aura ordinaria. Non era limitata al potere puro, ma era focalizzata anche sulla diversità di forma. Perciò risultava più utile e presentava illimitate possibilità di sviluppo. Se fosse cresciuto nel modo giusto, avrebbe avuto una figura eroica sul campo di battaglia e, allo stesso tempo, un’elevata efficienza nei campi.


‘Devo dargli regolarmente delle carote.’


Tutto era per il suo signore. Piaro poteva dirlo con piena onestà.


***


La distanza tra Reidan e i campi vicino le Montagne Altes poteva essere coperta in un giorno.


Ma Grid riuscì ad arrivare in meno di mezza giornata. Era la conseguenza dell’aver utilizzato il potenziamento della velocità di movimento in dotazione agli Stivali di Braham e Movimenti Rapidi del Pugnale Perfetto.


“Il deserto sta diventando una foresta…”


A differenza dei campi nella periferia di Reidan, metà dei campi bonificati da Piaro vicino alle Montagne Altes erano frutteti. C’erano alberi immaturi che non avevano ancora cacciato frutti, ma era probabile che sarebbe diventata una lussureggiante foresta.


Grid era sbalordito dal potere di Piaro.


“Anche se è un contadino leggendario, creare una foresta nel deserto è…”


Secondo l’Amministratore Rabbit, Piaro aveva meno di 500 contadini. Ma era comunque molto grato, perché era in grado di assicurarsi delle risorse umane e sviluppare l’agricoltura per conto suo.


“Uh?”


Mentre era preso dall’ammirazione, l’espressione di Grid si distorse improvvisamente. C’erano 200 ragazze, forse preadolescenti, che stavano lavorando sotto il sole.


“Trasformare delle ragazzine in serve…”


Le ragazze sembravano carine, ma la loro pelle era abbronzata. Guardandole più da vicino, le loro mani erano piene di calli, il che significava che non avevano lavorato solo per un giorno o due. Grid era molto deluso da Piaro. 


“Non importa quanto sia ossessionato dall’agricoltura, deve proprio far lavorare delle bambine?”


In origine, Grid era stato un egoista. Non gli importava quali disgrazie vivessero le altre persone. Ma ora era tutto diverso. Come padre di Lord, non poteva guardare in silenzio mentre delle bambine venivano oberate di lavoro.


“Devo parlarci.”


Accadde non appena Grid mise piede nei campi…


<i>Flash!</i>


Nel momento in cui mise piede sul campo, gli occhi delle 200 ragazze, che tenevano degli attrezzi agricoli nelle mani, cambiarono e quelle cominciarono ad estrarre delle armi. Grid capì quando vide le ragazze tirar fuori spade, lance e scudi.


‘Non dirmi che sono le candidate a Figlie di Rebecca?’


Lauel gli aveva mandato un rapporto. Piaro stava addestrando le candidate a Figlie di Rebecca. In altre parole, quelle 200 ragazzine non erano serve, ma discepole di Piaro. L’agricoltura in sé era parte dell’addestramento.


‘Phew… Sono contento che non siano ragazze sfortunate.’


Proprio mentre Grid tirava un sospiro di sollievo…


“Questa è Reidan, il territorio del Gran Duca Grid.”


“La Dea Rebecca non perdonerà chiunque lo invada.”


“Seguiremo la volontà di Piaro e respingeremo tutti gli intrusi.”


“Eh?”


Era un problema. Duecento ragazze si precipitarono contro Grid, chiamandolo intruso. Grid non seppe cosa fare, inizialmente.


<i>Buuong.</i>


<i>Syuk!</i>


<i>Peeng!</i>


Le ragazze usavano spade, lance e scudi meravigliosamente. Grid ne fu compiaciuto.


‘Non sono tremende?’


Le Figlie di Rebecca.


Come simbolo delle forze più potenti della Chiesa di Rebecca, le loro abilità andavano ben oltre ciò che Grid aveva immaginato. Non era qualcosa che i giocatori potevano permettersi di affrontare. Le candidate avevano tutte qualità eccellenti. Forse erano PNG identificati. Fu abbastanza per farlo riflettere.


“Sei forte!”


“Ma non puoi andare più lontano di così!”


Gridarono le ragazze, mentre i loro attacchi risultavano vani. Ciò nonostante, rappresentavano l’arma segreta della più grande religione del continente, per cui non persero il loro coraggio.


Il cuore di Grid fece un balzo.


‘Diventare più forti.’


Non parlava di se stesso. I contadini di Reidan, Overgeared e Reidan stessa stavano diventando più forti in tempo reale. Quei grandi risultati erano stati raggiunti con tutti i suoi compagni, non da solo. Era divertente sviluppare le sue forze e si sentiva persino più orgoglioso che la crescita fosse avvenuta non solo grazie a lui.


“Lasciate che vi aiuti nell’addestramento.”


Grid immaginò le candidate a Figlie di Rebecca che diventavano un simbolo di Overgeared. Tremò di gioia ed estrasse Iyarugt. In quel momento, gli occhi delle ragazze brillarono come lanterne.


‘Bellissima!’


L’effetto dell’alchimia di grado B “Stile” era straordinario. Iyarugt brillava come un gioiello ogni volta che si muoveva, abbagliando tutti col suo aspetto. Non aveva lo stesso effetto di un incantesimo, ma era abbastanza efficace da scolpire l’esistenza di Grid nella mente degli spettatori.


“Arte della Spada di Pagma, Restrizione.”


Grid cominciò ad esibirsi in una spettacolare danza della spada. A quel punto, una luce brillante fluttuò attorno a lui come fiori di ciliegio. Grid aveva 600 punti di Dignità e 800 di Fascino, grazie all’effetto del suo titolo di ‘Primo Duca’, perciò fu abbastanza per stimolare le giovani ragazze.


Piaro arrivò dopo aver sentito il baccano e schioccò la lingua.


“Duca Grid. Ingannare delle giovani ragazze…”


“…”


Grid causò un enorme equivoco, che quasi divenne un problema sociale.


***


“Come si fa a migliorare velocemente la competenza tecnica delle armi?”


A metà strada tra il campo e i frutteti. Circondato da 200 ragazze, Grid chiese consiglio a Piaro.


“La cosa più importante non sono i movimenti ripetuti?”


“Voglio una scorciatoia. Poi potrò aggiungerla come opzione all’arma.”


“Vuoi creare delle armi in grado di incrementare velocemente il livello di abilità. Mmm…”


Piaro cominciò a pensarci. Così come Khan ignorava gli aspetti tecnici dell’uso delle armi, neanche Piaro riuscì a rispondere facilmente, perché non conosceva l’arte del fabbro. Mentre Piaro pensava, le ragazze cominciarono a chiacchierare con Grid.


“Duca Grid, è un onore conoscervi.”


“Grazie al duca, Damian è diventato papa e la pace è stata ristabilita nella nostra Chiesa di Rebecca.”


“La Dea Rebecca vi ha sicuramente benedetto.”


Le candidate a Figlie di Rebecca venivano indottrinate in una struttura segreta per un minimo di 5 anni e fino a un massimo di 10. Non erano come le altre ragazze della loro età ed erano trattenute dal pensare e dal prendere decisioni per conto loro.


Tuttavia, potevano cambiare grazie a Damian e a Piaro. Avevano compreso qual era la felicità che gli umani dovrebbero rincorrere e si erano trasformate in giovani ragazze spensierate. In altre parole, le attuali candidate a Figlie di Rebecca erano ragazze suscettibili.


Era una buona età per sperimentare il primo amore, e Grid era perfettamente adatto a quello scopo. L’eroe che le aveva salvate, colui che aveva ricevuto la benedizione della Dea, il fascino di un uomo adulto. Il corpo alto e solido e i lineamenti maturi del viso erano scolpiti nei cuori delle ragazze.


Ma Grid lo sapeva. I cuori delle ragazze cambiavano facilmente, a seconda di come soffiava il vento.


‘Sono simili a ragazzine di scuola media.’


Grid rise, dando dei colpetti sulla testa di una delle ragazze, e disse.


“Vi prego, crescete sane e belle e prendetevi cura di mio figlio Lord.”


“Sì…! Duca Grid!”


Grid non immaginò mai quanto la sua innocente richiesta avrebbe fatto soffrire Lord. Le graziose ragazze risero, udendo quelle parole, poi finalmente Piaro parlò.


“Se usi armi in cattivo stato, aumenterai la tua competenza più velocemente, in cambio dello sforzo necessario per superare le difficoltà. Che ne dici di usare questo aspetto nella produzione delle armi?”


“Oh.”


Grid ci pensò. Un’arma che riproduceva delle cattive condizioni ogni volta che veniva usata?


‘…Posso creare un oggetto che faccia schifo?’


Il fabbro leggendario cercava di trollare.


***


I membri d’élite della Gilda Overgeared si riunirono all’Arcipelago di Behen. Erano inclusi tutti i membri della Gilda Tzedakah, così pure Yura, Lauel, Peak Sword e Huroi. Avevano un unico obiettivo.


“Diventare più forti.”


Grid aveva preparato una strategia per loro. Dovevano superare quante più isole possibili e assicurarsi un gran numero di punti, per poter comprare gli elisir e i tomi abilità necessari.


<i>Pak!</i>


<i>Pa pa pa pat!</i>


I membri di Overgeared entrarono nell’Arcipelago di Behen uno ad uno. L’Arcipelago era un dungeon immediato con un limite di entrata di una persona, per cui dovevano procedere separatamente.


“Mmm.”


Lauel confermò la posizione dei suoi compagni nelle retrovie e, ancora una volta, mandò un bisbiglio a Euphemina.


<i>-Davvero non sfiderai l’Arcipelago di Behen?</i>


<i>-Sì, credo che dovrei concentrarmi sulla missione in corso.</i>


<i>-Sembra sia una missione imponente. Posso chiedertene il contenuto?</i>


<i>-Quello…</i>


La storia di Euphemina iniziò e un oscuro sorriso apparve sul volto di Lauel.


Traduzione di Martina Procida


Editing di Libusemumei
                                


                                



