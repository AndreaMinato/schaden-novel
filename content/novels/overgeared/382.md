---
weight: 382
title: Capitolo 382
pubDate: 2025-03-17T08:49:02.534Z
tags:
    - overgeared
---


Quali oggetti avrebbe dovuto realizzare per incrementare velocemente il livello di Maestria con l’Arco? Grid ascoltò i consigli di Khan e di Piaro e arrivò ad una conclusione.


‘Devo creare un arco difficile da maneggiare.’


Se un’arma fosse stata usata in condizioni pessime, il livello di abilità sarebbe cresciuto più velocemente! Grid consultò la sua lista di metodi di produzione degli oggetti. Riceveva commissioni di oggetti da parte dei membri di Overgeared, per cui c’erano già centinaia di oggetti nella sua lista dei metodi di produzione.


“Mmm.”


I metodi di produzione per l’arco che Jishuka aveva raccolto con grande difficoltà. Tra di essi, Grid guardò a quelli con il limite di livello più elevato.


‘Gli archi con attributo fuoco che piacciono a Jishuka non sono compatibili con me.’


Grid non aveva abilità legate al fuoco. Evitò gli archi che rinforzavano l’attributo fuoco invece delle prestazioni di base.


‘Lasciamo perdere l’arco grande.’


La sua velocità era bassa, ma aveva tasso di precisione e potere d’attacco molto elevati. Il problema era proprio che la precisione era alta. Grid voleva produrre un arco che avesse condizioni svantaggiose.


‘Ho bisogno di una precisione bassa.’


Era una storia ovvia, ma Grid cercava sempre di creare i migliori oggetti. Non aveva mai provato l’esperienza di creare oggetti fallimentari. Era per quello?


<i>Ssik!</i>


Grid se la stava spassando in quel momento. Era divertente pensare agli svantaggi degli oggetti, piuttosto che ai vantaggi.


‘Le persone trollano per un motivo.’


Grid se ne rese conto mentre guardava due metodi di produzione.






[Pattern: Arco dell’Angelo]






Classificazione: Rara – Unica


Informazioni della Classificazione Rara:


Potere d’Attacco: 230-249   Velocità di Tiro: +13%


*Quando una freccia colpisce il bersaglio per tre volte di seguito, verrà inflitto un danno addizionale del 150%.


Informazioni della Classificazione Epica:


Potere d’Attacco: 269-280   Velocità di Tiro: +17%


*Quando una freccia colpisce il bersaglio per tre volte di seguito, verrà inflitto un danno addizionale del 200%. 


*C’è un 10% di probabilità che il bersaglio cada in uno stato di ‘incantamento’.


Informazioni della Classificazione Unica:


Potere d’Attacco: 300-334   Velocità di Tiro: +21%


*Quando una freccia colpisce il bersaglio per tre volte di seguito, verrà inflitto un danno addizionale del 300%.


*C’è una probabilità del 20% che il bersaglio cada in uno stato di ‘incantamento’.


Un bellissimo arco con le estremità spiegate come le ali di un angelo.


Ogni volta che si scocca una freccia, sembrerà ingannevole perché le piume bianche diventeranno indistinte.


Restrizioni d’Uso: Livello 300 o oltre. Maestria con l’Arco Avanzata di Livello 2 o oltre.


[Pattern: Arco dal Tiro Veloce]


Classificazione: Rara – Unica


Informazioni della Classificazione Rara:


Potere d’Attacco: 210-228   Velocità di Tiro: +16%


*Ogni volta che si scocca una freccia, la velocità di tiro aumenterà dell’1%. Questo effetto sarà applicato solo fino al 50%.


Informazioni della Classificazione Epica:


Potere d’Attacco: 230-250   Velocità di Tiro: +19%


*Ogni volta che si scocca una freccia, la velocità di tiro aumenterà dell’1%. Questo effetto sarà applicato solo fino al 55%.


Informazioni della Classificazione Unica:


Potere d’Attacco: 253-280   Velocità di Tiro: +25%


*Ogni volta che si scocca una freccia, la velocità di tiro aumenterà dell’1%. Questo effetto sarà applicato solo fino al 60%.


Un arco con una corda resistente.


È ottimizzato per il tiro veloce.


Restrizioni d’Uso: Livello 300 o oltre. Maestria con l’Arco Avanzata di Livello 2 o oltre.


‘Farò l’Arco dal Tiro Veloce.’


La condizione di base per innalzare il livello di maestria era di usarlo velocemente. Maggiore era la velocità di tiro, meglio era per Grid. Si posizionò davanti alla fornace.


<i>Hwaruruk!</i>


I sensi perfetti di un fabbro leggendario portarono la temperatura della fornace al livello ideale.


<i>Ttang! Ttang!</i>


Controllò perfettamente la forza con cui martellava il metallo fuso.


“Ohhh!”


“Duca Grid!”


I giovani fabbri della fucina lo ammirarono. L’abilità di Grid era straordinaria ogni volta che vi assistevano. Ma la forma del prodotto finito era un po’ strana.


<i>Ttang! Ttang!</i>


L’arco creato da Grid era sbilanciato. Ad essere onesti, i giovani fabbri pensarono che l’arco fosse davvero di qualità scadente. Ma Grid non era forse un fabbro leggendario? Non importava quanto scarso sembrasse l’arco, era stato fatto da Grid, perciò i giovani fabbri cercarono di pensare positivamente.


Era simile alla valutazione delle opere di pittori rinomati che scarabocchiavano semplicemente dei punti su dei pezzi di carta e questi venivano poi venduti per milioni. Grid completò un arco.


<i>Ttiring</i>






[Hai creato l’Arco dal Tiro Veloce Estremamente Vergognoso.]






[Arco dal Tiro Veloce Estremamente Vergognoso]






Classificazione: Rara


Potere d’Attacco: 30-183   Velocità di Tiro: +5%


Precisione: -80%


*Non si sa in che direzione voleranno le frecce.


Un arco realizzato dal fabbro leggendario Grid.


La struttura dell’arco è buona, ma è sbilanciato. Perciò il potere e la precisione sono molto bassi.


Non si sa in che direzione verranno spedite le frecce e questo lo rende un disastro.


Se usi questo arco, potresti attaccare la tua stessa parte.


È una macchia sulla carriera di Grid.


Condizioni d’Uso: Nessuna. Si consiglia di non usare quest’arma.


“…”


Grid aveva la Maestria del Fabbro Leggendario di livello 7 (Comprensione delle Armi degli Dei). Ciò significava che tutti gli oggetti creati da lui avrebbero ricevuto il 20% in più di statistiche, rispetto a quanto era specificato nel metodo di produzione.


Ma la forma era quella. Il potere dell’Arco dal Tiro Veloce completo era terribile.


‘Forse non dovrei rispettare il metodo di produzione.’


Per realizzare un oggetto bisognava seguire al 100% il metodo di produzione. Aveva creato un oggetto con un look e una prestazione uniche, nonostante avesse seguito il metodo di produzione. E se l’avesse fatto senza seguire il metodo? Non sapeva quali ostacoli si sarebbero presentati.


‘Ma non voglio usare l’abilità di Creazione Oggetti per un oggetto scarso.’


<i>Kwack!</i>


Grid ricominciò di nuovo a martellare. Questa volta, iniziò un nuovo arco, pianificando di migliorare leggermente l’equilibrio.


Il risultato.






<i>Ttiring</i>






[Hai creato lo Strano Arco dal Tiro Veloce.]






[Strano Arco dal Tiro Veloce]






Classificazione: Rara


Potere d’Attacco: 160-181   Velocità di Tiro: +12%


Precisione: -60%


**Ogni volta che si scocca una freccia, la velocità di tiro aumenterà dello 0,5%. Questo effetto sarà applicato fino al 30%.


*Non si sa in che direzione voleranno le frecce.


…


…


Restrizioni d’Uso: Livello 300 o oltre. Maestria con l’Arco Avanzata di Livello 2 o oltre.


‘Stavolta è leggermente meglio.’


Ma non era abbastanza. Ovviamente, Grid voleva un arco con un basso tasso di successo. Tuttavia, non aveva senso non sapere dove sarebbero volate le frecce. Grid non voleva essere il tipo che uccideva per sbaglio i membri della sua squadra, perciò ricominciò di nuovo a martellare con attenzione.


Il risultato del terzo arco fu molto positivo.






[Arco dal Tiro Veloce Scarso]






Classificazione: Rara


Potere d’Attacco: 180-203   Velocità di Tiro: +14%


Precisione: -40%


*Ogni volta che si scocca una freccia, la velocità di tiro aumenterà dell’1%. Questo effetto sarà applicato solo fino al 40%.


*La probabilità che la freccia voli in una direzione non voluta è molto alta.


*Se colpisci il ‘bersaglio designato’, otterrai esperienza aggiuntiva in Maestria con l’Arco.


Un arco realizzato dal fabbro leggendario Grid.


È grandioso se riesci a colpire il bersaglio con questo arco.


Restrizioni d’Uso: Livello 300 o oltre. Maestria con l’Arco Avanzata di Livello 2 o oltre.


Esperienza aggiuntiva in una maestria! Aveva finalmente ottenuto l’opzione che voleva.


‘Un po’ di più.’


Grid assunse un’espressione determinata e cominciò di nuovo a martellare. Dall’altro lato.


“Abubu?”


Per sentirsi apprezzato da suo padre, Lord era andato in visita alla fucina quel giorno. Vide che stava facendo degli archi e ne afferrò uno.


“Abubu!”


Che stava dicendo Lord? Gli archi realizzati da suo padre erano strepitosi, sembrava che dicesse. Nell’oscurità, Kasim gli sussurrò.


“Ben fatto. Dovrei insegnarti anche il tiro con l’arco.”


Un arco realizzato da un fabbro leggendario avrebbe dovuto essere semplice da usare e avere un tasso di precisione elevato.


‘Tuttavia, è un po’ strano.’


Kasim si sentì dubbioso mentre tirava fuori una freccia e la porgeva a Lord.


“Adesso, scocca una freccia.”


<i>Ttang! Ttang!</i>


Nessuna delle persone che si trovavano nella fucina in quel momento stava prestando attenzione a Lord. Khan e i 100 giovani fabbri stavano guardando Grid, mentre Grid era completamente dedito a creare oggetti. Sembrava non ci sarebbe stato nessun problema se Lord avesse scoccato una freccia.


“Abuuuu!”


Lord annuì vigorosamente. Kasim confermò con espressione orgogliosa e gli mostrò come usare l’arco.


Di conseguenza, Lord tirò l’arco.


<i>Kiririk!</i>


“Ok, adesso è il momento. Tira la corda.”


Kasim controllò la postura di Lord e il suo respiro, prima di dargli un segnale.


<i>Tatang!</i>


“…!”


Kasim rimase sbalordito non appena la freccia lasciò l’arco. Lord stava mirando verso il muro della fucina, allora perché la freccia era volata nella direzione opposta?


‘È ridicolo!’


Kasim era al momento l’assassino più forte in circolazione. Aveva un’Agilità molto elevata e abilità eccellenti. Non era stato quasi mai colpito da una freccia. Tuttavia…


Puk!


“Ugh.”


La freccia gli si era infilata nel sedere. Aveva percorso una traiettoria impossibile da seguire con gli occhi. Kasim era scioccato.


‘Non può essere…!’ 


Lord era forse la reincarnazione di Povia, l’arciere leggendario? Nel bel mezzo di quel profondo equivoco…


“Abu?”






[Hai ottenuto Maestria con l’Arco Principiante.]


Lord era migliorato velocemente perché la sua freccia aveva colpito Kasim, che era oltre il livello 360.


“Abuuuuu!”


Lord gioì, mentre reggeva nella mano l’Arco dal Tiro Veloce Estremamente Vergognoso.






***


“Sono tutti fantastici.”


L’Arcipelago di Behen, la 40° isola.


Il Saggio Sticks guardava i membri di Overgeared con occhi luccicanti. Tutti loro erano entrati nel Contaminato Arcipelago di Behen e avevano superato la 10° isola.


“Tutti i sottoposti di Grid hanno grande talento.”


Guardando solo al loro talento, i membri di Overgeared che al momento stavano sfidando l’Arcipelago erano così potenti che sarebbero potuti diventare leggende. Avrebbero riscritto la storia con le loro forze. 


Ma tutti loro erano sottoposti di Grid.


“Più vedo, più mi rendo conto che sono straordinari.”


Grid divenne ancora più grandioso nella mente di Sticks. Ancora una volta provò un’immensa ammirazione.


“Wahh! Sticks! Che dovrei fare?”


La fatina aiutante, Bini, sbatté le sue piccole ali confusa.


Come fatina aiutante, doveva dare consigli agli sfidanti che arrivavano alla 20° isola. Adesso che dozzine di sfidanti stavano facendo il loro ingresso nella 20° isola nello stesso momento, Bini non poteva fare a meno di andare in confusione.


“Ahah…”


Sticks era senza parole.


La fama della Gilda Overgeared stava crescendo persino quel giorno.






Traduzione di Martina Procida


Editing di Libusemumei
                                


                                



