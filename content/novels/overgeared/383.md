---
weight: 383
title: Capitolo 383
pubDate: 2025-03-17T08:49:02.534Z
tags:
    - overgeared
---


La chiave per sparare rapidamente risiedeva nella flessibilità dell’arco, e per questo motivo, il tendine di drago era uno dei materiali necessari per costruire l’Arco a Scocco Rapido. 


Un drago, il pet più forte che un giocatore potesse addestrare. Possedeva un'eccellente forza combattiva ed era difficile da cacciare grazie alla sua grande intelligenza. Innanzitutto, erano difficili da trovare, in quanto la loro popolazione era scarsa. Anche una volta trovato un drago, i giocatori erano più inclini a domarlo piuttosto che cacciarlo.


Per questi motivi, era difficile ottenere i tendini di drago, ed erano molto costosi. Nonostante li avessero soltanto un ridotto numero di utenti, il prezzo minimo era di 10,000 pezzi d’oro all’uno. Grid poteva essere ricco, ma era un enorme fardello investire così tanto in materiali costosi.


‘Devo essere soddisfatto di questo qua.’


[Arco Spirale a Scocco Rapido]


Classificazione: Epica


Potenza di Attacco: 215 – 249      


Velocità di Tiro: +17%


Precisione: -30%


* Ogni volta che scocci una freccia, la velocità di tiro aumenterà dell’1%. Questo effetto verrà applicato fino al 50%.


* È difficile controllare la traiettoria della freccia.


* Se colpito il ‘bersaglio desiderato’, otterrai esperienza aggiuntiva nella Padronanza dell’Arco.


...


...


In tutta onestà, Grid non era soddisfatto. Tuttavia, questo era il migliore fra i cinque archi da lui creati.


‘È abbastanza se aumenta il tasso di esperienza dell’abilità di padronanza.’


Ad ogni modo, aveva raggiunto le sue intenzioni. Grid avrebbe aumentato il livello di Padronanza dell’Arco controllando la traiettoria della freccia.


‘C’è molto lavoro da fare prima della Competizione Nazionale.’


Aveva bisogno di aumentare il livello della sua abilità appresa di recente attaccando l’Arcipelago Behen e, allo stesso tempo, doveva anche scoprire le sue carenze e creare nuovi oggetti. Mancavano 40 giorni nella vita reale all’inizio della Competizione Nazionale, e Grid aveva intenzione di aumentare ancora di più il suo tempo di gioco.


L’unico luogo in cui poteva dar prova del suo valore era all’interno di Satisfy, a cui aveva votato la sua vita.


***


『 Quale paese pensi vincerà la 2a Competizione Nazionale? 』


Le ultime notizie internazionali. 


Una volta che il conduttore ebbe posto la domanda, gli esperti in ogni campo diedero le loro entusiaste risposte.


『 Gli Stati Uniti arriveranno primi. Il livello medio dei partecipanti del loro team è il più alto fra quello di tutti i paesi partecipanti. 』


『 Hanno molti utenti piazzati nei primi posti delle classifiche, come Zibal, Asuka, Lauel, Box e Black Teddy. A differenza dell’anno scorso, non penso che Hurent partecipi, ma l’equilibrio della forza è molto migliore di quello degli altri paesi. 』


『 Ma Lauel non fungerà da variabile? Non è uno degli utenti più vicini a Grid all’interno di Overgeared? Durante la competizione, è possibile che aiuti la Corea del Sud, non gli Stati Uniti... 』


『 I membri di Overgeared non sono bambini di tre anni che non sanno distinguere fra questioni diverse. Sanno che la Competizione Nazionale viene classificata come ambito diverso. 』


『 Innanzitutto, non c’è bisogno di preoccuparsi. Aiutare altre nazioni è una violazione delle regole e non potranno evitare una severa punizione. Non soltanto Lauel, ma tutti i membri di Overgeared lo terranno a mente. 』


Era logico. Infatti, i membri di Overgeared avrebbero combattuto per l’onore del loro paese nella Competizione Nazionale. Grid era destinato ad affrontare l’astuzia di Lauel, così come avrebbe dovuto combattere contro membri quali Pon, Regas e Faker.


『 Quali sono altri contendenti, Stati Uniti a parte? 』


『 Canada e Francia hanno più utenti in classifica dopo gli Stati Uniti. 』


『 E la Corea del Sud, con Grid e Yura, o la Russia di Kraugel? 』


『 La seconda Competizione<span style="background-color: #ffffff;color: #333333"> Nazionale è molto diversa dalla prima. Ci sono più eventi e alcune regole sono cambiate, perciò è impossibile per pochi utenti sollevare un paese. La Corea del Sud sarà fra i primi 15, mentre la Russia fra i primi 18. 』


『 La Corea del Sud non è comunque troppo in alto? Non è un paese privo di utenti in classifica, fatta eccezione per Grid, Yura e Peak Sword? 』


『 Certo, apparentemente, la Corea del Sud era classificata come un team debole, ma Yura è una variabile. Se avesse ottenuto una classe segreta unica come si vocifera... 』


Durante la prima Competizione Nazionale, la Corea del Sud era stata classificata come la più debole. La maggior parte dei paesi partecipanti l’avevano sottovalutata. In confronto ad ora, la sua valutazione all’interno della 2a Competizione Nazionale era molto buona.


Le reazioni dei coreani erano varie.


<i>- Perché stanno ignorando la Corea del Sud? Si sono dimenticati del suo terzo posto dell’anno scorso?</i>


<i>- Sono d’accordo. Anche l’anno scorso, Peak Sword non ha partecipato.</i>


<i>- Yura era soltanto una classe normale.</i>


<i>- Ma quest’anno ci posizioneremo meglio, perché abbiamo Peak Sword e Yura che ha una classe nascosta.</i>


<i>- La Corea del Sud può essere una delle contendenti per la vittoria.</i>


<i>- Ma le persone dell’Associazione Patriottica stanno bombardando la bacheca?</i>


<i>- Qual è stato il motivo per cui la Corea è riuscita ad ottenere il 3° posto l’anno scorso? Grid è stato troppo bravo.</i>


<i>- Esatto. La Corea del Sud è ancora un paese debole all’interno di Satisfy. L’anno scorso, Grid ha vinto tutte e tre le medaglie d’oro per il suo team. Quest’anno e l’anno scorso, la forza generale della Corea del Sud è troppo debole.</i>


<i>- Non pensate che Grid possa vincere anche quest’anno tre medaglie d’oro? Certo. Lui è il Dio Grid, ma il problema è che il valore delle medaglie d’oro quest’anno è molto diverso dall’anno scorso. Nella Competizione Nazionale passata c’erano nove eventi, mentre adesso ce ne saranno 21.</i>


<i>- Peak Sword? Negli altri paesi, è soltanto un giocatore nella media.</i>


C’erano anche degli scettici. Com’era successo, molti coreani avevano condiviso opinioni negative del genere. Peak Sword ne era irritato.


“È così divertente che devo sedermi.”


Nel quartier generale dell’Associazione Patriottica di Seoul, Peak Sword si collegò ad internet non appena si fu disconnesso, e adesso la sua espressione si era distorta.


“Stanno sottovalutando il Dio Grid e la Corea del Sud. E cosa? Negli altri paesi ho soltanto abilità nella media? Sciocchi, conoscete Peak Sword?”


Il suo entusiasmo crebbe. Doveva rendere la Corea del Sud la vincitrice della 2a Competizione Nazionale...


“...Sembra troppo fantasioso.”


Pensò con realismo Peak Sword. Avrebbe portato la Corea del Sud fra i primi 10 nella 2a Competizione Nazionale. Passo dopo passo, sperava che un giorno, il suo paese avrebbe aumentato il suo status all’interno di Satisfy.


Fino ad ora, le persone attorno al mondo, incluso lui stesso, ignoravano qualcosa. Questo era soltanto l’inizio della leggenda di Grid e della Gilda Overgeared.


***


Grid, Grid, Grid, Grid, Grid, Grid, Grid!


Questo nome si poteva sentire – se la TV o la radio fossero state spente – dai telefoni, era scritto nei giornali, su internet e anche le zie del vicinato riunite ne parlavano. Ovunque in Corea del Sud, si parlava soltanto della Competizione Nazionale e di Grid.


Era abbastanza da far impazzire Go Jimyung. 


“Dannato Grid!”


Go Jimyung.


Un giocatore della Lega KBO (*). 


Un tempo aveva la reputazione di essere il miglior battitore della Corea del Sud. Tuttavia, dall’anno scorso, aveva una relazione con il leader del girl group Farina, e le sue prestazioni erano peggiorate, essendo anche immischiato in una serie di incidenti.


Non era soltanto al livello da essere cacciato dalla squadra, ma dalla lega stessa.


“Grid...!”


Durante il torneo di Satisfy della Scuola Superiore per Signorine, a Go Jimyung era stato chiesto dalla sua ragazza di sconfiggere Ruby. Aveva rischiato di infrangere le regole per ucciderla, ma aveva fallito perché Grid si era intromesso. Nel periodo successivo, era stato spinto nella sua attuale crisi. Era stato etichettato come rifiuto dal pubblico, e la sua fidanzata lo aveva lasciato.


Go Jimyung considerava Grid come la causa di tutto ciò. Era il tipico ‘dare la colpa di tutto agli altri’.


“Non ti perdonerò.”


<i>Kwaduduk!</i>


L’ex-giocatore andò da qualche parte. Andò a chiamare il capo della grossa gang ‘Onda Velenosa’, che viveva nell’ombra di Seoul.


***


“Controlleremo l’edificio e dormiremo a casa del nonno.”


I genitori di Youngwoo e sua sorella andarono ad un’uscita di famiglia dopo tanto tempo. Ovviamente, Youngwoo non andò con loro, occupato a prepararsi per la Competizione Nazionale.


“Per favore, fate attenzione.”


Non appena i membri della sua famiglia se ne andarono, il giovane si connesse subito a Satisfy. C’era qualcuno che lo stava aspettando.


***


Via 000-0, Quartiere XX, Geumcheon-gu.


Grid era un famoso residente della zona, ed era anche un posto visitato costantemente per poterlo incontrare. A causa dell’opposizione dei residenti, però, il consiglio del distretto lo aveva reso una zona ad accesso vietato sotto stretta sorveglianza.


Come risultato, il vicinato di Grid si era trasformato in un bel posto dove vivere, e la popolarità del giovane all’interno della zona andò alle stelle.


“Perché una zona così povera come questa ha le stesse difese del palazzo?”


La persona incaricata di distribuire droga per la gang Onda Velenosa era Kang Cheolgyu, noto come una delle Cinque Dita di Seoul per le sue eccellenti abilità nel fare a pugni. Go Jimyung era un suo compagno più grande della sua città natale, perciò era stato semplice per lui accettare la sua richiesta di azzoppare qualcuno.


Il problema era stato raggiungere la casa dell’obiettivo. Gli ci erano volute, inaspettatamente, due ore.


“Chiederò altri 500 milioni di won.”


Kang Cheolgyu aveva un sorriso furbo sul suo viso, e i suoi occhi erano già fissi sulla macchina da 800 milioni di won parcheggiata davanti alla dimora dell’obiettivo. 


‘Grid. Grid...’


Molti coreani lo consideravano un eroe, ma Kang Cheolgyu pensava fosse ridicolo. L’eroe del loro paese era un videogiocatore? Non riusciva a capire la psicologia delle persone così entusiaste per un gara di videogiochi. 


“Bevete alcol piuttosto che giocare ai videogiochi, stupida gente.”


Kang Cheolgyu aspettò che la porta di Grid si aprisse, avendo in mente di colpire nel momento in cui sarebbe uscito di casa. 1 ora, 2 ore, 3 ore, 4 ore, 5 ore... Passarono 10 ore, ma la porta del giocatore coreano non si aprì mai.


‘Cosa?’


Grid non sarebbe uscito? Era una fredda notte autunnale. Kang Cheolgyu era debole al freddo, perciò il suo aspetto era distrutto.  


(*) Lega KBO: In origine, il Campionato di Baseball Coreano, è la lega bi baseball di livello più alto della Corea del Sud. È il campionato sportivo più seguito del paese.  






Traduzione di MoonRoro29


Editing di Libusemumei


                                



