---
weight: 3870
title: Capitolo 387
pubDate: 2025-03-17T08:49:02.535Z
tags:
    - overgeared
---


[Sei entrato nella 20° isola.]


Il tempo che Grid aveva impiegato per passare la 19° isola e raggiungere la 20° isola fu esattamente di 45 ore e 19 minuti. Aveva superato la missione della caccia a tesoro grazie ad una chiava universale ed evitato il temporale con un’enorme bacchetta del fulmine. Queste missioni facevano sprecare moltissimo tempo ai normali partecipanti.


Lo stesso valeva per i membri di Overgeared. Si erano preparati grazie a Grid, che aveva raggiunto la 40° isola. Riuscirono ad entrare nella 20° isola con la stessa velocità di Grid.


‘<i>La missione della 20° isola è di evitare gli occhi della luna infernale.</i>’


I membri di Overgeared pensarono al metodo utilizzato da Grid.


<i>Sururuk.</i>


Usarono il mantello dell’invisibilità e nascosero le loro tracce sull’isola. Grazie a questo trucco, la luna infernale non poté fare nulla. Tutto questo era merito di Grid.


***


 Rimanevano 39 giorni alla Competizione Nazionale.


Kraugel, 1° in classifica, si trovava di fronte ad un bivio. Nel tempo che rimaneva, avrebbe potuto affrontare di nuovo l’Arcipelago di Behen o sfidare ancora una volta Piaro.


‘<i>Posso ottenere abilità e elisir dall’Arcipelago di Behen.</i>’


Se avesse vinto contro Piaro, avrebbe potuto cambiare in una classe leggendaria. Se avesse avuto successo anche solo in una di queste opzioni, Kraugel avrebbe potuto ricoprire un ruolo schiacciante nella Competizione Nazionale.


‘<i>Per entrambi c’è la probabilità di fallire.</i>’


Sarebbe riuscito a sfidare Piaro e a vincere? Kraugel calcolò che le probabilità erano solo del 30%. E allora l’Arcipelago di Behen?


‘<i>La probabilità di ripulire l’Arcipelago di Behen è anche più bassa.</i>’


Il motivo per cui Kraugel non poteva affrontare di nuovo l’Arcipelago di Behen era l’insensata 31° isola. La 31° isola ricreava le sue difficoltà passate. A quel punto, Kraugel avrebbe dovuto combattere il grande demone Furfu. In una condizione in cui il suo livello sarebbe stato inferiore a 180.


‘<i>Furfu…</i>’


Uno dei grandi demoni che aveva perso contro il Maestro di Spada Muller. In passato, Kraugel aveva preso sotto gamba Furfu. Un grande demone che aveva perso il proprio corpo. Kraugel era stato fiducioso del fatto che potesse assaltare Furfu da solo, nonostante Furfu prendesse in prestito il corpo di un demone intermedio.


Il risultato? Fu terribile. Era stato ucciso tre volte di seguito, con Furfu che lo inseguiva fino alla fine del mondo. Se non avesse ricevuto aiuto, sarebbe morto altre volte ancora.


‘<i>L’Arcipelago di Behen non è un luogo che posso completare con le mie abilità.</i>’


L’espressione di Kraugel mostrò amarezza mentre prendeva questa decisione. Si paragonò a Grid. Grid, il primo giocatore che lo aveva sconfitto. Aveva detto di aver superato la 30° isola. Grid era l’uomo con l’incredibile abilità di superare le difficoltà passate.


“… Hmm.”


Kraugel ci rimuginò sopra e poi pose la sua attenzione al Continente Est. Avrebbe potuto ottenere gli esclusivi oggetti dello Spadaccino Bianco, abilità esclusive e un incremento rapido del livello dal Continente Est. C’erano numerose ricompense che avevano meno valore dell’Arcipelago di Behen o di Piaro, ma non potevano essere ignorate.


‘<i>Devo rimanere nel Continente Est fino alla Competizione Nazionale.</i>’


Kraugel prese questa decisione e utilizzò la pergamena per il portale del Continente Est.


***


“Questa è davvero difficile.”


La 41° isola.


Grid stava studiando le combinazioni di Ondata di Assassinio Collegata e di Cuspide Assassina da tre giorni secondo il tempo di gioco, ma non aveva ottenuto il risultato sperato. Non era facile azzeccare il momento giusto di Ondata di Assassinio Collegata e di Cuspide Assassina.


‘<i>È assurdo.</i>’


Provò a collegare Collegamento e Assassinio in tempi da 0.1 secondo a 3 secondi. Ma invece di Ondata di Assassinio Collegata, si attivavano solo Collegamento o Assassinio Collegato, facendo impazzire Grid.


‘<i>Lo sto facendo da tre giorni ormai…</i>’


Il fatto che non riuscisse ad ottenere il risultato che voleva, nonostante stesse facendo del suo meglio, lo stava irritando. Gli fece male la testa. Si lamentò ancora una volta dei suoi scarsi talenti. Ma non era frustrato. Grid aveva ancora speranza.


‘<i>Forse, non si tratta del tempo tra Collegamento e Assassinio, ma di soddisfare altre condizioni.</i>’


Come poteva capire quali fossero le condizioni?


“Combatterò contro il mio clone ancora una volta.”


Grid sapeva meglio di chiunque altro che non poteva vincere contro il suo clone nel suo stato attuale. Tuttavia, Grid non aveva paura. Se avesse avuto paura di fallire, sarebbe rimasto paralizzato.


“Ancora una volta.”


Grid prese un respiro profondo e attraversò l’ingresso della 41° isola. Avrebbe combattuto ancora una volta contro il suo clone, mentre prendeva nota del processo per Ondata di Assassinio Collegata e Cuspide Assassina.


***


[Sei entrato nella 41° isola.]


[È stata generata una missione.]


[41° Isola]


Combatti contro te stesso e vinci.


Prima ricompensa per il completamento: Puoi aumentare il livello di una abilità.


Un’isola piatta, con nessuna caratteristica geografica. Nel momento in cui Grid mise piede sulla piccola isola, il clone gli andò incontro.


“Arte della Spada di Pagma.”


Esatto, era proprio come tre giorni prima. Il clone di Grid attaccò nel momento in cui Grid mise piede sull’isola.


‘<i>Inizierà di nuovo con Assassinio Collegato?</i>’


Grid si concentrò. Osservò i movimenti del clone senza battere ciglio, per poter carpire il segreto dietro a Ondata di Assassinio Collegata. Poi, venne utilizzata l’abilità.


“Collegamento Trascendente.”


“Dannazione.”


Aveva usato Collegamento Trascendente invece dell’abilità che voleva Grid? Anche Grid utilizzò Collegamento Trascendente, mentre dozzine di lame di energia venivano sparate. Il bombardamento fece scuotere la terra. L’impatto fu devastante poiché ci fu uno scontro tra abilità leggendarie.


<i>Kuaaaaang!</i>


“Ugh…!”


Una tempesta di sabbia vorticosa disturbò la visibilità di Grid, che indietreggiò, mentre il clone prese un’altra decisione. Nonostante il dolore della sabbia che entrava negli occhi, il clone perseverò mentre correva in avanti, brandendo Iyarugt contro Grid. Accadde immediatamente dopo aver usato Collegamento Trascendente e Grid era ancora armato con lo Spadone di Grid, perciò non riuscì a predire l’orbita di Iyarugt.


<i>Seokeok!</i>


Venne ferita la coscia di Grid. Con ritardo, cambiò in Iyarugt, ma…


“Ondata.”


Il clone ricambiò da Iyarugt allo Spadone di Grid e utilizzò un’abilità, colpendo Grid in successione.


‘<i>Perché la sua velocità di scambio delle armi è così rapida?</i>’


Lo scambio delle armi richiedeva una serie di processi. Prevedeva l’apertura dell’inventario, il mettere dentro un oggetto e il tirare fuori l’oggetto desiderato. Nel caso di Grid, il processo impiegava in media circa 2 secondi. Grid era confuso perché il clone lo faceva in meno di un secondo.


‘<i>Ci prenderò la mano se lo faccio spesso?</i>’


Grid represse la confusione e pensò nel modo più positivo possibile mentre brandiva Iyarugt. Era necessario causare più danno possibile mentre il clone era armato con lo Spadone di Grid.


<i>Puok!</i>


Iyarugt colpì il fianco del clone, lasciando un bagliore rossastro.


‘<i>Devo sfruttare questo slancio.</i>’


Grid non aveva usato un’abilità. Brandì con velocità Iyarugt, senza dare al clone la possibilità di usare le abilità. Fu chiaramente una scelta efficace. Il clone fu costretto a concentrarsi sulla difesa.


<i>Chaaeng! Chaeng!</i>


La battaglia entrò in un momento di calma. Iyarugt e Iyarugt si scontravano tra di loro, lasciando un bagliore di sangue nella zona.


‘<i>Riflettiamo.</i>’


Come avrebbe potuto scuotere il clone per poter usare un’abilità e cambiare l’andamento della battaglia? Il clone allungò un dito mentre Grid stava pensando.


“Missile Magico.”


<i>Peeng!</i>


“Kuk.”


Il tempo di lancio di Missile Magico (Incantato) fu solo di un secondo. Richiedeva l’estensione di un dito, così era possibile lanciare l’incantesimo mentre si brandiva una spada. Anche Grid lo sapeva, ma a cambiare il campo di battaglia usando Missile Magico era stato il clone. Questo provava che l’abilità di pensare del clone era migliore di quella di Grid.


“Arte della Spada di Pagma.”


Grid sussultò mentre veniva colpito da Missile Magico. Il clone passò allo Spadone di Grid in un istante ed effettuò il gioco di piedi di Collegamento. Anche Grid voleva controbilanciare sfruttando Collegamento nello stesso modo, ma il problema era che serviva troppo tempo a passare allo Spadone di Grid.


Nel momento in cui lo Spadone di Grid venne tirato fuori, Collegamento del clone era già completo.


‘<i>Merda.</i>’


Grid strinse i denti. Lo fece per prepararsi al dolore. Ma il dolore non giunse. Il clone stava ancora continuando la sua danza della spada.


“Assassinio.”


Collegamento e poi Assassinio.


‘<i>Assassinio Collegato!</i>’


Che fortuna. Non sarebbe riuscito a resistere se fosse stato usato subito Collegamento, ma aveva ricevuto del tempo.


<i>Taack!</i>


Grid tirò fuori in fretta lo Scudo Divino.


“Ondata.”


“…!”


Il clone combinò Assassinio Collegato a Ondata. Si trattava di Ondata di Assassinio Collegata.


<i>Kururururung!</i>


Di conseguenza, ondate di attacchi assassini riempirono la zona.


‘<i>Ho capito!</i>’


Grid aveva avuto un’illuminazione. Per poter combinare Ondata di Assassinio Collegata, era essenziale tirarsi indietro prima di connettere ciascuna tecnica della spada.


‘<i>Finalmente, anche io…!</i>’


Grid guardò con attenzione. Ma non era una situazione in cui poteva semplicemente stare seduto a divertirsi.


<i>Pepepepepeng!</i>


8 attacchi Assassini era diretti verso di lui. Grid invocò Randy e gli fece usare Rotazione.


<i>Chaaeng!</i>


Gli 8 Assassini vennero risucchiati da Rotazione e si rigirarono, tornando verso il clone. Il clone rimase calmo. Anche lui aveva invocato Randy e rispose usando Rotazione. Nello stesso momento, Grid era completamente consapevole dei movimenti di Collegamento e Assassinio.


Calcolò il tempo accuratamente e non dimenticò di tirarsi indietro prima di collegare Collegamento e Uccisione. Poi iniziò la danza della spada per Ondata.


<i>Kuwoooh!</i>


Una potente energia si concentrò su Grid. Era l’energia di Ondata di Assassinio Collegata.


‘<i>Bene!</i>’


Grid sprizzava gioia. Dopo due Rotazioni, i più potenti attacchi Assassini erano diretti verso di lui.


<i>Kuaaaaang!</i>


Ci fu un’esplosione e la terra tremò. Grid aveva subìto un danno disastroso? Aveva avuto successo con Ondata di Assassinio Collegata, ma non era riuscito ad utilizzarla? No, non era così. Grid non si trovava in un momento di crisi.


“Ondata di Assassinio Collegata.”


“…!”


Scambiando la sua posizione con Randy, era riuscito a comparire al fianco del clone e a dispiegare l’abilità migliore.




Traduzione di Blakriss


Editing di Libusemumei
                                


                                



