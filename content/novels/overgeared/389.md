---
weight: 3890
title: Capitolo 389
pubDate: 2025-03-17T08:49:02.535Z
tags:
    - overgeared
---


La durata di immortalità era di 5 secondi. Grid avrebbe subito il danno solo se avesse cercato di combattere in quel lasso di tempo. Grid decise di difendersi e di mantenere una distanza di sicurezza dal clone fino al termine dell’immortalità.


‘Una volta terminata, attaccherò subito e finirò il clone.’


Si sarebbe vendicato sul clone.


‘<i>Cos’è questa? Frustrazione?</i>’


Grid sorrise come una persona malvagia di un film o di un manwha. All’improvviso, il clone si sedette.


‘<i>Cosa?</i>’


Grid si sentì confuso. Il clone si era seduto e aveva chiuso gli occhi? Fu uno sviluppo inaspettato.


‘<i>Cosa sta facendo…? Non può essere!</i>’


Un brivido scese lungo la spina dorsale di Grid. Questo perché l’aspetto del clone iniziò a migliorare rapidamente.


‘<i>Meditazione!</i>’


Esatto. Dopo aver raggiunto una distanza di sicurezza da Grid, il clone aveva usato Meditazione per ripristinare la sua salute e il mana.


‘<i>Può usare Meditazione come vuole?</i>’


Meditazione era un’abilità che si verificava spontaneamente quando la concentrazione era estremamente elevata. Non era un’abilità che si poteva usare quando si voleva. Ma il clone sembrava essere un’eccezione.


“Tzè!”


Grid usò in fretta l’Arte della Spada di Pagma, Trascendenza.


<i>Kwa kwang! Kwa kwa kwa kwang!</i>


Ogni volta che Grid brandiva la sua spada, una lama di energia veniva sparata al clone. Tuttavia, ci vollero più di tre secondi per completare questa sequenza. Il clone aveva già recuperato un po’ di salute. Inoltre, il clone prese una super pozione di recupero della salute e utilizzò Trascendenza per cancellare le lame di energia di Grid.


<i>Pepepepeng!</i>


“Ugh!”


Grid capì che aveva ancora delle lacune nel suo controllo delle abilità. Le lame di energia del clone possedevano un rapporto d’attacco maggiore delle sue.


‘<i>Lanciare lame di energia durante un’azione di evasione.</i>’


Era una cosa impossibile per lui. Grid cercò di pensare nella maniera più calma possibile mentre era pieno di ferite.


‘<i>Non serve agitarsi. Il clone ha perso la sua immortalità.</i>’


D’altra parte, Grid aveva ancora la sua immortalità. Aveva vantaggi maggiori. Non serviva tirarsi indietro. Grid passò a Iyarugt e si lanciò in avanti.


<i>Chaaeng! Chaeeeeng!</i>


Iyarugt era la spada che diceva al suo padrone il percorso migliore. Sarebbe riuscita a rimediare alla mancanza di controllo delle abilità di Iyarugt. La battaglia con il clone iniziò con impegno. Tuttavia, questa lotta tesa non durò a lungo.


“Arte della Spada di Pagma, Assassinio Collegato.”


L’abilità Meditazione del clone significava che il tempo di ricarica delle abilità si era ridotto. Il clone era in grado di usare le abilità in maniera più veloce di Grid, facendo sì che la situazione giungesse rapidamente in svantaggio.


<i>Puk.</i>


<i>Puk puk puk!</i>


“Kuuack!”


La Mani Divine cercarono di difendere Grid, ma vennero ostacolate dalle Mani Divine del clone. Grid fu colpito da Assassinio Collegato e la sua salute venne velocemente consumata. L’Anello di Doran non mostrò un grosso effetto, perciò entrò nello stato immortale.


“Bastardo!”


L’agitato Grid colpì il clone. Era determinato ad uccidere il clone nei cinque secondi di immortalità passiva. Tuttavia, il clone fuggì facilmente da Grid usando Volo, legato agli Stivali di Braham. Anche Grid passò in ritardo dagli Stivali di Grid agli Stivali di Braham, ma la distanza tra loro aumentò notevolmente.


“Padrone, credi in me! Miao!”


Noe raggiunse il clone e attaccò con le sue zampe diverse volte. Ma le zampe di Noe non potevano neutralizzare completamente la difesa del nemico, nonostante fossero più dure dell’acciaio. Il set dell’Armatura di Luce Sacra era davvero eccezionale.


Dopo un po’, la seconda battaglia terminò con la sconfitta di Grid.


[Hai subìto un danno fatale!]


[Sei morto perché la salute è scesa a 0.]


[Hai perso il 30,6% dell’esperienza.]


[Il tuo livello è sceso al 305.]


[Hai perso 10 punti statistica.]


[Missione fallita!]


[Uscita dalla 41° Isola.]


[Trasferimento all’ultimo punto di salvataggio, la 40° isola.]


***


“Dannazione!”


La furia di Grid, che era tornato alla 40° isola, non derivava solo dalla perdita del livello.


‘<i>Avevo l’aiuto di Noe!</i>’


D’altra parte, il clone non aveva Noe. Nonostante questo, aveva perso. Fu una vergogna enorme.


“Sii forte, miao.”


Noe lo disse mentre dava delle pacche sulla spalla di Grid. Lo stava confortando. Noe stava con Grid da molto tempo, perciò la sua affinità con lui era piuttosto elevata.


“All’inizio Padrone non era debole e inutile, miao? Non sentirti frustrato per una o due perdite, miao!”


“…”


Noe usava i grandi demoni come criterio per determinare la forza. Era l’istinto di un memphis, una bestia dell’inferno. Dal punto di vista di Noe, Grid era sempre stato debole.


“… Questo non è per niente confortante.”


Grid stava provando del risentimento verso Noe quando all’improvviso gli venne in mente una domanda.


“Sticks.”


“Sì, Grid.”


“Sei sicuro che la 41° isola non possa riprodurre un memphis?”


Secondo la logica di Sticks, un memphis era la creatura migliore dopo un drago, perciò l’Arcipelago di Behen non poteva ricrearlo. C’era una falla in questo ragionamento.


“Non avevi detto qualcosa lungo la strada verso la città dei vampiri? L’Arcipelago di Behen può riprodurre un grande demone e un drago. Quindi perché non può riprodurre un memphis?”


“Bella domanda.”


Sticks sorrise e spiegò.


“I draghi e i grandi demoni riprodotti dall’Arcipelago di Behen hanno un punto in comune. I loro corpi non sono completi.”


“I corpi non sono completi?”


“Sì, tutti i grandi demoni riprodotti dall’Arcipelago di Behen erano quelli che sono stati sigillati dal Maestro di Spada Muller…”


Il drago migliore riprodotto durante la prova di Sticks non era realmente un clone. I draghi si muovevano in maniera pesante e non potevano muoversi direttamente senza magia, perciò migliore drago Reiders era solo un falso.


“Esatto. Sia i grandi demoni che i draghi sono esseri incompleti, per questo l’Arcipelago di Behen poteva riprodurli.”


Grid aveva un’altra domanda.


“Allora i grandi demoni indeboliti e i draghi sono inferiori ad un memphis?”


“Forse se il memphis fosse un adulto?”


“Adulto…”


Grid fissò Noe. Era un gatto paffuto con le corna sulla fronte e piccole ali sulla schiena. Ora sembrava carino, ma se fosse stato adulto?


“Crescerà fino ad assomigliare ad un drago?”


Sticks guardò Grid e rise.


“No, non ci saranno grossi cambiamenti nel suo aspetto.”


“Umm… Allora sono felice.”


Grid voleva che Noe rimanesse sempre carino. C’erano molti fan nel fan club di Noe solo per il suo aspetto.


‘<i>Un giorno, terrò un incontro dei fan per Noe…</i>’


Sarebbe stato molto felice se fosse riuscito ad avvicinarsi ai membri femminili e a costruire una buona relazione. Grid immaginò il brillante futuro prima di dover affrontare la realtà.


‘<i>Ora non è il momento di pensare a queste cose.</i>’


Il clone sulla 41° isola era troppo forte. Grid era riuscito a usare solo il 50% delle sue abilità, mentre il clone era riuscito a sfruttarle a pieno. Non riusciva a trovare la risposta per vincere contro il clone.


‘<i>Potrebbe essere possibile se il mio controllo delle abilità crescesse enormemente?</i>’


Infatti, non si finiva mai di imparare. Una volta cresciuto, avrebbe incontrato nemici più forti che avrebbero deriso la sua crescita.


‘<i>Se solo avessi un grande talento come i membri di Overgeared.</i>’


Non sarebbe stato necessario sottoporsi a sfide in maniera così frequente. I cosiddetti geni, il loro tasso di crescita era così veloce che erano in grado di affrontare nuove sfide.


‘<i>D’altra parte, io…</i>’


Grid aveva ricevuto gli insegnamenti direttamente da Piaro ed era cresciuto con i consigli dei membri della sua gilda, ma aveva ancora delle lacune. Era doloroso e triste il fatto che non avesse alcun talento.


“… Aspetta.”


Guardiamo il passato. Da quando era diventato così ossessionato dal controllo delle abilità?


‘<i>Era successo da quando era diventato cosciente di Piaro.</i>’


Aveva capito che aveva bisogno del controllo per affrontare i nemici forti. Da quel giorno, si era impegnato duramente nel migliorare il suo controllo delle abilità. Ma questa era davvero la cosa giusta?


‘<i>Non importa se mi impegno duramente come gli altri.</i>’


Sarebbe riuscito a raggiungere solo il 20-30% delle loro abilità. Era troppo poco. L’evoluta abilità di pensare di Grid giunse a questa conclusione.


‘<i>Non devo essere così ossessionato dal controllo.</i>’


Era stupido? No, era il Discendente di Pagma.


‘<i>Sono un fabbro leggendario.</i>’


Poteva creare e produrre tutti i tipi di armi e usarle senza restrizioni.


‘<i>Sì, torniamo all’inizio.</i>’


La risposta era nel potere degli oggetti. Gli occhi di Grid brillarono mentre tirava fuori gli strumenti, inclusa la fornace portatile. Il cervello di Grid si azionò rapidamente.


‘<i>Per poter liberare la 41° isola…</i>’


Non poteva semplicemente creare un buon oggetto. Cosa sarebbe successo se avesse creato un buon oggetto? Il clone avrebbe potuto utilizzarlo, diventando più forte.


‘<i>L’oggetto di cui ho bisogno adesso.</i>’


Una scommessa. Per poter passare le prove che non poteva superare con il solo talento, Grid doveva cercare l’aiuto dei cieli.


‘Devo sperare che la mia pessima fortuna si applichi anche al clone.’


Grid ricordò l’abilità Lancio dei Dadi di Euphemina. Era un’abilità che poteva cambiare velocemente una situazione, positiva o negativa che fosse, generando in maniera casuale effetti diversi. Se questo si fosse potuto applicare su un oggetto…


‘<i>Aspetta, clone.</i>’


La vittoria o la sconfitta sarebbe stata determinata dalla fortuna. Aveva solo bisogno di battere il clone una volta.


***


Carnevale di Sangue.


Una gilda costituita da rankers non ufficiali, la sua malvagità non aveva eguali. Assumere assassini, interferire nei raid, rubare i beni dalle compagnie mercantili, ecc. Carnevale di Sangue si muoveva solo per il bene dei soldi. Il numero di giocatori influenzati da loro fu inimmaginabile, inclusi molto top rankers.


“C’è una nuova richiesta.”


Capo di Carnevale di Sangue. Un’esistenza segreta, la cui identità era sconosciuta. Sorrisero rimanendo dietro un velo.


“Richiede di sconfiggere Kraugel nella Competizione Nazionale. In quel momento, la persona che realizzerà la richiesta deve avere il logo di una compagnia particolare stampata sui suoi oggetti.”


“È una richiesta di alto livello.”


“Sembra essere un mezzo per una pubblicità aziendale. Il prezzo non sarà elevato?”


Kraugel aveva il mito di essere imbattibile. E se il mondo avesse guardato quando fosse stato sconfitto? I media internazionali si sarebbero concentrati sulla persona che avesse sconfitto Kraugel, e l’azienda associata alla persona avrebbe ricevuto un effetto pubblicitario astronomico.


“Quale evento?”


“Sarebbe bello se Kraugel perdesse in ogni evento. Tuttavia, la paga sarà tre volte più alta se Kraugel verrà battuto all’evento del PvP.”


“Allora deve essere ovviamente il PvP.”


“Ma parteciperà una persona qualunque alla Competizione Nazionale?”


“Lo farò io.”


Uno dei giocatori più forti di Carnevale di Sangue si fece avanti. Il suo viso mostrava tutta la sua fiducia.


Traduzione di Blakriss


Editing di Libusemumei
                                


                                



