---
weight: 39
title: Volume 1 - Capitolo 39
pubDate: 2025-02-27T07:44:20.600Z
tags:
    - overgeared
---


Tifo a senso unico! Ma Grid si sentì ancora più eccitato. Un'erbaccia cresce più forte dopo essere stata calpestata.


“Vincerò! E poi vi farò chiudere la bocca, a tutti quanti!”


Grid completò la fusione e iniziò il processo per realizzare il pugnale.


<em>Ttang! Ttang!</em>


Euphemina si innervosì quando lui cominciò a colpire l'acciaio col martello. Perché lei non aveva ancora terminato la fusione.


'È veloce! La differenza tra le nostre abilità è troppo grande!'


Era inevitabile. Innanzitutto, Euphemina era un fabbro?


'Non dovrei essere precipitosa. Non è un bene andare troppo di fretta.'


Euphemina si concentrò con calma sulla fusione. Grid aveva già ripetuto i processi di tempra e forgia diverse volte quando lei ebbe finito di fondere. Poi tirò fuori un martello dal suo inventario. Lo aveva comprato per una grossa somma, proprio col fine di completare la missione.






[Martello Benedetto del Fabbro]






Classificazione: Epico


Tenuta: 299/300             Potere d'attacco: 50-70


Probabilità di realizzare un oggetto con classificazione Rara: +15%


Probabilità di realizzare un oggetto con classificazione Epica: +5%


Un martello usato da un prestigioso fabbro. Aiuterà l'utente a creare oggetti con classificazione più alta.


Restrizioni d'uso: Livello 150 o superiore. Più di 100 di Forza. Abilità del Fabbro Intermedia.






[Non puoi equipaggiarlo perché non soddisfi le condizioni d'uso dell'oggetto.]






Euphemina aveva abbastanza Forza e il suo livello era abbastanza alto per usare il “Martello Benedetto del Fabbro”. Ma lei non era un fabbro e dunque non aveva un livello di abilità Intermedio. Tuttavia, anche questa circostanza sarebbe cambiata una volta che avesse copiato l'abilità del fabbro di Grid.


Euphemina fronteggiò Grid, che era concentrato sulla creazione del pugnale, e usò l'Abilità di Osservazione. Poi sorrise con soddisfazione.


'Se abbiamo entrambi lo stesso livello di abilità del fabbro, è probabile che la persona con lo strumento di produzione migliore vinca.'


Il martello che stava usando Grid era vecchio e malandato, assai peggiore del martello di Euphemina. La ragazza era convinta della sua vittoria. Ma nel momento stesso in cui lo pensava... rimase sconvolta quando vide la finestra di notifica che era spuntata.






[Il livello di Abilità di Osservazione è troppo basso.]






[Non puoi analizzare l'abilità del bersaglio.]






“C-Cosa?”






Al momento, l'Abilità di Osservazione era al livello 7. Non avrebbe fallito, nemmeno se avesse osservato un PNG di terzo avanzamento. E inoltre, la sua abilità era stata solo al livello 5 quando aveva analizzato e copiato un fabbro di livello avanzato.


Eppure, l'abilità del fabbro di Grid era impossibile da analizzare con l'Abilità di Osservazione al livello 7? Di certo Grid non era al livello avanzato?


“...Non può essere. Abilità di Osservazione! Abilità di Osservazione!”






[Il livello di Abilità di Osservazione è troppo basso.]






[Non puoi analizzare l'abilità del bersaglio.]






[Il livello di Abilità di Osservazione è troppo basso.]






[Non puoi analizzare l'abilità del bersaglio.]






Non importava quante volte usasse Abilità di Osservazione, le stesse finestre di notifica apparvero ripetutamente.


“Dev'essere un errore. Abilità di Osservazione!”






[Il livello di Abilità di Osservazione è troppo basso.]






[Non puoi analizzare l'abilità del bersaglio.]






Usò l'abilità fino a che il suo Mana diminuì, ma il suo viso divenne pallido quando si rese conto che non avrebbe potuto completare l'analisi.


“Incredibile...”


Euphemina fu costretta ad ammetterlo. Quello stupido aveva davvero le capacità di un fabbro di livello avanzato.


'È un artigiano? Non può assolutamente essere!'


L'utente al primo posto nella classifica dei fabbri era solo al livello intermedio. Eppure Grid, di cui lei non aveva mai sentito parlare, aveva abilità che andavano oltre quelle di un giocatore in classifica. Era impossibile. Gli artigiani erano rari persino tra i fabbri PNG.


'Sì, è un fabbro, non un artigiano. Ma allora perché la mia abilità non riesce ad analizzarlo se è solo un fabbro? N-Non dirmi...?'


Euphemina azzardò un'ipotesi. Grid non era un normale fabbro. Non poteva escludere che quel deficiente potesse avere una classe nascosta, come lei.


'Non voglio crederci, ma sarebbe logico. Altrimenti, non riesco a spiegare perché l'Abilità di Osservazione non riesca ad analizzare quest’uomo.'


Oltre ai fabbri, le classifiche di tutte le classi di produzione erano attualmente al livello intermedio. Persino i PNG più famosi possedevano solo abilità di livello avanzato e PNG artigiani erano estremamente rari.


Se Grid fosse un utente comune, sarebbe stato impossibile per lui padroneggiare le abilità dell'artigianato. Dunque Euphemina fu costretta a credere che Grid non fosse un comune fabbro. Piuttosto, apparteneva a una classe, relativa al mestiere del fabbro, al di sopra della classificazione epica.


'Non è una classe rara. Io posso replicare le abilità di una classe rara dato che appartengo a una classe epica. Come minimo dev'essere una classe epica. Ma oltre a me, le uniche classi epiche sono Agnus e Katz. Di certo quel tipo non ha una classe unica? Quand'è che è uscita fuori una classe unica?'


Si trattava davvero dello scenario peggiore. Era stata troppo superficiale quando aveva accettato una missione con un livello di difficoltà sconosciuto.


'È scandaloso! Non mi sarei mai aspettata di dover competere con una classe unica!'


Euphemina cadde in uno stato confusionario.


'Che devo fare? Non posso fare niente in queste condizioni e fallirò la missione.'


Non poteva neanche iniziare a creare un oggetto perché non possedeva alcuna abilità da fabbro. Sapeva come fare, ma il risultato sarebbe stato disastroso senza l'aiuto delle abilità da fabbro.


'Dovrei arrendermi? Di nuovo?'


Si trovò di fronte un'altra situazione in cui avrebbe dovuto abbandonare la missione, dopo “Agente della Vendetta”. Euphemina pensò che era davvero il peggio che potesse capitarle.


Con qualche ritardo Grid scoprì che Euphemina non stava più facendo nulla e la prese in giro. “Cosa? Ti sei impietrita? Sei invidiosa delle mie abilità, mocciosa?”


“Ooh!”


Di nuovo la rabbia prese forma sul volto di Euphemina.


'Non posso farmi sconfiggere da un uomo di bassa lega come questo qui!'


Di questo passo, Grid avrebbe vinto. Doveva trovare un fabbro e copiare le sue abilità.


'Ma dove lo trovo un fabbro...? Ah!'


Euphemina ebbe una grande idea e improvvisamente lanciò un'occhiata al pubblico. Rabbit si era reso conto dello strano corso che stavano prendendo gli eventi e le si avvicinò.


“C'è qualche problema?”


Euphemina gli sussurrò all'orecchio.


“Chi è il maestro di Grid? Fa' venire anche lui sul palco. E poi lascia che aiuti Grid nella produzione del pugnale.”


Era una richiesta assurda. Gli occhi di Rabbit si ridussero a due fessure. “Perché? Non riesco a capire che intenzioni hai.”


Euphemina gli spiegò con espressione imbarazzata.


“Non posso dire di più perché è una faccenda personale, ma per favore ascolta la mia richiesta. Aumenterà le mie probabilità di vittoria.”


“Mmm...”


Avrebbe aumentato le sue probabilità di vittoria? Rabbit non era del tutto convinto. Ma che altro poteva fare? La gara era già iniziata. Ci sarebbero state un sacco di accuse se avesse tentato di cambiarla ora.


'Per prima cosa, non ho neanche un sostituto.'


Alla fine, Rabbit fu costretto ad ascoltare le richieste di Euphemina.


“Ci proverò.”


Rabbit parlò col presentatore, che gridò verso il pubblico.


“Signor Khan! Salga sul palco! Erina ha dichiarato che vuole che lei aggiunga le sue energie a quelle di Grid!”


“Cosa?”


Un annuncio scioccante. Grid assunse un'aria confusa mentre si scatenava una rivolta.


“Cosa? Erina vuole gareggiare due contro uno?”


“Quel tipo, Grid, dev'essere un disastro. Perciò le ha fatto pena e ha chiesto al maestro di Grid di salire sul palco.”


“Sta forse dicendo che devono unire le forze affinché sia una gara corretta?”


“Wow, quella sì che si chiama sicurezza di sé. È davvero una gran donna.”


La folla aveva frainteso e divenne ancor più fermamente trincerata dalla parte di Euphemina. Era ormai venerata come una regina benevolente e sicura. Dall'altro lato, l'orgoglio di Grid si era ammaccato e la sua ostilità verso Euphemina si era rafforzata ancora di più.


“Questa pollastrella osa fare una cosa del genere...!”


Khan si diresse verso Grid, che pareva turbato, e disse, “Calmati. Questa è una grande opportunità per noi. Combattiamola insieme, come ha chiesto lei stessa.”


Grid si insuperbì. “Cosa? Credi davvero che possa perdere contro di lei?”


“Come può essere? Io credo che tu possa vincere contro chiunque. Non sei il Discendente di Pagma?”


“E allora perché vuoi acconsentire alle sue richieste?”


“Ti rispetto come fabbro, vorrei avere l'onore di lavorare con te. Inoltre, il mio cuore di fabbro vuole essere d'aiuto invece che restare solo a guardare. Grid, questa è una mia richiesta. Non ti ostacolerò, quindi ti prego, dammi l'opportunità di difendere la mia fucina insieme a te.”


Grid non poté rifiutare dopo aver ascoltato le parole di Khan.


“...Finché restiamo insieme, avremo successo. Schiacciamo quella ragazza davanti a tutta questa gente.”


“Sì!”


I due si coalizzarono. In particolare, Khan straripava di felicità all'idea di poter lavorare con Grid davanti a così tante persone.


“Dimostrerò di avere le migliori abilità come tuo assistente! Dammi un ordine.”


Era davvero un fabbro. Mentre Khan si preparava ad assistere Grid, Euphemina attivò l'Abilità di Osservazione.






[Hai analizzato con successo “Maestria Avanzata del Fabbro” Livello 2]






Era come aveva pianificato. Euphemina sorrise quando le apparve l'analisi dell'abilità di Khan.


“Abilità di Duplicazione!”






[Hai copiato con successo “Maestria Avazata del Fabbro” Livello 2]






[L'abilità “Maestria Avanzata del Fabbro” Livello 2 può essere usata una volta. Puoi tenerla fino a che non viene usata.]






Per prima cosa, l'esito della gara dipendeva dal caso. Anche se Grid aveva abilità da fabbro superiori, ciò non significava che avrebbe prodotto inevitabilmente un oggetto con classificazione elevata. Inoltre, Euphemina aveva il Martello Benedetto del Fabbro.


'C'è ancora una possibilità.'


Euphemina venne assorbita dalla realizzazione del pugnale.
                                


                                



