---
weight: 3910
title: Capitolo 391
pubDate: 2025-03-17T08:49:02.536Z
tags:
    - overgeared
---


Il team di Overgeared ringrazia Federico per la generosa donazione di 100,00 euro!


Nei prossimi giorni vi aspettano dei capitoli sorpresa!


Il correggiato era uno strumento oscillante. Era impossibile usarlo per pugnalare o tagliare. Era per questo che Grid aveva scelto il legno ferro[1] nero come materiale.


‘La resilienza è importante per questo tipo di arma.’


Il legno ferro nero era ‘ferro piegato’.


Aveva elevate rigidità ed elasticità. In genere, veniva usato come materiale per le lance ed era molto costoso. I ranker e i cavalieri di ogni regno avevano bisogno di lance fatte di legno ferro nero.


‘In breve, è uno dei migliori materiali.’


Era impossibile comprarlo senza avere un qualche tipo di influenza. Tuttavia, Grid riteneva che fosse naturale volere i materiali migliori per gli oggetti da lui creati. Si trattava di un oggetto realizzato da un fabbro leggendario, come poteva usare materiali scadenti?


‘Mi duole che costi così tanto.’


<i>Ttang! Ttang!</i>


Grid ricacciò indietro le lacrime e si dedicò alla lavorazione del legno ferro nero. Prima di tutto, fece un’asta da 1,3 metri e attaccò quattro lunghi bastoncini all’estremità. L’asta aveva una larghezza che la rendeva piuttosto comoda da tenere tra le mani, mentre i ramoscelli sottili erano stati spuntati in modo da renderli il più affilati e il più sottili possibile.


‘Ho una buona sensazione.’


Limare, combinare, ecc. Dopo aver ripetuto una serie di processi, Grid guardò i rametti sottili che aveva modellato e si aspettò la nascita di un oggetto leggendario. Ma la sensazione che diceva a Grid ‘non male’ non corrispondeva alla realtà.


[Hai completato il Correggiato Eterogeneo.]


[Correggiato Eterogeneo]


Classificazione: Unica


Tenuta: 259/259   Potere d’Attacco: 143-191


*Si verificherà un effetto speciale ogni volta che il bersaglio viene colpito. L’effetto è imprevedibile.


*La velocità di battitura<sup>2</sup> aumenterà del 150%.


*Non c’è garanzia su come cambieranno le condizioni del grano battuto.


Un’attrezzatura agricola progettata da Grid, rinato come una leggenda.


È fatta di solido legno ferro nero e ha tenuta e potere d’attacco eccellenti. È a un livello tale da poter essere definita arma.


Tuttavia, gli effetti non possono essere garantiti a causa dell’influenza del Rimedio Segreto di Silverun. Usala con cautela. Si consiglia di non usarla.


Restrizioni d’Uso: Livello 200 o oltre.


Peso: 109


“…Merda, solo un altro po’.”


Sarebbe stato bello se le sue speranze si fossero realizzate per una volta. Sticks non si accorse della frustrazione di Grid e disse.


“È un fantastico correggiato. Sembra sia una buona attrezzatura agricola.”


Era il suo modo sarcastico di chiedere perché mai Grid stesse creando attrezzi agricoli. Alla fine, Grid dichiarò.


“Questo non è un attrezzo agricolo convenzionale, ma un’arma. Lo userò per superare la 41° isola.”


“Un’arma…!”


Sticks lo ammirò. Grid aveva un grande spirito per pensare di usare un correggiato come arma vincente. Sticks era un saggio. Cercava di capire Grid, piuttosto che trattarlo come un tipo strano.


‘Dev’esserci qualcosa di molto profondo.’


Tuttavia, ciò non significava che avesse fiducia. Sticks controllò: Grid stava afferrando di nuovo il martello.


‘Donerò quello con classificazione unica a Piaro.’


Ci avrebbe provato ancora una volta.


‘Devo ottenere un correggiato con classificazione leggendaria!’


<i>Ttang! Ttang!</i>


Grid si fece quella promessa e ricominciò a lavorare sul legno ferro nero di riserva. Finalmente, ottenne la forma desiderata e aggiunse il Rimedio Segreto di Silverun. Come risultato, ancora una volta, completò un correggiato con classificazione unica.


“…Che $%!#.”


Era passato davvero molto tempo dall’ultima volta che Grid aveva imprecato in quel modo. Il suo potere creativo poteva anche essere aumentato e il suo carattere maturato, ma la sua essenza non poteva cambiare. Era passato un anno e mezzo da quando era diventato Discendente di Pagma.


Nel frattempo, aveva realizzato solo 12 oggetti leggendari. Persino un santo avrebbe perso le staffe.


‘Perché un fabbro leggendario non riesce a creare oggetti leggendari?’


I giochi di probabilità erano davvero uno schifo. Grid se ne rese conto ancora una volta e cercò di calmare la sua mente.


‘Ok, calmiamoci. Non è necessario avere un correggiato leggendario per superare la 41° isola.’


Esatto. Grid non voleva un correggiato per il potere d’attacco. Aveva solo bisogno che un effetto casuale causasse un capovolgimento. Voleva un correggiato leggendario per l’evento speciale e per l’aumento delle statistiche, ma era meglio non diventarne ossessionati.


“Adesso farò pratica.”


Erano passate 21 ore dalla creazione del correggiato. Grid doveva di abituarcisi nel corso delle successive tre ore, fino a che la sua immortalità non si fosse ricaricata e Noe e Randy non fossero tornati.


***


La 41° isola.


“Fatti avanti.”


“…”


Il clone rimase confuso quando vide Grid che reggeva un correggiato. Dato che aveva il 100% delle abilità di Grid, gli parve strano che usasse quell’attrezzo.


[Correggiato Eterogeneo]


…


…


“…”


Il clone controllò le opzioni del correggiato e la scelta di Grid gli parve ancor più incomprensibile.


‘È un’arma inefficiente.’


Perché si è presentato con quello? Il clone se lo chiese, ma non ci rifletté a fondo. L’unica ragione per cui esisteva era di fare del male a Grid. Era inutile interrogarsi sul comportamento di qualcuno che sarebbe morto presto.


“Arte della Spada di Pagma.”


<i>Teong!</i>


Il clone avanzò. Era stupefacente quanto le ali di una farfalla. Stava per usare Collegamento.


<i>Pit!</i>


<i>Pipipipipit!</i>


Il clone sferrò rapidamente il suo attacco. Le affilate lame di energia sfrecciarono fuori dallo Spadone di Grid e puntarono verso Grid. 24 ore prima avrebbe evitato l’attacco e risposto. Ma adesso Grid aveva riacquistato il suo giudizio originale. Le spade che volavano verso di lui?


‘Non le fermerò!’


<i>Pepepepeok!</i>


Quando venne colpito da Collegamento, il sangue si diffuse attorno al corpo di Grid come una nebbia. Perché non aveva messo in atto nessun’azione difensiva? Per lanciare un rapido contrattacco. Grid non resistette all’attacco del nemico e agitò il correggiato.


<i>Hwiririk!</i>


“…!”


Lo sguardo del clone tremò. Esatto, era stato colpito. La velocità di Grid era incomparabilmente più elevata, lasciando il clone confuso.


<i>Peeeok!</i>


Il clone venne colpito in faccia dal correggiato. Si udì un suono, come di un cocomero esploso, e il sangue schizzò, ma era solo apparenza. I quattro sottili rametti sul correggiato erano così affilati che innescavano un sanguinamento, ma il danno era in realtà molto basso. Ma il danno era importante?


<i>Ssik!</i>


La bocca di Grid s’incurvò in un sorriso.


“Proviamolo per una volta!”


Il Correggiato Eterogeneo causò un effetto casuale quando colpì il bersaglio. Avrebbe potuto innescare un potenziamento o un depotenziamento. La cosa peggiore sarebbe stata fornire un potenziamento al bersaglio.


‘Un depotenziamento è inutile.’


Grid lo sapeva. Il clone era uguale a lui. Un depotenziamento non avrebbe avuto un grande effetto. Ciò nonostante, la ragione per cui Grid combatteva con il correggiato era perché credeva.


‘Avrà un effetto ben definito, non semplici depotenziamenti…!’


Per esempio, l’effetto di diminuire la salute del bersaglio ad 1 punto o incrementare il peso al massimo. Quegli effetti non erano classificati come depotenziamenti, per cui Grid non era in grado di resistere agli effetti fisici.


[L’effetto del Correggiato Eterogeneo è stato innescato!]


Il correggiato ebbe un effetto immediato dopo aver colpito il clone. Una luce lampeggiò una volta.


[Il potere d’attacco del bersaglio raddoppierà per 10 secondi.]


“…”


Grid aveva già deciso. Un bastardo sfortunato come lui, che dipendeva da un oggetto con effetti casuali; la probabilità di ottenere un esito positivo era come vincere alla lotteria. Ma quello era troppo.


‘Se raddoppia il potere d’attacco…!’


Grid indietreggiò quando lo spadone del clone cominciò a muoversi.


<i>Seokeok!</i>


“Kuak!”


Era un attacco base, ma il livello era quello di un’abilità. Grid tremò quando incassò un grosso danno. Tuttavia, non dimenticò di contrattaccare.


[L’effetto del Correggiato Eterogeneo è stato innescato!]


[La Salute massima del bersaglio triplicherà per 10 secondi.]


[L’effetto del Correggiato Eterogeneo è stato innescato!]


[Il danno inflitto dalle abilità del bersaglio aumenterà del 20% per 10 secondi.]


[L’effetto del Correggiato Eterogeneo è stato innescato!]


[Concede uno scudo per gli incantesimi al bersaglio.]


[L’effetto del Correggiato Eterogeneo è stato innescato!]


[Il bersaglio è stato colpito dallo stato silenzioso.]


[Il bersaglio ha resistito.]


“Ah, davvero!”


La rabbia di Grid salì alle stelle mentre la battaglia continuava.


<i>Pisik.</i>


Il clone lo derise. Era la prima emozione che mostrava.


“Bastardo…!”


Grid digrignò i denti. A prima vista, sembrava avesse perso la ragione. Ma la realtà era diversa. Grid l’aveva già anticipato ed era pronto a morire ancora un paio di volte. Continuò a colpire il clone e attivò l’effetto del correggiato.


Dall’altro lato, il clone era imprudente perché l’effetto del correggiato lo favoriva continuamente. Agiva da incosciente mentre Grid continuava ad agitare l’arma. Non evitò l’attacco di Grid, ma continuò a pressarlo.


[Hai subito un danno fatale!]


[Una leggenda non muore facilmente. Puoi resistere a tutti gli attacchi per 5 secondi con la salute al minimo.]


Alla fine, Grid si mise sulla difensiva. Per generare più effetti, cercò di velocizzare i suoi attacchi usando Oscuramento, Ira del Fabbro e Movimenti Rapidi, ma finì solo per aiutare il clone.


‘Non ho altra scelta che essere fortunato nella prossima sfida.’


Grid abbandonò quel gioco. Si schiarì la mente e brandì il coreggiato. Il clone non si preoccupò nemmeno di evitarlo. La probabilità che il correggiato lo minacciasse era alta quanto quella di trovare un ago in un pagliaio. In effetti, dimostrava che il clone aveva un’intelligenza artificiale molto sofisticata.


Il concetto di ‘caso’ era insignificante per lui. Il clone si stava prendendo gioco di lui.


<i>Peeok!</i>


“…!”


Immediatamente prima che l’immortalità passiva di Grid si esaurisse... Il clone fu sorpreso quando venne colpito in faccia, proprio quando lo scontro stava per terminare. Grid ne fu ancora più sorpreso.


[L’effetto del Correggiato Eterogeneo è stato innescato!]


[Cambiano i valori di Salute del bersaglio.]


“…!”


Il clone, confuso, cercò di tirar fuori una pozione in tutta fretta.


“Dove stai andando?”


Grid sorrise con soddisfazione e sferrò un calcio all’addome del clone. La sua Salute scese ad 1 ed entrò nello stato di immortalità.


“Non posso perdere quest’occasione.”


Dichiarò Grid ed evocò Noe e Randy. Il momento finale della lunga battaglia si stava avvicinando.


Legno ferro: varietà di legname caratterizzata da buone caratteristiche meccaniche, da notevole durezza e da densità elevata.


Battitura del grano: attività conclusiva del raccolto consistente nella separazione del grano dalla pula, svolta in passato con uno strumento agricolo detto correggiato e oggi con le trebbiatrici.


Traduzione di Martina Procida


Editing di Libusemumei
                                


                                



