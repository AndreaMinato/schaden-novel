---
weight: 392
title: Capitolo 392
pubDate: 2025-03-17T08:49:02.536Z
tags:
    - overgeared
---


Ooops! Mi è scappato un altro capitolo!


‘Lunga davvero…’


Grid era rimasto bloccato sulla 41° isola per cinque giorni. Fosse stato un giocatore comune, probabilmente sarebbe stato soddisfatto e avrebbe abbandonato l’isola nel momento stesso in cui avesse acquisito le sue nuove abilità.


Sarebbe stato normale. Quale giocatore al mondo avrebbe potuto sfidare ripetutamente la morte? Ce n’era forse 1 ogni 10000. Più il livello del giocatore era alto, più era cauto.


Ma Grid non era una persona comune. Era ossessionato dall’idea di superare il suo talento inadeguato ed era ostinato. Per Grid, arrendersi era un concetto da evitare ad ogni costo e quella era una delle forze trainanti che gli permetteva di stare fianco a fianco con dei geni.


‘Be’, è finita prima di quanto mi aspettassi.”


Non immaginava che l’effetto del Correggiato Eterogeneo avrebbe subito risolto la situazione. Pensava di dover affrontare la morte diverse volte. E invece ottenne il miglior risultato fin dal primo scontro.


‘Dio ha una coscienza.’


Forse Dio era dispiaciuto per aver mandato solo sfortuna a Grid e per una volta aveva fatto un’eccezione?


<i>Ssik!</i>


Grid sorrise mentre passava allo Spadone di Grid e si avvicinò al clone, che era nello stato immortale. Grid diffidava di Meditazione, dunque era grato per le azioni del clone.


“Arte della Spada di Pagma, Ondata di Assassinio Collegata.”


<i>Kwa kwa kwa kwang!</i>


La tecnica di spada entrò in azione e otto turbolente lame di energia assaltarono Grid. Grid aveva perso l’immortalità passiva, perciò il clone doveva ottenere un vantaggio in quei cinque secondi. Era quello che Grid si aspettava.


“Arte della Spada di Pagma, Ondata di Assassinio Collegata.”


Rispetto alle migliori intelligenze artificiali, il tasso di sviluppo delle sue abilità era piuttosto lento. Inizialmente, era stato difficile per lui usare Ondata di Assassinio Collegata, ma il potere della ‘previsione’ era fantastico. Grid aveva previsto che il clone avrebbe usato Ondata di Assassinio Collegato ed era riuscito a sferrarla nello stesso momento.


<i>Kwa kwa kwa kwang!</i>


La tempesta di spade inghiottì entrambi e si verificò una potente onda d’urto. La terra tremò e il mare si fece agitato.


“Noe! Randy!”


“Nyaang!”


“Sì!”


Sembrava che uno tsunami stesse per inghiottire l’isola. Noe e Randy volarono verso il clone nello stesso momento. Randy usò Collegamento, mentre Noe aprì la bocca e cercò di rubargli le statistiche. Ma il clone non era un avversario semplice.


“Oscuramento, Ira del Fabbro e Movimenti Rapidi.”


<i>Peeng!</i>


Il clone usò dei potenziamenti mentre un’esplosione di magia nera lo avvolgeva, ignorò Noe e Randy e puntò verso Grid.


“Kuk…!”


I movimenti erano fulminei. Grid barcollò all’indietro quando venne pugnalato al cuore con Iyarugt. Se lo tsunami non avesse coperto Grid e il clone nello stesso momento, una combo lo avrebbe finito.


<i>Kwa kwa kwang!</i>


Grid e il clone vennero spinti ai confini dell’isola dallo tsunami. Cambiò gli Stivali di Grid con gli Stivali di Braham e usò Volo per sfuggire al potere distruttivo del mare.


“Heok… Heok…”


Grid rise, fradicio, mentre cercava di riprendere fiato. Dall’altro lato, il clone si mostrò impaziente. Rimanevano meno di due secondi di immortalità.


“Missile Magico.”


<i>Pepepepepeng!</i>


Evocò le finte Mani di Dio e sparò quattro Missili Magici contro Grid. Allo stesso tempo, il clone usò Collegamento Trascendente. Sorprendentemente, Grid rispose con Rotazione. Perché usare Rotazione, una mossa incondizionatamente svantaggiosa per lui?


Il clone era confuso e cominciò anche lui ad usare Rotazione. Ma in quel momento…


<i>Pe-ng!</i>


“…!”


Un lampo di luce colpì il clone, che stava focalizzando la sua attenzione sull’incombente Collegamento Trascendente rafforzato. Da dove era venuto quell’attacco? Dal basso. Era venuto dal mare, dove si trovava il clone.


Un Missile Magico spuntò da quella direzione. Nel momento in cui si era verificato lo tsunami, Grid aveva lasciato una delle Mani di Dio nel mare e aveva atteso quel momento.


“Ack…!”


Il clone barcollò. Aveva un colorito pallido e tossiva sangue. Era una situazione incredibile per lui. Piazzare oggetti per sfruttare a proprio vantaggio la conformazione del terreno e usare un’abilità per attirare l’attenzione? Era ridicolo che Grid avesse intimidito il clone con un trucco del genere.


“Non sono migliorato? È tutto grazie a te. Tu hai aiutato molto nel mio progresso.”


Grid sferrò il colpo fatale.


“Kuaaaaak!”


Il clone urlò di rabbia mentre si trasformava in luce grigia.


[Hai vinto la lotta contro te stesso!]


[Sei riuscito a superare la 41° isola!]


[Hai ottenuto 1 punto livello abilità come ricompensa per il completamento della missione.]


Grid perse un immenso 61.2% di esperienza sulla 42° isola. Come risultato, il suo livello scese a 305. Avrebbe dovuto cacciare per almeno 20 giorni per recuperare quel 61,2% di esperienza. La perdita di tempo era enorme.


Ma Grid non pensava di aver ricevuto alcun danno. Aveva ottenuto abilità forti come Ondata di Assassinio Collegata e Cuspide Assassina, così come una ricca esperienza di combattimento.


“Molto bene.”


Era una forza che andava oltre il concetto di livello. Un nobile orgoglio si leggeva nel sorriso di soddisfazione di Grid. Una finestra di notifica spuntò davanti a Grid.


[Hai superato i tuoi limiti e sei di un passo più vicino a diventare una leggenda.]


[Hai ottenuto uno dei pezzi nascosti ‘Abilità Sigillata’ del Discendente di Pagma.]


[Hai ottenuto l’abilità ‘Occhi del Fabbro’.]


Fino a quel momento, Grid aveva ottenuto tre pezzi nascosti. Il primo gli aveva donato una riduzione del 10% del tempo di ricarica delle sue abilità e Modifica Oggetti. Dal secondo pezzo aveva ottenuto Combinazione Oggetti e dal terzo Potenziamento dei Minerali.


‘Da allora, è passato parecchio tempo…’


Occhi del Fabbro? Grid tremò per l’aspettativa mentre controllava la descrizione dell’abilità.


[Occhi del Fabbro]


Quando osservi l’oggetto bersaglio puoi vedere alcune delle sue abilità e opzioni. Questa abilità è limitata agli oggetti equipaggiati.


*Più sei vicino all’oggetto bersaglio, migliore sarà il potere di analisi.


“In breve… È un’abilità di analisi dell’oggetto che si applica ad oggetti che non possiedo.”


Ad esempio, avrebbe potuto dare un’occhiata all’armatura e all’arma del nemico?


“…?”


A che serviva quell’abilità? A che serviva controllare gli oggetti? Grid ci pensò su per un momento e, con un po’ di ritardo, si sentì elettrizzato.


“Heok, non è un’abilità grandiosa?”


Era una truffa bella e buona essere in grado di vedere i dettagli degli oggetti del nemico. Perché? Avrebbe potuto bloccare in anticipo gli assi vincenti nascosti negli oggetti del nemico e sfruttarne le debolezze.


“Kuoh…”


Grid strinse i pugni, tremando. Non riusciva a contenere la sua gioia.


“Mi piace quando Grid è felice.”


“Anche a me, nyang.”


Noe e Randy risero e Grid li carezzò sulla testa. Sticks sorrise, guardando il gruppo dei tre. C’era un fatto che Grid aveva trascurato. Il suo clone era morto nello Stato di Oscuramento. Il Grid attuale non immaginava che quella variabile lo avrebbe messo in una situazione divertente e positiva.
<p style="text-align: center">***</p>




[Punto Livello Abilità]


Aumenta il livello di una specifica abilità del 100%.


“Um.”


Innalza il livello di qualunque abilità?


Non sarebbe stato male innalzare il livello di potenti abilità di fusione come Ondata di Assassinio Collegata, Cuspide Assassina, Collegamento Trascendente e Assassinio Collegato. Sfortunatamente, le abilità di fusione non avevano il concetto di livello.


Erano così potenti da essere considerate già abilità complete.


‘È meglio incrementare il livello di Assassinio.’


No, forse non era il caso. Grid non poteva decidere con troppa fretta.


‘Potrebbe essere una buona idea aumentare il livello di Maestria del Fabbro Leggendario.’


Era difficile scegliere in quel momento. Grid decise di conservare il punto abilità e di non usarlo frettolosamente. Poi Sticks si avvicinò.


“Vuoi proseguire sulla prossima isola?”


Grid annuì senza esitazione.


“Certo.”


Mancavano 36 giorni alla Competizione Nazionale. Prima dell’evento, Grid aveva in programma di conquistare tutto l’Arcipelago di Behen, perciò affrettò il passo.


[Sei arrivato sulla 42° isola.]


[Sei arrivato sulla 43° isola.]


[Sei arrivato sulla…]


Sembrava che le prove per superare se stesso fossero finite. Sulle isole dalla 42° alla 49° trovò missioni ordinarie, come cacciare mostri e sconfiggere boss.


‘È rassicurante.’


I mostri che risiedevano nelle isole dalla 40° in su non erano deboli. Erano semplici solo in confronto allo scontro col suo clone. Perciò, il momento di Grid continuò finché non raggiunse la 50° isola.


***


Braham, che aveva imparato a padroneggiare la magia essendo un diretto discendente di Shizo Beriache. Alla fine, era stato considerato una leggenda ed era stato vicino ad ottenere il titolo di più potente. E adesso allora? Dopo aver perso il suo corpo ed essere diventato un’anima, era misero e debole. Non riusciva più a ritrovare la gloria del passato.


[Maledizione…! Maledizione!]


Il primo grande demone, Baal. Il collaboratore di quel mostro era una delle poche persone in grado di combattere con un drago. A Braham causavano guai ogni volta.


[Non può succedere di nuovo, questa volta.]


Braham era andato a cercare il suo corpo sigillato nel Sepolcro della Spada, solo per essere poi indebolito da Agnus. Provava un’immensa irritazione per il fatto che la sua anima avesse perso forza e finalmente si ricordò di Grid.


[Il Discendente di Pagma sarà in grado di farlo.]


Come Pagma, aveva il potere di un grande demone.


<i>Pa-at!</i>


L’anima di Braham spremette tutto il potere magico rimasto e attivò la magia di localizzazione su tutto il continente. Per trovare Grid. 


Traduzione di Martina Procida


Editing di Libusemumei
                                        



