---
weight: 3950
title: Capitolo 395
pubDate: 2025-03-17T08:49:02.537Z
tags:
    - overgeared
---


‘Un’area giochi creata da Pagma?’


Questo luogo chiamato Arcipelago Behen, la Sala d’Onore non esisteva già da lungo tempo? La tempistica non era esatta per dire che Pagma lo avesse creato.


‘Non dirmi.’


Significava che Pagma aveva creato l’Arcipelago Behen ‘Contaminato’?


‘In altre parole, la persona che ha contaminato l’Arcipelago Behen è Pagma?’


Pagma veniva sempre coinvolto attraverso Braham. Grid non si fidava del grande mago al 100%, ma aveva dei buoni presentimenti nei suoi confronti. 


“E perché dovrei di nuovo accettare la tua anima? Non sei riuscito a recuperare il tuo corpo originale?”


No, cosa rappresentava ciò? Non aveva detto che sarebbe stato resuscitato se Grid gli avesse creato il Recipiente dell’Anima?


<i>Jjejeong! Jjang!</i>


L’attacco violento delle corone dorate continuava mentre Grid poneva le sue domande a Braham. Non era semplice reagire alle mazze delle quattro corone dorate, e il fabbro leggendario non poteva fare affidamento sulle Mani Divine. Il livello di padronanza della spada delle Mani Divine non poteva far fronte agli eccezionali movimenti delle corone dorate di livello 380.


Braham diede un suggerimento al giovane in difficoltà.


[Le corone dorate sono essere parassiti che usano altri mostri come corpo ospite. Siccome non esiste un limite al controllo del corpo ospite, le loro statistiche generali sono migliori di quelle di altri mostri dello stesso livello. Con le tue abilità attuali non sarà facile sopraffarli, perciò accetta la mia anima.]


“Dire cose senza senso col mio corpo, pensi che lo accetterò di nuovo? Non parlare a vanvera, rispondi alle mie domande.”


Grid aveva sofferto molto per le parole arroganti ed esuberanti uscite dalla sua bocca quando aveva accettato l’anima di Braham, e non voleva che si ripetesse di nuovo la stessa esperienza. Prima di tutto, lo metteva a disagio il non avere il controllo del suo corpo.


<i>Peeng!</i>


Il fabbro limitò momentaneamente i movimenti delle corone dorate con l’Arte della Spada di Pagma, Restrizione e, contemporaneamente, lanciò i Missili Magici in direzione del parassita che aveva davanti. Il bersaglio colpito urlò, ma non morì.


“Kakakakak!”


“Ugh!”


Era proprio come aveva detto Braham.


Le corone dorate non si preoccupavano della salvezza del mostro ospite.


Mostrava dei movimenti che ne superavano i limiti, senza dare importanza al se i muscoli o le giunture fossero danneggiati. Le braccia agitavano la mazza come un ventilatore elettrico e le ossa che sporgevano dai gomiti rotti venivano usate come armi, confondendo Grid in molti modi.


[A quelle futili domande che hai, riceverai naturalmente una risposta se mi accetterai. Inoltre, potrai superare facilmente questa crisi.]+


[È stata creata una missione.]


[Grande Mago Leggendario]


★ Missione Segreta ★


Braham non è riuscito a recuperare il suo corpo originale. Vuole rimanere in uno spazio sicuro finché non avrà recuperato il suo potere magico esaurito, e ha scelto il tuo corpo per essere quello spazio.


Se accetterai l’anima di Braham, otterrai una potente forza.


Ricompensa per l’Accettazione della Missione: aumento del 50% dell’affinità con Braham. Ottenimento della seconda classe leggendaria ‘Grande Mago Leggendario’.


‘Seconda classe leggendaria?’


La mente di Grid fu scossa come se colpita da un martello. Era un’offerta veramente scioccante. Avrebbe ottenuto una seconda classe difficile da acquisire, in più leggendaria? Esisteva qualcuno al mondo che potesse godere di una tale grande fortuna?


‘Questo è un sogno, vero?’


Da quando Huroi era stato il primo ad ottenere una seconda classe, si diceva che fossero meno di 100 gli utenti riusciti nella sua stessa impresa. La maggior parte aveva ricevuto una seconda classe di tipo normale, mentre il numero di persone che ne aveva ricevuta una di grado maggiore si potevano contare sulle dita di una mano. Una seconda classe leggendaria era un territorio inesplorato.


Lui, però, era in grado di ottenerla.


‘Un fabbro leggendario e un grande mago leggendario...!’


Grid tremò.


Sticks, che era rimasto in silenzio, gli diede un avvertimento.


“Grid, forse non lo sai, ma in realtà Braham è un vampiro, non un essere umano. Inoltre, è uno dei nove diretti discendenti di Beriache. Non farti fuorviare da lui soltanto perché è una leggenda. Potresti diventare il suo corpo ospite, proprio come i mostri delle corone dorate.”


L’elfo parlò seriamente. Grid lo fissò con fare misterioso.


“L’uomo che ha osservato in silenzio mentre venivo attaccato dalla corone dorate adesso sta dicendo la sua.”


Adesso il giovane conosceva l’identità di Braham, ma il grande mago lo aveva aiutato, quindi non aveva sentimenti negativi verso di lui. E se pure non fosse umano? Grid ne aveva passate tante, troppe per avere pregiudizi nei confronti di una persona soltanto per la specie di appartenenza.


Sticks era imbarazzato.


“Mi definiscono saggio, ma non so tutto. Non sapevo nulla delle corone dorate, per cui non ero in grado di darti dei consigli. Non l’ho fatto con cattive intenzioni.”


“Non devi essere così serioso. Non sto cercando di liquidarti.”


Grid non prestò più attenzione all’elfo. Evocò Noe e Randy e cominciò ad attaccare le corone dorate mentre discuteva con l’anima di Braham.


“Braham, se accetto la tua anima, muoverai anche liberamente il mio corpo come l’ultima volta?”


Se così, non poteva accettare questa missione segreta, anche desiderando la seconda classe leggendaria. La cautela dell’attuale Grid non era paragonabile a quella del passato. Braham lo ammirò interiormente mentre rispose.


[No, la tua carne sarà puramente tua se mi accetterai. Non prenderò possesso del tuo corpo a meno che non sarai tu a volerlo.]


“E’ un legame spirituale?”


Una volta accettata l’anima del grande mago, Grid sarebbe stato in grado di condividere con lui i suoi pensieri e comunicare. Era un’esperienza misteriosa sotto molti aspetti. Braham non era al 100% affidabile, perciò era giusto designare un limite.


[In questo esatto momento, sono molto debole. Se comunicassi con te spiritualmente, è probabile che venga influenzato ed assorbito da te. Un legame… Non esiste a meno che non prenda possesso del tuo corpo.]


Aveva ricevuto una risposta soddisfacente. Grid annuì e chiese ancora.


“Quale sarà la durata della tua permanenza?”


[Minimo un anno.]


“Dammi una risposta precisa. Fino a quanti anni?”


[...Quattro.]


Da uno a quattro anni. Significava che Grid avrebbe tenuto la seconda classe leggendaria per quel lasso di tempo e, ovviamente, secondo il tempo di Satisfy. Il giovane giocatore era un po’ deluso.


‘E’ troppo poco.’


Sarebbe stato difficile da sopportare, se un giorno perdesse potere improvvisamente. Non sarebbe meglio ignorarlo sin dall’inizio? Braham notò la preoccupazione dell’erede di Pagma e tentò.


[Pensi che non otterrai nulla da me? Potrai apprendere da me tutti i tipi di magia e conoscenze. Non rappresenta solo questo un beneficio?]


“...Okay.”


Non aveva motivo per rifiutare. Sticks cercò di fermarlo, ma fu inutile.


“Grid, non sai quanto atroce sia la razza dei demoni...?”


“Demone o umano, non importa. Voglio diventare più forte.”


La ragione per cui il giocatore coreano era così devoto a Satisfy, nonostante facesse abbastanza soldi, era per provare il valore della sua esistenza. Per potersi allontanare maggiormente dal suo detestato passato, Grid puntava sempre più in alto. 


Il suo primo obiettivo era vincere tre medaglie d’oro alla Competizione Nazionale, perché voleva essere riconosciuto ancora una volta. In particolare, a coloro che lo avevano tormentato, voleva dimostrare che stava vivendo bene. Per farlo, aveva bisogno di sorpassare la montagna rappresentata dalla persona di Kraugel. 


“Braham, accetterò la tua anima.”


[Saggia scelta.]


Flash!


L’anima del grande mago venne risucchiata nel petto di Grid, ed una finestra di notifica gli comparve davanti.


[Sei diventato un tutt’uno con l’anima di Braham.]


[È stata acquisita la seconda classe ‘Grande Mago Leggendario’.]


[Sei il primo giocatore ad ottenere due classi leggendarie!]


[È un risultato incredibile!! Hai ottenuto il titolo ‘Assaggio dei Miti’!]


[Assaggio dei Miti]


Requisito minimo per portare la tua classe alla classificazione ‘Mitica’.


Il titolo in sé non possiede alcun effetto.


‘Mito...!’


La maggior parte dei giocatori già ne erano a conoscenza. La classificazione più all’alta all’interno di Satisfy era quella mitica, non leggendaria. Erano al corrente di ciò perché esistevano vari tipi di oggetti di classe mitica, inclusi i tre artefatti divini della Chiesa di Rebecca. 


Ma chi lo avrebbe mai immaginato? Un giocatore poteva, in realtà, raggiungere la classificazione mitica.


‘Nemmeno Lauel lo sapeva.’


Provava un gran senso di raggiungimento ad aver ottenuto questa nuova informazione prima di chiunque altro. Una finestra di notifica comparve davanti a Grid, ma il suo contenuto...


[Hai appreso tutte le magie di Braham.]


[Hai fallito a causa della scarsa intelligenza!]


[Per poter padroneggiare la magia di Braham, devi aumentare la tua intelligenza.]


[Per poter fornire all’anima di Braham un interrotto potere magico e ripristinarlo, devi aumentare la tua intelligenza.]


[Sei punti esperienza verranno obbligatoriamente investiti in intelligenza ogni volta che aumenti di livello.]


[E’ stata generata l’abilità ‘Assimilazione’.]


[Assimilazione]


Risveglierà nel tuo corpo la coscienza sopita di Braham e diventerete un tutt’uno.


In quel momento, la tua classe verrà convertita in ‘Grande Mago’ e il controllo del corpo verrà trasferito a Braham.


Durata dell’Abilità: 3 minuti.


Tempo di Ricarica dell’Abilità: 10 giorni.


“...?”


Aveva ottenuto una seconda classe leggendaria, ma perché il risultato non sembrava buono? No, non lo era.


“%$(#!!”


La cosa puzzava. Aveva ottenuto 10 punti statistica per livello, 6 dei quali sarebbero stati obbligatoriamente investiti in intelligenza? Naturalmente Grid bestemmiò. Non riusciva a controllare la sua rabbia, quindi Sticks gli chiese con espressione agitata.


“Braham ti ha ingannato? Un demone non è qualcuno che dovresti incontrare.”


“...”


Il rapporto fra gli elfi che volevano mantenere l’equilibrio del mondo e i demoni che volevano distruggerlo era il peggiore. Grid continuò ad ignorare le affermazioni di Sticks, poiché aveva un pregiudizio nei confronti del grande mago. 


‘Non sono stato ingannato.’


Era stata colpa sua per non aver chiesto quali penalità avrebbe ricevuto nel caso avesse accettato l’anima di Braham.


‘Ad esempio, ho già avuto l’esperienza di tornare al livello 1 dopo essere diventato Erede di Pagma...’


Nonostante ciò, non lo rimpiangeva, poiché ottenere una seconda classe leggendaria non aveva prezzo. Non aveva mai pensato che fosse possibile.


“Prima di tutto, devo testare la forza di Braham.”


Il tempo rimanente per completare la missione della 51° isola era solo di 8 minuti e 35 secondi, e aveva bisogno di cacciare 10 corone dorate. Era una sfida impossibile per Grid da solo, anche una volta evocati Noe e Randy.


‘Ma se usassi le abilità di Braham?’


“Assimilazione.”


Sururuk.


Le ampie spalle e le possenti braccia di Grid cominciarono gradatamente a mutare. Il profilo del mento si fece affusolato, e i capelli da neri a bianchi come la neve.


“...Kukukuku, fallire nel cacciare simili mostri. Li brucerò insieme all’intera isola.”


Era la versione di Grid dai capelli bianchi che aveva catturato i cuori delle donne e portato la 5° Ondata Coreana in Giappone. Questo era certamente...


“Sfera di Fuoco.”


[La magia non può essere evocata a causa della statistica ‘intelligenza’ troppo bassa.]


“...”


La prima volta che Grid aveva accettato l’anima di Braham, era pieno di potere magico. Allora adesso?


‘...Merda, è così.’


Adesso Grid voleva piangere per il compenso della missione nascosta. Sotto molti aspetti, ne era rammaricato.




Traduzione di MoonRoro 29


Editing di Libusemumei
                                


                                



