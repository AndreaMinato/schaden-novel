---
weight: 3960
title: Capitolo 396
pubDate: 2025-03-17T08:49:02.537Z
tags:
    - overgeared
---


<strong>Un altro capitolo sponsorizzato! Grazie!</strong>






Arcipelago Behen, 51° isola.


Quattro corone dorate stavano affrontando il Grid albino.


“Sfera di Fuoco! Sfera di Fuoco! Sfera di Fuoco!”


[La magia non può essere evocata a causa della statistica ‘intelligenza’ troppo bassa.]


[La magia non può essere evocata a causa della statistica ‘intelligenza’ troppo bassa.]


[La magia non può essere evocata...]


“...”


Ci aveva provato ancora, ma il risultato era stato sempre lo stesso. Il Grid albino, no, Braham, non poteva accettarlo.


“Com’è possibile? Quanto può essere stupido il tuo cervello per riuscire a sbagliare anche la formula della Sfera di Fuoco?”


Grid rispose stizzito.


‘Il mio cervello non è male!’


Era vero. Se avessero usato la scala della ‘statistica intelligenza’ per determinare un valore buono o pessimo, quella di Grid non era male. Per quale motivo? Il Mantello di Malacus aumentava l’intelligenza dell’indossatore di 200 punti, e gli Orecchini di Quarzo Nero la aumentavano del 15%, arrivando ad avere quasi 1,200 punti in quella statistica.


L’influenza degli oggetti risultava incredibile. Quale fabbro al mondo avrebbe più di 1000 punti in quella statistica? No, non fra i fabbri. Al momento, Grid era al livello 3015, e fra gli altri utenti al suo stesso livello era estremamente raro trovarne con più di 1000 punti in intelligenza, a meno che non fossero maghi o cervelloni.


In altre parole, Grid era più intelligente della media. Ancora una volta, il fabbro leggendario era stato intelligente usando i valori della statistica come metro di paragone, ma Braham lo considerava al livello di un idiota.


“Che sciocco.”


Gli incantesimi magici di Braham potevano essere divisi in 10 livelli, essendocene di vario tipo ed utilizzo. Tuttavia, l’intelligenza attuale di Grid gli permetteva di poter usare soltanto la magia più bassa di 10° livello. Il grande mago non poteva usufruire nemmeno di Sfera di Fuoco, una magia di livello 9? La sua Sfera di Fuoco non era come quelle comuni, ma una versione potenziata, dalla complessa formula impossibile da completare con l’attuale intelligenza del suo giovane ospite.


“La tua intelligenza è un mezzo per superare una crisi, ma è come se fossi entrato nel corpo di una puzzola.”


‘...C-cosa?’


Perché continuava ad essere incolpato per non essere in grado di utilizzare la magia? Grid pensava che fosse assurdo, tanto che riusciva ad esprimersi per bene a parole.


Braham spiegò, “Al momento, la maggior parte della mia anima è sopita nel tuo corpo. Io sono soltanto un frammento di quell’anima. Devo prendere in presto le tue capacità intellettive e il tuo potere magico per utilizzare la magia, ma non ho risorse al tuo stato attuale.”


“Eek...!’


La rabbia di Grid toccò il cielo. Aveva accettato l’anima di Braham per diventare più forte, ma in realtà si era soltanto infuriato di più. Viveva davvero una vita maledetta, e non c’era alcun modo per risolvere la situazione.


‘Allora ha un qualche significato averti accettato?’


“Vediamo?”


Braham annuì semplicemente all’agitato ospite. Il suo fare tranquillo rendeva Grid ancora più rabbioso.


‘Dannazione! Che diavolo è questo?’


Grid bestemmiò ed urlò.


“Kieeek!”


“Kyaak!”


Improvvisamente, l’umore delle corone dorate cambiò e assaltarono Grid. L’aspetto di quest’ultimo era diverso da quello di prima, ma giudicarono fosse comunque facile da battere. Il fabbro leggendario voleva piangere.


‘Morirò così?’


Il contatore della durata di Assimilazione, l’inutile abilità in cui il miracolo 1+1 equivaleva a 0, segnava 2 minuti e 30 secondi rimasti. Grid aveva concesso il controllo del suo corpo a Braham, perciò pensò che sarebbe morto poiché non poteva affidarsi agli oggetti o a Noe e Randy.


Il mago leggendario lesse nella mente del suo spaventato corpo ospite.


“Devo sembrarti davvero divertente.”


Fra le leggende, Braham era speciale. A differenza delle altre leggende di origine umana, le sue abilità erano soverchianti, inoltre era stato abbastanza unico da portare la scienza della magia ad un altro livello.


“Pensi che questo corpo verrà colpito dagli ibridi?”


‘...!’


Grid era più che scioccato. La visione di Braham delle quattro corone dorate in corsa era diversa dalla propria.


“Missile Magico.”


<i>Peng!</i>


<i>Pepepeng!</i>


Il grande mago; un leggendario grande mago era su un piano differente. La descrizione dell’abilità ‘Missile Magico (Potenziato)’ diceva che aveva un tempo di ricarica di 5 secondi, ma Braham era in grado di spararne quattro senza scarto di tempo.


“Kuwek!”


Le corone dorate vennero precisamente lacerate e i mostri si fermarono per il dolore. Braham non gli diede tregua.


“Missile Magico.”


<i>Pepeng!</i>


<i>Pepepepeng!</i>


Usò soltanto Missili Magici, ma la loro potenza fu efficace abbastanza. Braham si trovava nello stato di assimilazione, in altre parole, la classe di Grid era quella di Grande Mago. Il suo Missile Magico era al 10° livello e il potere era imparagonabile a quello del Missile Magico del fabbro.


Finalmente...


[La corona dorata è stata sconfitta.]


[Hai ottenuto 13.498.000 punti esperienza.]


[La corona dorata è stata sconfitta.]


[Hai ottenuto 13.498.000 punti esperienza.]


[La corona dorata...]


...


...


Le corone dorate. Le corone dorate che emettevano luce per attirare i mostri.


Utilizzavano i mostri attratti come corpi ospiti ed erano in grado di esercitare uno schiacciante potere combattivo, avendo però un’unica debolezza. La loro salute era poca a differenza di quella di mostri dello stesso livello.


Grid era pieno di gioia vedendo che quelle creature non riuscivano a sopportare il bombardamento di Missili Magici di livello master.


‘Potrebbe essere possibile!’


Pensò che sarebbe potuto riuscire a completare la missione della 51° isola.


‘Mancano 7 minuti e 34 secondi al termine della missione.’


Assimilazione sarebbe scomparsa tra 1 minuto e 59 secondi. Braham sarebbe riuscito a sconfiggere 6 corone dorate in quel lasso di tempo? Grid avrebbe atteso, e il grande mago cercò di essere all’altezza delle aspettative del suo corpo ospite. Usò Localizzazione Magica (Potenziata) per cercare in quale zona dell’isola fossero ubicati i mostri parassiti, poi lanciò Missili Magici verso di loro.


<i>Pepepepeng!</i>


“Kyaak!”


‘Wow.’


Ancora una volta, Grid provò ammirazione.


Nel caso del giovane, trovava difficile colpire con Missile Magico quattro bersagli 50 metri davanti a lui. Al contrario, Braham aveva colpito con precisione le corone dorate 200 metri più avanti.


‘Fantastico.’


Sei corone dorate da qualche parte nell’isola furono colpite e si radunarono attorno al grande mago. Grid tremò al pensiero dell’avvicinarsi della riuscita della missione.


‘Merda, non ho più mana.’


“...?”


Al livello 300, ogni punto di intelligenza gli donava 6 mana. Grid aveva 1193 punti di intelligenza, per 7158 mana. Il Missile Magico (Potenziato) costava 350 mana, mentre Localizzazione Magica (Potenziata) 2000. Braham non stava scherzando dicendo che aveva finito il mana.


Grid guardò le sei corone dorate avvicinarsi e gridò.


‘Un grande mago che non riesce nemmeno a controllare a dovere il suo mana?’


“E’ la prima volta che mi trovo con una così piccola quantità di mana, perciò ho fatto uno sbaglio.”


‘Merda! Non perdere tempo a trovare delle scuse. Bevi una pozione di mana!’


Le abilità di Grid avevano un alto tasso di consumo, e di conseguenza, portava sempre delle pozioni di mana con sé. 


<i>Click.</i>


Braham trovò le pozioni mana nell’inventario del suo corpo ospite e ne estrasse una. Non era la pozione mana avanzata che costava 20 pezzi d’oro l’una, bensì la super pozione di mana prodotta dalla facoltà di alchimia di Reidan (che non aveva ancora un prezzo?).


‘No, cosa stai...?’


Infatti, anche pozioni mana avanzate erano un lusso per Grid. Il mana ripristinato da una di queste pozioni era superiore alla totalità di mana da lui posseduta. Tuttavia, il motivo per cui il fabbro leggendario le possedeva era perché scarseggiavano le pozioni di mana intermedie. Ad ogni modo, per Grid che soffriva ogni volta che beveva una di quelle pozioni, non poteva sopportare che Braham bevesse una super pozione. Provò addirittura odio.


‘Tu...! Cosa stai facendo?’


Una pozione mana avanzata costava più di un pollo, ma quelle super erano almeno 10 volte più costose. Braham fece spallucce, e Grid non poté credere alla scena davanti ai suoi occhi.


“Ho gusti di lusso.”


‘Cosa...? E’ uguale!’


Grid provò rabbia e fastidio. Mentre il suo rimorso si faceva più intenso, Braham dimostrò il suo valore.


“Missile Magico. Missile Magico. Missile Magico.”


Era un solo tipo di incantesimo. Grazie a questo, Grid riuscì a completare in sicurezza la 51° isola.


[Hai ottenuto 1900 punti sfidante.]


[Il cancello per la 52° isola si è aperto.]


[Sei salito di livello.]


[Essendo un giocatore con una seconda classe, riceverai un livello in più come bonus. Hai ottenuto 12 punti statistica.]


[6 punti statistica verranno obbligatoriamente investiti in intelligenza.]


[La durata di Assimilazione è terminata. L’anima di Braham rimarrà dormiente per 10 giorni.]


“...”


Grazie a Braham, era stato semplice completare l’isola e raggiungere il livello 305. Tuttavia, non riusciva a provare nemmeno un briciolo di felicità.


Grid giurò.


‘Non dovrò evocarlo in futuro.’


Il giocatore coreano pensò che sarebbe potuto morire se avesse dovuto affrontare spesso il grande mago, ma era anche vagamente cosciente di una cosa. Braham aveva una grande affinità con lui. Le sue parole, il suo tono e le sue espressioni erano molto più addolcite rispetto al passato.


‘A poco a poco rivelerà i segreti di Pagma.’


Grid ottenne la solida assicurazione rappresentata dall’anima di Braham, perciò il suo volto si fece luminoso nonostante aver sprecato punti in intelligenza. Mancavano esattamente 30 giorni in tempo reale alla Competizione Nazionale.


Traduzione di MoonRoro
Editing di Libusemumei
                                


                                



