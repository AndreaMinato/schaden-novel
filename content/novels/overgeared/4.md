---
weight: 4
title: Volume 1 - Capitolo 4
pubDate: 2025-02-27T07:44:20.587Z
tags:
    - overgeared
---


‘Il livello sotto zero non deve essere un bug’.


I numeri nella parentesi, di fianco al livello, indicavano la mia attuale esperienza e l'ammontare di quella richiesta per raggiungere il livello successivo. L'esistenza di questi numeri stava a significare che potevo aumentare di livello. Nel peggiore dei casi, ero preoccupato di non poter salire di livello a causa del bug.


‘Sono felice che non sia un bug...’


Mi sentii comunque infastidito. Pensai alla situazione: inizialmente il mio livello era oltre il 70, ma ora era più basso di quello di un nuovo giocatore che si era appena creato il personaggio.


‘Devo resistere.’


Mi preparai. Sarebbe servito del tempo, ma potevo aumentare di nuovo il mio livello. Il motivo per cui iniziai a pensare in maniera positiva era dovuto alle qualità della mia professione e del titolo. Non sapevo nulla sulla creazione degli oggetti, perciò non sapevo dire quale fosse la probabilità di aggiungere ulteriori opzioni, ma era comunque buono poterlo fare.


‘La probabilità di miglioramento aumenterà’.


In Satisfy, gli oggetti potevano essere migliorati fino a +10.


Tuttavia, il costo dei materiali necessari per il miglioramento era esorbitante. Inoltre, più erano alti i gradi di miglioramento e la classificazione dell'oggetto, più bassa era la probabilità che il miglioramento stesso avesse successo. In più, se questo avesse avuto successo, il valore aggiunto sarebbe stato di +1; mentre se avesse fallito, il valore sarebbe stato di -3. Il prezzo degli oggetti con un miglioramento a +6 sarebbe aumentato esponenzialmente.


‘Non so di quanto sia aumentata la probabilità, ma posso essere speranzoso di ottenere un gran mucchio di soldi?’


Le caratteristiche di entrambe le classi che avevo nominato erano alquanto invitanti. Tuttavia, il maggior interesse era rivolto al fatto che tutti gli oggetti potevano essere indossati incondizionatamente. Questo era un valore irragionevole. In base alle penalità che sarebbero state applicate, questo attributo avrebbe potuto rompere l'equilibrio del gioco.


‘Non è un attributo di una classe disonesta?’


La maggior parte degli oggetti di equipaggiamento, in Satisfy, prevedevano la soddisfazione dei requisiti per l'utilizzo. Se queste condizioni non venivano rispettate, l'oggetto non poteva essere indossato. Per questo motivo, ogni livello aveva delle forti limitazioni. Ma questo non si applicava a me, per la natura della mia classe.


‘Davvero?’


Aprii l'inventario.


[Spadone di Mamon]


Classificazione: Epica


Tenuta: 88/204                 Potere d’Attacco: 178~301         Velocità di Attacco: -16%


- Ulteriore danno elementale acqua sarà aggiunto a tutti i colpi critici.


Questa è la Grande Spada posseduta dal guardiano del Lago Pamian, Mamon. Per l'influenza del lago, questa spada gode di una forte aura acquatica.


Requisiti per l'uso: Livello 65 o superiore, più di 260 di forza, più di 150 di stamina.


Peso: 1,050


[Armatura di piastre di Mengel]


Classificazione: Raro


Tenuta: 51/180                 Difesa: 165         Velocità di Movimento: -2%


* Forza +10


Questo è un oggetto realizzato dal fabbro Mengel nella città fortificata di Patrian. Con esso, la difesa è migliorata e il peso diminuisce. Colui che indossa questo oggetto può percepire la grande determinazione di Mengel.


Requisiti per l’uso: Livello 60 o superiore, più di 180 di forza.


Peso: 1,203


Le mie statistiche attuali non soddisfacevano i requisiti richiesti dallo Spadone di Mamon o dall’Armatura di Piastre di Mengel. In altre parole, una persona normale non sarebbe stata in grado di indossare nessuno dei due oggetti. Ma io ero l’eccezione.


[Grazie alle caratteristiche della tua classe, hai equipaggiato Spadone di Mamon.]


[Viene applicata una penalità poiché i requisiti dell’oggetto non sono soddisfatti.]


[Il potere di attacco della Grande Spada di Mamon è diminuito del 30%. Verranno applicati solo metà degli effetti opzionali.]


[Grazie alle caratteristiche della tua classe, hai equipaggiato l’Armatura di Piastre di Mengel.]


[Viene applicata una penalità poiché i requisiti dell’oggetto non vengono soddisfatti.]


[La difesa dell’Armatura di Piastre di Mengel diminuirà del 20%. Verranno applicati solo metà degli effetti opzionali.]


[Le penalità si ridurranno se la tua comprensione dell’Armatura di Piastre di Mengel aumenta]


“Incredibile…”


Satisfy raramente offriva oggetti che non prevedessero requisiti per l’utilizzo. Ricordavo che il set di oggetti da principiante non avesse condizioni d’utilizzo. Non lo ricordavo esattamente, ma nel caso dello spadone che ricevevano i principianti al livello 1, il potere d’attacco era 5~13 e la difesa dell’armatura iniziale era di 7.


Ma ora potevo usare un’arma con un potere d’attacco che andasse almeno da 124 a 210 e la difesa a 132, al livello uno.


‘Non sarà sorprendentemente facile recuperare il mio livello?’


Non importava quanto fosse basso il mio livello, potevo cacciare i mostri intorno al livello 20 con solo il potere d’attacco dello Spadone di Mamon. Grazie all’Armatura di Piastre di Mengel, non avrei ricevuto alcun danno dai mostri di basso livello.


In altre parole, avrei potuto cacciare i mostri molto più velocemente e più facilmente degli altri giocatori al mio stesso livello, grazie all’effetto dell’oggetto. Questo si sarebbe direttamente riscontrato nell’aumentare di livello alla velocità della luce.


‘Il sistema base delle penalità prevede che gli oggetti rari abbiano una diminuzione del 20% nelle abilità di base, mentre quelli epici del 30%. Vengono applicati solo metà degli effetti di un oggetto…’


Le penalità erano sorprendentemente piccole. Gli oggetti unici e leggendari sarebbero stati soggetti a maggiori penalità, ma a questo punto, si trattava di un’abilità sufficientemente fraudolenta.


“Questa è una classe leggendaria…! Ma cos’è la comprensione?”


Per il mio entusiasmo, mi accorsi dopo della parte riguardo la ‘comprensione’ che apparve nella finestra di notifica. Poi controllai le informazioni dettagliate.






[Comprensione dell’Oggetto]






Il Discendente di Pagma è in grado di capire i materiali e i principi di un oggetto usando, smontando o riparando gli oggetti di equipaggiamento. Più alto è il livello di comprensione, più efficientemente saprà gestire gli oggetti. Se possiedi una comprensione al 100%, puoi imparare come creare quell’oggetto.


“Ohu~”


Più alto è il mio livello di comprensione, minori saranno le penalità.


“Poi acquisirò il metodo di produzione? Wow…”


I giocatori con produzione ordinaria devono pagare una gran quantità di soldi o completare missioni difficili per ottenere i metodi di produzione. Ma io avrei potuto ottenerli gratis, fintanto che avrei aumentato la mia comprensione.


‘È disponibile l’abilità di riparare e la resistenza del mio oggetto è bassa, perciò più tardi proverò a ripararlo.’


Poi guardai i titoli degli attributi. In combattimento, la cosa per cui devono fare più attenzione i giocatori è l’alterazione di status, dovuta alla propria capacità di capovolgere spesso lo stato di una battaglia. A proposito, il mio titolo abbassò la probabilità di essere affetto da un’alterazione di stato. Diceva anche che non sarei morto quando la salute sarebbe stata al minimo, perciò sarei stato temporaneamente immortale.


‘Facilmente riconosciuto, significa che la mia affinità con i PNG può aumentare più agevolmente?’


“Puahahahah…”


Ero felice. Ero così felice che non riuscii a smettere di ridere. Solo gli attributi della classe e del titolo mi diedero la sensazione di essere un passo avanti rispetto ai normali giocatori. Ero diventato speciale. Questo mi sembrò il giusto ricompenso per i miei tre mesi di sofferenza.


“Ma…”


Avrei potuto godere di un maggiore piacere se fossi riuscito a vendere il libro per soldi.


“Ho perso l’occasione di sbarazzarmi dei miei creditori e di guidare una macchina straniera!”


Improvvisamente passai dallo stare bene allo stare male.


“~#@….!^%*@…. Ashur!!”


Pestai il pavimento con frustrazione e risentimento. Sputai tutti i tipi di maledizioni verso Ashur. Pian piano, il mio cuore si placò. Era dovuto ad una statistica sconosciuta, perciò decisi di controllare.


[Autocontrollo]


La probabilità di essere affetto da uno stato alterato si è abbassata. Se affetto da una condizione anormale, guarirai velocemente.


* Più alto è il numero, maggiore sarà l’effetto.


* I punti statistica non possono essere distribuiti su questa statistica.


[Indomabilità]


Esiste una certa probabilità di annullare una parte del danno subìto. Più bassa è la salute, più alta è la probabilità.


* Più alto è il numero, maggiore sarà l’effetto.


* I punti statistica non possono essere distribuiti su questa statistica.


[Fierezza]


Gli altri non possono farti pressione. C’è una rara possibilità di sottomettere il nemico.


* Più alto è il numero, maggiore sarà l’effetto.


* I punti statistica non possono essere distribuiti su questa statistica.


[Visione]


Scoprire il bersaglio. Predire i rischi.


* Più alto è il numero, maggiore sarà l’effetto.


* I punti statistica non possono essere distribuiti su questa statistica.


Ogni statistica possedeva un bell’effetto.


‘Comunque, come faccio ad aumentare il numero se non posso distribuire i punti?’


La spiegazione sembrava infinita, ma poteva trattarsi di statistiche che non prevedessero troppa pratica. Nell’istante in cui stavo per aprire la finestra delle abilità.


“Aaah!”


Urlai per la paura. Qualcosa aveva improvvisamente toccato la mia schiena. In un secondo momento mi ricordai che mi trovavo nel Tempio Yatan.


“C-Cosa?!”


Mi girai frettolosamente e di riflesso agitai lo Spadone di Mamon. L’uomo dietro di me schivò il mio attaccò ed alzò entrambe le mani.


“Ehi, calmati. Vuoi uccidere qualcuno?”


Chi parlò era un uomo dall’aspetto caucasico, che sembrava appartenere alla classe degli assassini, per il suo equipaggiamento leggero ed il corpo agile.


‘Il suo dito ha toccato la mia schiena.’


Non sarebbe stato un problema se si fosse trattato di una spada, ma fu imbarazzante urlare per un dito.


“Cosa c’è?”


L’uomo alzò le spalle.


“Che cosa triste. Non dovresti scusarti dopo aver tentato di uccidere una persona?”


Il suo sorriso sembrò un ghigno. Non mi piacevano questo tipo di persone.


‘Questo tizio sta parlando in maniera così maleducata al nostro primo incontro.’


Certo, l’uomo sembrava più grande di me. Da un primo sguardo, sembrava essere sulla trentina. Tuttavia, il mio anno di esperienza era sufficiente per farmi rendere conto di quanto potessero essere ingannevoli le apparenze. Una volta chiamai qualcuno “Fratello”, per poi scoprire che era sette anni più grande di me.


Questo bastardo, sembrava stare sulla trentina ma…


“Coff.” I miei pugni tremavano e a malapena riuscii a calmarmi mentre mi tornava in mente quel vergognoso passato. “Mi dispiace. Ma non dovresti essere tu a scusarti per avermi toccato senza farti notare e sorprendendomi?”


L’uomo rise e chiese una stretta di mano.


“Giovanotto, ti ho chiamato. Tuttavia, eri così immerso a pensare che non mi hai sentito. Ecco perché ti ho toccato. Mi dispiace.”


Rifiutai di stringergli la mano.


“Quindi perché mi stavi chiamando?”


L’uomo si grattò la testa e alzò le spalle.


“Come sai, il Tempio Yatan è pieno di energia malvagia. Le persone normali si spaventerebbero se rimanessero qui per un certo periodo di tempo. Ma ti ho osservato e stai bene nonostante il tempo trascorso. Inoltre, riesci addirittura a ridere da solo. Tu, non possiedi in realtà delle grandiose abilità?”


‘Forse questo è…’


Mentre iniziava ad insinuarsi il sospetto, controllai il nome sopra la testa dell’uomo. Gli occhi dell’uomo luccicarono.


“Mi chiamo Doran. Sono un’ombra che segretamente protegge il Conte Steim. Uno o due giorno dopo essere andato in vacanza, la stimata figlia del Conte è stata rapita. Ho seguito le sue tracce e ho scoperto che è tenuta rinchiusa nelle segrete di questo tempio. Mi presteresti la tua forza? Ti darò una ricompensa per la richiesta.”


“Io non…”


Pensavo che l’uomo fosse un giocatore, ma in realtà era un PNG. Per la perfetta intelligenza artificiale, la distinzione tra giocatore e PNG era ambigua ed errori del genere accadevano spesso. Il nome sopra la sua testa era di colore verde, a significare che si trattava di un PNG. Poi comparve una finestra di notifica riguardo una missione.


[Soccorrere la Stimata Figlia del Conte]


Difficoltà: S


Irene, unica figlia del Conte Steim, è una bellissima e innocente vergine. Gli anziani di Yatan hanno rapito Irene per poterla sacrificare, per il suo sangue di vergine.


Condizioni di completamento missione: Soccorri Irene entro un’ora dall’accettazione della missione.


Ricompensa: 3,000 monete d’oro, una bassa probabilità di diventare figlio del Conte.


* Figlio del Conte: Statistica Nobiltà sarà sbloccata, tutte le statistiche avranno +20.


Verrai trattato come un visconte dopo aver sposato la stimata figlia del conte. Aumenteranno potere e onore. Puoi avanzare nella cerchia sociale dei nobili. Riceverai uno stipendio mensile. Questa potrebbe essere la via più corta per diventare un ufficiale di alto rango o un lord.


Fallimento missione: -2 livelli.


[Vuoi accettare la missione?]


Questa fu una cosa pazzesca.
                                


                                



