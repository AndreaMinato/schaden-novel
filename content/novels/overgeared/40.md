---
weight: 400
title: Volume 1 - Capitolo 40
pubDate: 2025-02-27T07:44:20.600Z
tags:
    - overgeared
---


Sono passate due ore da quando la gara di produzione oggetti è cominciata. Eravamo al momento in cui la folla cominciava a perdere interesse. Mentre Euphemina aveva già terminato la lama passando all’impugnatura, io non avevo ancora finito di tracciare il contorno della lama. Continuavo a temprare il ferro.


Ttang! Ttang!


Grazie a Khan che mi aiutava a pizzicare il metallo con le sue pinze, ero in grado di dedicarmi interamente al martellamento e alla forgiatura.






[L’abilità Pazienza del Fabbro Leggendario è stata attivata. Concentrazione, stamina e difesa aumenteranno fino agli estremi per un’ora.]






Una finestra di notifica spuntò mentre mi stavo concentrando. Allo stesso tempo, riuscivo ad emettere un’aura di intensa concentrazione che rendeva le mie martellate molto più potenti ed elaborate.


Kaaang!


Il suono dei cori di incoraggiamento si era completamente ridotto. Mi dimenticai che quella fosse la Piazza Centrale di Winston, che conteneva migliaia di persone. Anche la presenza di Khan come aiutante divenne sfocata. Tutto era tranquillo. L’unica cosa esistente nel mondo era il ferro.


<em>Ttaang – ttang –</em>


Il martello ed io non eravamo due entità separate. Eravamo completamente fusi insieme. Non c’era resistenza nei movimenti del martello. Seguiva il mio volere come se fosse parte del mio corpo.


<em>Ttaaang!</em>


Il metallo produceva un limpido suono mentre veniva modellato in una lama. Poi comparve una finestra di notifica.






[Il Respiro del Fabbro Leggendario ha aumentato l’efficacia degli oggetti prodotti.]






“...!”


Il mio animo si schiarì e il tranquillo mondo cambiò improvvisamente.


“Erina! Erina! Erina!”


“Forza, Khan!”


“Io credo in Grid!”


Gli spettatori facevano il tifo, gli uccellini cinguettavano sulla recinzione, la lancetta dei minuti della torre dell’orologio ticchettava, e le martellate di Erina producevano una miriade di suoni che potevano essere sentiti dall’altro lato del palco.


“Ah...”


La mia coscienza era insoddisfatta, una volta tornato dal mio mondo privato. Era come se la realtà si stesse intromettendo.


‘Avrei voluto rimanere lì ancora per un po’.’


Peccato. Era la prima volta dalla creazione delle Frecce di Jaffa che diventavo così preso dal processo di produzione. Se avessi potuto rimanere un altro po’ in quel mondo, avrei pensato di poter creare un’opera migliore.


Mentre mi dispiacevo, sentii la voce tremante di Khan.


“Non avrei mai pensato che il ferro potesse essere così bello...”


Avevo terminato la lama. La vidi, perfettamente raffinata, più bella di qualsiasi opera d’arte! Gli occhi di un fabbro leggendario gridavano. Quest’opera era ancora più eccezionale delle Speciali Frecce di Jaffa.


“F-fantastico... incredibile! Pensare di essere in grado di godere dell’onore di aver aiutato a creare questo capolavoro! Credo di essere nato per diventare fabbro solo per arrivare a questo giorno!” Khan esclamò eccitato.


Ma io rimasi calmo. Questo perché non potevo rovinare il procedimento che rimaneva da fare.


“Inventario.”


Presi un corno di minotauro dal mio inventario. Era per quello che avevo speso l’enorme somma di 10 monete d’oro prima della sfida, così da costruirci l’elsa ed il fodero. Quest’ultimo, a seconda della situazione, poteva essere usato come arma difensiva, perciò sarebbe stato opportuno che avesse peso e rigidità adatti. L’elsa, invece, doveva essere relativamente leggera per minimizzare l’affaticamento dell’utilizzatore.


Il corno del minotauro era robusto e solido, ma sorprendentemente leggero. Aveva la consistenza dell’ottone fuso. In altre parole, era idoneo per essere usato sia per il fodero che per l’impugnatura.


<em>Seuk seuk.</em>


Per prima cosa, il fodero era progettato basandosi sulla dimensione della lama, mentre la lunghezza, lo spessore e la forma dell’elsa basandosi sulla grandezza della mano di un uomo adulto. Era completamente pratico. Sul corno del minotauro vi era un motivo artistico, risparmiandomi la fatica di crearne uno. Dopo aver finito il design, mi stavo concentrando sulla produzione quando udii un urlo tremendo dagli spalti.


Erina aveva completato il pugnale prima di me. Il presentatore che lo controllò ne rimase impressionato.


“Questo è davvero un lavoro incredibile! Crearlo in meno di tre ore, non posso che ammirare questo bellissimo pugnale!”


“Che tipo di oggetto è stato creato per causare una simile sorpresa?”


“Non essere il solo ad osservarlo. Mostracelo!”


Il pubblico era in subbuglio, curioso del lavoro finito. Dopo che il presentatore ebbe constatato che la loro curiosità aveva raggiunto l’apice, ne focalizzò l’attenzione sul monitor installato alle spalle del palco.


“Okay! Osservate!”


Sul display comparve il pugnale di Erina. Era molto affilato, ma anche ben bilanciato. Era un pugnale di livello superiore che avrebbe reso possibile esercitare un’eccezionale potenza d’attacco. Il manico era fatto d’ottone fuso con un bel motivo scolpito sopra, rendendolo anche un bellissimo ornamento.


“Ohhhh”


“Il pugnale assomiglia al suo proprietario! Non ho mai visto un pugnale così bello. Voglio vederlo da vicino!”


“È un fatto di secondaria importanza. La prestazione è straordinaria solo a guardarla. Lo voglio davvero!”


Gli spettatori erano entusiasti. Adesso non erano soltanto gli uomini a mostrare un’opinione favorevole nei confronti di Erina, ma anche le donne. Le informazioni dettagliate del pugnale comparvero:






[Pugnale Ammaliante]






Classificazione: Epica


Tenuta: 60/60         Potenza di Attacco: 122-127          Velocità di Attacco: +8%


* C’è una certa probabilità di ammaliare il nemico.


* La tenuta si consumerà velocemente quando un attacco viene parato.


Un pugnale creato usando le delicate abilità e l’estetica superiore di un’eccellente fabbro.


Delle volte la letale bellezza può rubare i cuori delle altre persone.


La lama tagliente ha un’enorme potenza di attacco, ma la mancanza di robustezza è un punto a sfavore.


Restrizioni d’Uso: Livello 100 o superiore. Agilità più di 200. Forza più di 30. Padronanza dei Pugnali Intermedia.






Lo svantaggio stava nella sua tenuta, ma era davvero un pugnale eccellente. La potenza di attacco era incomparabile a quella di un pugnale comune. Aveva anche l’opportunità di ammaliare. Quell’incantamento era una potente abilità che rendeva il bersaglio inoffensivo per tre secondi. Era un’arma appropriata per un assassino.


Gli utenti ne erano convinti.


“Il risultato è chiaro! Erina ha decisamente vinto la sfida!”


Anche gli abitanti di Winston erano disperati.


“Ah... quella donna è un eccellente fabbro. Grid è un fabbro riconosciuto da Khan, ma è possibile che crei qualcosa di migliore?”


Rabbit e gli altri funzionari della Mero Company sembravano convinti che la vittoria fosse nelle loro mani. Ma non mi agitai. E nemmeno Khan.


Rise. “Quella ragazzina ha delle abilità straordinarie nonostante la giovane età. Adesso sono eccitati, ma presto non sarà più così. Giusto?”


Il fodero e l’elsa erano pronti. Annuii mentre venivano uniti alla lama.


“Certo. Rappresento tutte le persone sgradevoli del mondo, non mi fermerò.”


Khan si accigliò. “Rappresenti le persone sgradevoli? Che significa? Stai combattendo per la fucina, la fucina!”


“...Ah, perdonami. Me l’ero dimenticato. Adesso, continuiamo per tenercela?”


Il pugnale fu completato. Ero emozionato di vedere le sue informazioni e lo mostrai al presentatore. Non lo guardò nemmeno come si deve prima di parlare al pubblico.


“Questa squadra ci ha impiegato molto più tempo di Erina, nonostante fosse composta da due persone. Non può nascondere che il risultato di questa sfida è incredibilmente ovvio!”


“Hahaha! È vero! È vergognoso per due uomini gareggiare contro una sola donna, ma è tutto finito!”


Il pubblico era d’accordo.


“Osservate il mio lavoro e fate attenzione a non morire d’infarto per la sorpresa.” li schernii.


In quell’istante, dei soldati armati di spade e lance salirono sul palco. Confiscarono il mio pugnale.


“C-che cosa?”


Confuso, una guardia pesantemente armata esclamò.


“Sono stato informato del fatto che stai lavorando con un criminale chiamato Huroi, arrestato otto giorni fa per aver tentato di danneggiare Winston! Verrai interrogato per questo!”


“Huroi?”


Stava parlando di quell’Huroi che aveva ricevuto la missione ‘Per gli Abitanti di Winston’? Era stato catturato e aveva fallito la missione?


‘Quell’inutile bastardo. No... Perché vengo associato a lui?’


Opposi resistenza. “Che state dicendo? Non conosco questo Huroi! Lasciatemi andare!”


La guardia sguainò la spada al mio tentativo di ribellione e mi avvisò, “Ti suggerisco di non fare resistenza.”


“Sì...”


Se avessi fatto qualcosa, quel bastardo mi avrebbe davvero ucciso. Mi stava puntando una spada alla gola! Ero disarmato e fui obbligato a seguire i soldati che mi trascinarono giù dal palco.


Khan li chiamò. “Che state facendo? Perché state accusando ingiustamente questa persona?”


Le guardie e i soldati lo ignorarono. Khan alla fine corse dove erano seduti i funzionari della Mero Company. Poi urlò a qualcuno.


“Valmont! Tu schifoso codardo! Sapevi che non avresti vinto la sfida e perciò stati provando a farla finire così! Non temi gli abitanti di Winston?”


Tuttavia, le urla di Khan furono inutili. L’uomo di mezza età non rispose, come se stesse semplicemente ascoltando il fastidioso abbaiare di un cane.


In seguito, fui portato al castello dalle forze armate.










***










‘È impossibile!’


Rabbit aveva passato 20 anni a fare il commerciante. Nel frattempo, aveva avuto a che fare con numerosi prodotti eccellenti. Per questo rimase a bocca aperta nel momento in cui controllò il pugnale creato da Grid.


‘Questo non è un oggetto qualunque! Non ha nulla a che vedere col pugnale di Erina. Noi... noi abbiamo perso. Non avrei mai pensato che avesse queste abilità!’


Anche Valmont, seduto accanto a lui, lo aveva notato subito e mormorò arrabbiato. “Abbiamo perso.”


Anche Valmont l’aveva notato subito quando vide il pugnale di Grid. I suoi occhi erano buoni come quelli di Rabbit quando si trattava di osservare oggetti spettacolari.


Rabbit si inchinò, “Sono desolato. Avrei dovuto fare più attenzione.”


Valmont lo perdonò per aver fallito stavolta. Non c’era altra scelta. “Non è colpa tua. Hai assunto un fabbro eccellente. Ma l’avversario era troppo forte. Non era come sembrava.”


Valmont aveva dichiarato la propria vittoria non appena aveva visto Grid. Aveva pensato che fosse un fabbro di poco valore. Il risultato, però, era chiaro e semplice. Rabbit non poteva essere incolpato per il fallimento. Grid era semplicemente una persona fantastica.


“Si è travestito da poveraccio in modo che il suo avversario lo sottovalutasse... Non è per niente stupido. C’è bisogno che questa competizione venga gestita ammodo. Come posso accettare questo risultato?”


Valmont voleva quella fucina. Non era accettabile per un commerciante rinunciare ai profitti di una fucina per colpa di un gioco.


Rabbit provò a persuaderlo. “Ma lo abbiamo già annunciato pubblicamente. Se non accettassimo il risultato, l’umore del pubblico sarà irreversibile.”


Valmont alzò la voce. “Stai dicendo cose insensate. Non rinuncerò mai e poi mai alla fucina!”


Rabbit non poteva più fermare Valmont. Come poteva essere tanto sicuro di sé in questa brutta situazione? Ci doveva essere sotto qualcosa.


In quel momento Valmont sorrise malvagiamente. “Prima di tutto, il pubblico non conosce ancora il risultato. A differenza di noi, non hanno le capacità di discernimento per affermare che un oggetto sia incredibile. A meno che non vengano controllati i dettagli, è impossibile sapere che il pugnale di Grid sia nettamente superiore a quello di Erina. Sir Philipson!”


Philipson era il cavaliere del Barone Lowe, il lord di Winston, ed era qui come guardia di Valmont. Dimostrava chiaramente quanto importante fosse al momento la posizione che Valmont occupava a Winston.


Valmont gli ordinò. “Arrestalo immediatamente accusandolo di essere amico di Huroi, che è stato recentemente catturato. Devi confiscargli il pugnale che ha creato. Questa informazione sul pugnale non deve essere svelata al pubblico!”


“Ricevuto.”


I soldati di Philipson salirono sul palco. Sequestrarono velocemente il pugnale ed arrestarono Grid.
                                


                                



