---
weight: 400
title: Capitolo 400
pubDate: 2025-03-17T08:49:02.538Z
tags:
    - overgeared
---


Volevo chiedervi: chi è il vostro personaggio preferito e perchè?


Se rispondete in 10, ci saranno 3 capitoli pubblicati in più oltre a quelli della donazione!!




Giappone, Tokyo.


All’interno della stanza dedicata alla conferenza stampa, Yoshimura, sotto uno splendido candeliere, esclamò.


“Yoshimura farà diventare il Giappone il più forte paese asiatico!”


Tra i giapponesi, Yoshimura era conosciuto come il ‘Generale Sconfitto’. La sua battaglia contro la Gilda dei Cavalieri Coreani d’Argento per l’Isola di Cork fu un disastro. Poi venne sconfitto da Damian, che era considerato un traditore dagli estremisti di destra.


Yoshimura una volta era stato 2° nella classifica degli arcieri, ma ora il suo periodo migliore era terminato. Nonostante questo, i giapponesi si fidavano ancora di Yoshimura. Le conquiste passate di Yoshimura furono così importanti che c’erano ancora molte aspettative. Sfortunatamente, il Giappone non aveva molti persone talentuose come Yoshimura.


“Oooh!”


“È proprio Yoshimura!”


I giornalisti applaudirono la pomposa comparsa di Yoshimura. Ma non fecero alcuna domanda perché non c’era nessun interesse. I giornalisti erano interessati a Damina e a Katz, che sedevano alla sinistra e alla destra di Yoshimura.


“Uhm, uhm.”


Yoshimura si vergognò e si sedette. I giornalisti interrogarono prima Ktaz, che non appariva al pubblico da molto tempo.


“Katz, non vedevo l’ora di rivederti dopo molto tempo. Che cosa hai fatto per tutto questo tempo?”


“Bah, che domanda sciocca. Non lo riesci a capire guardando la lista dei classificati? Ho aumentato il mio livello.”


Katz era il figlio di uno dei più grandi conglomerati del Giappone. Fin da bambino, era cresciuto con ogni cosa, e questo lo aveva reso arrogante. Per questo, aveva molti haters in giro per il mondo. Ma i giapponesi non odiavano Katz.


Il motivo era semplice. Katz era una delle poche speranze del Giappone.


La terza classe epica nascosta. Katz il Guerriero Sanguinario, sognava di essere primo in classifica e si era concentrato solo sulla caccia nell’ultimo anno e mezzo.


“A proposito, sei diventato 19° nella classifica globale due settimane fa. Quando è successo, tutti gli organi di stampa giapponesi hanno riportato la notizia su Katz.”


“Devi essere felice di essere il primo giapponese ad entrare nella top 20.”


“…”


I giornalisti lo apprezzarono, ma Katz si sentì offeso. fu imbarazzante. Un anno e mezzo prima. Aveva dichiarato al mondo che avrebbe raggiunto la prima posizione entro sei mesi, ma non aveva nemmeno raggiunto la cifra singola. Questo mandò fuori di testa Katz.


19° su 2 miliardi di giocatori. Era sicuramente una conquista importante, ma l’orgoglio di Katz era troppo grande. Katz non era affatto soddisfatto.


“In quali eventi intendi partecipare questa volta?”


“Non ho ancora deciso.”


“Come ti aspetti che si classificherà il Giappone?”


“Come faccio a saperlo?”


“…”


Per l’atteggiamento di Katz, sembrava improponibile fargli ulteriori domande. I giornalisti furono soddisfatti delle foto e dei video fatti su Katz e volsero l’attenzione su Damian.


“Si sa che il papa ha una relazione speciale con Grid. Riuscirai a considera Grid come un avversario nella Competizione Nazionale?”


Era una domanda che nascondeva vari significati. Damian aveva scelto Grid al suo paese. Sarebbe riuscito a considerare Grid come un avversario nella Competizione Nazionale? Mentre Yoshimura si sentiva teso e Katz indifferente, Damian affermò con orgoglio.


“So come distinguere le due cose. Nella Competizione Nazionale, Grid è ovviamente un mio nemico.”


“Ohh…!”


Le domande sgorgarono dai giornalisti.


“In quali eventi parteciperai?”


“Ogni evento legato al combattimento andrà bene.”


“Significa che sei fiducioso nel combattimento?”


“Certo. Sono davvero grande.”


“Come pensi si posizionerà il Giappone?”


“Hmm.” Damian lanciò un’occhiata laterale verso Katz. “Almeno nella top 10?”


“Ohh!”


Essere nella top 10 su 32 paesi non sarebbe stato un brutto risultato. Probabilmente sarebbe stata la posizione più alta tra i paesi asiatici. Damian, che aveva risposto freddamente alle richieste di cooperazione provenienti dai gruppi dell’ala destra, stava ora parlando in maniera favorevole del Giappone, facendo eccitare i giornalisti.


Ancora una volta, erano felici che una presenza così importante come il papa fosse un giapponese. Ma alcuni organi di stampa della destra interrogarono Damian.


“Ancora non c’è modo di costruire un Tempio di Rebecca nei territori che le gilde giapponesi controllano?”


“Che ne dici di fornire curatori della Chiesa di Rebecca come supporto per i rankers giapponesi?”


Iniziarono a sgorgare domande non collegate alla Competizione Nazionale. Damian rimase in silenzio. Non riusciva a comprendere la psicologia degli estremisti di destra, che volevano un aiuto unilaterale solo perché era giapponese.


“Tzè, sto costruendo un tempio a Reidan.”


“Devi proprio essere un coreano.”


In quel momento, i giornalisti di destra resero l’atmosfera pesante.


“Che ne dici di questa patch di bilanciamento?”


Un giovane giornalista fece una nuova domanda che invertì l’umore. La risposta di Damian fu sufficiente per far emozionare i giapponesi che stavano guardando la ripresa della conferenza stampa.


“È una patch che mi darà dei vantaggi.”


Damian possedeva una difesa forte, abilità di recupero e straordinarie abilità di potenziamento. Quale persona sarebbe riuscita a fargli male con questa patch?


“Almeno nella Competizione Nazionale, sono invincibile.”


“Waaaahhh!”


Il Giappone si ribaltò. Le aspettative che i giapponesi avevano su Damian raggiunsero le stelle. Su niternet si speculava che forse Damian avrebbe potuto vincere tre medaglie d’oro nella Competizione Nazionale. Tuttavia, Damian gettò loro un secchio di acqua fredda.


“Beh, finché non dovrò scontrarmi con Grid.”


“…”


Perché? Perché Damian apprezzava Grid così tanto? I giapponesi non conoscevano i dettagli sulla loro relazione, perciò glielo chiesero. In molti si domandavano se Damian fosse in realtà un coreano.


***


Mosca, Russia.


La conferenza stampa tenuta per la 2° Competizione Nazionale.


“…”


Alla fine, Kraugel non vi partecipò.
<p style="text-align: center">***</p>
Seoul, Corea del Sud.


“Zibal non sa nulla. Se incontrasse Dio Grid nello stesso evento, alla fine darebbe a Dio Grid la medaglia d’oro.”


Kang Daehan dell’Associazione Patriottica Coreana. Il suo ID era Peak Sword su Satisfy ed era seduto di fronte a centinaia di giornalisti.


“E Hao? Non sembra cinese per quanto è maleducato. Che Dio Grid sia nerfato o meno, lui non è all’altezza di Dio Grid.”


“Scusami… Kang Daehan, perché Yura e Youngwoo non hanno partecipato a questa intervista…?”


“Infatti!”


Peak Sword non rispose alle domande dei giornalisti. Mancavano solo 17 giorni alla Competizione Nazionale. C’era un solo motivo per cui Peak Sword aveva partecipato alla conferenza stampa, nonostante fosse occupato. Serviva per confutare le parole degli altri rankers di tutto il mondo.


<i>Kung!</i>


Peak Sword sbatté la mano sul tavolo e urlò.


“Bondre, il francese che definisce i coreani in civilizzati perché mangiamo carne di cane! La Francia mangia il foie gras, che è anche più atroce! Il bue che dà del cornuto all’asino. Bondre, ti farò vergognare, preparati! Hai capito? Urrà alla Corea del Sud!”


“…”


Fu il momento in cui la conferenza stampa per la Competizione Nazionale si trasformò in un incontro dell’Associazione Patriottica Coreana. I giornalisti pensarono fosse una cosa stupida, ma anche una cosa carina avere un personaggio come Peak Sword nella Corea del Sud. Li fece sentire molto meglio.


***


Mentre l’intero mondo era concentrato sulla 2° Competizione Nazionale, Grid vagava ancora nel labirinto.


[Hai ucciso un soldato di cavalleria.]


[Hai ottenuto 16,112,300 punti esperienza.]


‘<i>Ugh… Ugh… Wow, impazzirò.”</i>


Aveva trascorso due settimane, in base al tempo di Satisfy, intrappolato nel labirinto. Era difficile continuare a spostarsi nel labirinto buio senza sapere quanto mancasse all’uscita.


‘<i>Sarebbe diverso se i mostri fossero deboli.</i>’


Il mostro che era apparso nel labirinto era di livello compreso tra 400~420.


A Grid servivano almeno tre minuti per cacciarne uno. I mostri erano forti. Permettere un attacco avrebbe diminuito la sua salute almeno di un quarto. Se ne avesse incontrati tre o più mostri alla volta, sarebbe stato difficile gestirli affidandosi solo alla sua passiva dell’immortalità.


‘<i>Se non fosse per la passiva dell’immortalità, sarei morto e tornato alla 50° isola.</i>’


Era orribile solo ad immaginarlo. Grid deglutì e usò la magia.


[Rivelazione Magica (Incantata) Lv. 1 (93.1%)]


- Il tempo di ricarica è di 4 minuti e 42 secondi-


‘<i>Sigh…</i>’


Dopo essere entrato nel labirinto, la nuova abilità acquisita era quasi al livello 2. Stava raggiungendo il livello di Missile Magico. Era la riprova di quante volte Grid aveva utilizzato Rivelazione Magica e quanto avesse viaggiato. Eppure, ancora non riusciva a trovare l’uscita…


Grid sospirò e si sedette. Avrebbe provato ad usare Meditazione per recuperare la salute, il mana e la stamina, mentre aspettava che il tempo di ricarica di Rivelazione Magica finisse. Ma era difficile usare Meditazione dato che aveva bisogno della massima concentrazione.


Grid riuscì ad avere successo con Meditazione dopo due minuti.


[Entrata in uno stato meditativo.]


[Aumenta il tasso di rigenerazione della salute e del mana del 50%, e la rigenerazione della stamina del 30%.]


[Il tempo di ricarica dell’abilità verrà ridotto del 10%.]


‘<i>Non male.</i>’


All’inizio, gli servivano più di cinque minuti nell’avere successo nella Meditazione. Grid era abbastanza soddisfatto della velocità attuale di Meditazione mentre ripensava a quel periodo.


‘<i>Il livello di Maestri della Spada di Mani Divine è salito abbastanza.</i>’


Grid era sicuramente migliorato in confronto a prima di entrare nell’Arcipelago di Behen. Era orgoglioso di non avere percorso questo sentiero invano. Tuttavia…


‘<i>Quando riuscirò a sfuggire da questo labirinto?</i>’


Voleva ripulirlo almeno prima che la Competizione Nazionale avesse avuto inizio. Pensandoci, avrebbe dovuto riuscire a utilizzare di nuovo Rivelazione Magica. Grid si alzò e si avvicinò ai tre percorsi che si diramavano davanti a lui.


‘<i>Rivelazione Magica.</i>’


<i>Pahat!</i>


Il mana venne consumato mentre Grid cercava di trovare la vita in uno dei percorsi. Tuttavia,


‘<i>Eh?</i>’


Non venne rivelato alcun segno di vita. Questa era la prima volta.


‘<i>Cosa dovrei fare?</i>’


Secondo il consiglio di Braham, più era vicino all’uscita del labirinto, maggiore sarebbe stato il rischio. Ma tutti e tre i percorsi non mostravano alcun pericolo, perciò Grid non poté fare a meno che sentirsi confuso.


‘<i>Dovrei chiedere di nuovo aiuto a Braham?</i>’


Si era già affidato ad Assimilazione, quando si era ritrovato in una situazione critica tre giorni prima. Se avesse dovuto aspettare il ripristino del tempo di ricarica di Assimilazione, non avrebbe dovuto aspettare almeno altri sei giorni qui? Era uno spreco di tempo troppo grande.


‘<i>Innanzitutto…</i>’


Si sentiva come se regredisse ogni volta che si affidava a Braham.


‘<i>Sì, finora non ho fatto tutto da solo?</i>’


Come sarebbe riuscito a superare questa situazione? Grid prese un respiro profondo e concentrò la mente fino ai limiti. Poi, giunse ad una risposta.


‘<i>Forse?</i>’


Fino a quel momento, i mostri erano rimasti in attesa in tutti i percorsi che aveva intrapreso…


‘<i>Forse ho già superato il labirinto?</i>’


Era possibile che l’uscita si trovasse proprio davanti a lui. Tuttavia, non poteva tornare indietro una volta presa una strada, perciò era terrorizzato.


‘<i>Avrò un risultato migliore piuttosto che rimanere qui.</i>’


Se la sua idea fosse stata sbagliata e si fosse ritrovato in un nuovo labirinto, avrebbe semplicemente cercato un altro modo per uscire. Grid raccolse tutto il suo coraggio e prese la strada di mezzo.


In quel momento.


[Hai avuto successo nel superare il labirinto!]


[Hai ottenuto 2,150 punti dello sfidante per la il successo della missione.]


[Sei entrato nell’Isola del Tesoro (la 57° isola)!!]


[Scappa dall’Isola del Tesoro nei prossimi tre minuti.]


“Ohh…! Ohhhh!”


Grid era estremamente emozionato. Era strano non emozionarsi se ti appariva di fronte un’isola piena d’oro e di tesori.


‘<i>Il pranzo di oggi è il ramen di pesce di mare!</i>’


Nel momento in cui Grid decise di invocare Noe e Randy per ottenere più tesoro.


[Fog Island infesta questa isola.]


“Ah.”


Grid versò le lacrime. Erano lacrime di profondo rimpianto.










Traduzione di Blakriss


Editing di Libusemumei


