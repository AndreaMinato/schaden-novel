---
weight: 4010
title: Capitolo 401
pubDate: 2025-03-17T08:49:02.538Z
tags:
    - overgeared
---


<b>Ringraziamo il nostro fan Federico!</b><b></b>


[L’Isola della Nebbia infesta questa isola.]


“Ah…”


Grid aveva sperato con ansia di incontrare l’Isola della Nebbia. Questo perché aveva molti punti dello sfidante che potevano essere scambiati con delle merci. Ma perché? Perché era apparso con questo tempismo?


<i>Flop.</i>


Grid boccheggiò come una carpa e si sedette esausto. Si lamentò come un uomo che aveva perso il proprio paese dopo aver visto tutti i tesori sparire nella nebbia.


“Tesoro…!! Il mio tesoro!!”


Grid aveva dovuto affrontare molte prove per arrivare alla 57° isola. Il clone sulla 41° isola, le corone dorate, i mostri forti della 50° isola e il labirinto che aveva appena superato. Il grado di difficoltà dell’Arcipelago di Behen era brutale.


Quanto sarebbe stato bello se l’Isola della Nebbia fosse apparsa in una zona così difficile?


‘<i>Allora non avrei sofferto così tanto…</i>’


La probabilità di perdere un livello bonus come l’Isola del Tesoro sarebbe scesa drasticamente. Ma la realtà faceva schifo.


“Dannazione!”


Grid se ne rese conto ancora una volta. La Dea Bendata lo aveva abbandonato. Era rara l’esistenza di una persona tanto sfortunata nel mondo.


“Diamine!”


Grid continuò a piangere. Se si fosse trattato del Grid del passato, sarebbe servita una quantità di tempo considerevole per riprendersi dallo shock. Ma ora era diverso. Il suo spirito guarì piuttosto velocemente.


‘<i>… Comunque, più l’isola è difficile, migliore sarà la ricompensa.</i>’


Facciamo un esempio estremo.


E se l’Isola della Nebbia fosse apparsa nella 41° isola? Grid non avrebbe incontrato il clone e non avrebbe mai avuto l’occasione di imparare Ondata di Uccisione Collegata e Cuspide Assassina.


‘<i>Sì, è un bene che non sia apparsa alla 40° isola.</i>’


Grid aveva sviluppato le sue capacità di valutazione e pensò nella maniera più positiva mentre si rimetteva in piedi.


“È sufficiente prendere quello che voglio.”


Grid si asciugò le lacrime e attraversò la fitta nebbia. Poi, dopo un po’, vide una luce. Era la luce emessa da una carrozza a forma di zucca. Grid identificò i prodotti a vista mentre si avvicinava alla carrozza.


‘<i>Rinunciare alle classi nascoste.</i>’


L’Isola della Nebbia vendeva un totale di 13 classi nascoste. Le classi rare si aggiravano dai 1,000 ai 15,000 punti dello sfidante. Al momento, Grid aveva accumulato 31,001 punti dello sfidante e poteva acquistare qualunque libro di cambio di classe.


Tuttavia, queste non avevano attirato la sua attenzione. Dall’apparizione delle classi di terzo avanzamento, il valore delle classi rare nascoste era calato. Non c’era motivo di investire i punti su questo.


‘<i>Poi ci sono i libri delle abilità…</i>’


C’erano un totale di 46 libri delle abilità elencate. La classificazione andava dal normale all’unico. In particolare, diverse abilità attive di classificazione unica miglioravano notevolmente le competenze. Tuttavia, Grid era una leggenda. Possedeva abilità leggendarie, perciò non c’era motivo di essere ossessionati da abilità di classificazione unica.


Le abilità di maestria erano tutt’altra cosa.


[Libro Abilità: Maestria delle Armi]


Classificazione: Normale


Tipologia: Passiva


È stata generata l’abilità di Maestria delle Armi.


Prezzo: 6,000 Punti dello Sfidante.


Maestria delle armi aumentava il potere di ogni tipo di arma. Era l’abilità di maestria più alta.


“Devo imparare questa.”


Ovviamente, Maestria delle Armi aveva degli svantaggi. Il miglioramento nelle abilità era piccolo in confronto alle abilità di maestria che erano specifiche ad una sola arma. Ma a Grid non importava. Maestria delle Armi era un’abilità con una compatibilità fantastica con Grid, che poteva utilizzare qualunque arma senza restrizioni.


‘<i>Vivi!</i>’


Nel corso dei numerosi mesi passati, si era impegnato molto nell’accumulare i punti dello sfidante. Grid consumò 6,000 punti dello sfidante senza esitare.


[Hai ottenuto Libro Abilità: Maestria delle Armi]


“Va bene.”


Grid era felice mentre confermava la presenta del libro dell’abilità nel suo inventario. Era contento di aver ottenuto l’abilità che voleva.


“Impararla… Hmm?”


Il motivo per cui Grid aveva acquistato il libro dell’abilità non era solo per guardarlo. Intendeva sfruttarlo immediatamente senza lasciarlo stare troppo a lungo nell’inventario. Poi, smise di camminare quando un libro dell’abilità catturò la sua attenzione.


‘<i>Maestria Magica!</i>’


[Libro Abilità: Maestria Magica]


Classificazione: Normale


Tipologia: Passivo


È stata generata la Maestria Magica.


Prezzo: 5,000 Punti dello Sfidante.


“Umm…”


Maestria Magica? Aumentava il potere magico e diminuiva il tempo di lancio. Ovviamente, Maestria Magica non era come l’abilità Maestria delle Armi che poteva imparare da un libro abilità. questo perché doveva apprendere una classe magica.


‘<i>Inizialmente, non avrei avuto niente a che fare con questa abilità.</i>’


Ma grazie all’Arcipelago di Behen, aveva la possibilità di entrare in un nuovo regno.


‘<i>Ora, posso imparare la magia da Braham attraverso Assimilazione…</i>’


Imparare Maestria Magica non gli avrebbe fatto male.


‘<i>No, questa è un’abilità che deve essere appresa.</i>’


Grid aveva un’intelligenza bassa e non poteva padroneggiare la magia di Braham. Poteva imparare solo le magie di livello più basso. Ma la magia di Braham, come poteva essere normale? Missile Magico (Incantato) e Rivelazione Magica (Incantata) avevano caratteristiche incomparabili alle magie dello stesso tipo, possedute dai normali maghi. Doveva incondizionatamente imparare Maestria Magica.


‘<i>Questo prezzo è troppo alto.</i>’


Costava 5,000 punti dello sfidante. Con quelli, poteva comprare almeno 20 elisir. La magia di Braham poteva essere potente, ma era abbastanza per rinunciare a 20 elisir? Grid si preoccupò di questo per un po’ prima di decidere.


‘<i>… La apprenderò.</i>’


Grid stava guardando al futuro. Avrebbe continuato ad aumentare di livello e di intelligenza. Poi un giorno, sarebbe stato in grado di imparare la magia di livello più alto da Braham. Grid comprò il libro abilità Maestria Magica.


Il risultato.


Punti dello Sfidante rimasti: 20,001


“Ugh…”


Poco prima, Grid aveva più di 30,000 punti, perciò provò dolore a vederli calare a 20,000.


Ma!


‘<i>Non è stato vano!</i>’


Si trattava di un libro abilità che aveva acquistato per diventare più forte. Non doveva sentirsi dispiaciuto. Grid controllò il suo cuore e alla fine guardò la lista degli elisir.


[Elisir della Forza]


Aumenta la forza di 10 punti in modo permanente.


Costo: 250 Punti dello Sfidante.


[Elisir della Stamina]


Aumenta la stamina di 10 punti in modo permanente.


Costo: 250 Punti dello Sfidante.


[Elisir dell’Agilità]


Aumenta l’agilità di 10 punti in modo permanente.


Costo: 250 Punti dello Sfidante.


[Elisir dell’Intelligenza]


Aumenta l’intelligenza di 10 punti in modo permanente.


Costo: 250 Punti dello Sfidante.


Da un normale punto di vista, la statistica più importante per un fabbro era la stamina e poi la forza. Tuttavia, Grid non comprò gli elisir per quelle due statistiche. Prima di tutto, la sua forza e la sua stamina erano piuttosto alte.


’<i>Al momento, ho bisogno di agilità.</i>’


Piaro aveva la forza e l’agilità con un rapporto di 1:1 ed era un forte spadaccino. Grid lo seguì col desiderio di diventare più forte.


Nome: Grid


Livello: 306


Classe: Discendente di Pagma


Titolo: Colui che è Diventato Leggenda


Titolo: …


…


…


Forza: 2,830 (+160)


Stamina: 1,306 (+230)


Agilità: 1,836 (+130)


Intelligenza: 771 (+340)


Destrezza: 2,916 (+680)


Tenacia: 1,102 (+130)


Compostezza: 718 (+130)


Indomabilità: 973 (+240)


Dignità: 1,626 (+130)


Intuizione: 1,466 (+130)


Coraggio: 662 (+130)


Potere Magico Demoniaco: 102


Punti Statistica: 6


…


…


“Dovrei usare tutti i punti che restano per comprare gli elisir dell’agilità.”


20,000 punti erano almeno 80 elisir. Significava che avrebbe potuto guadagnare 800 punti agilità tutti insieme, che equivalevano a 80 livelli. Grid premette il tasto di acquisto sotto l’elisir dell’agilità.


[Un oggetto consumabile. Si prega di inserire la quantità che si vuole acquistare.]


Grid sorrise di soddisfazione alla finestra di notifica e stava per rispondere con ‘80’ quando si bloccò.


‘<i>… È davvero la cosa giusta?</i>’


Se fosse successo prima di combattere contro il clone, Grid non avrebbe esitato. Ora era diverso. Poteva imparare la magia grazie all’assimilazione con l’anima di Braham e allo stesso tempo, acquisire Maestria Magica. Non era giusto investire sull’intelligenza per approfittarsi di tutto questo?


‘<i>Ogni volta che aumento di livello, sei punti vanno sull’intelligenza.</i>’


Se avesse ottenuto 100 livelli, avrebbe aumentato solo l’intelligenza di 600 punti. Era fattibile chiedersi se fosse riuscito ad apprendere anche Palla di Fuoco prima che l’anima di Braham fosse andata via.


<i>‘Sì, non essere nervoso e guarda al futuro. Non sono legato ad una leggenda. Io diventerò un mito.</i>’


Avrebbe dovuto guardare la foresta, no i singoli alberi. Grid fece un respiro profondo mentre ricordava le parole di Lauel e aprì bocca.


“Comprerò 40 elisir agilità e 40 elisir intelligenza.”


Essere un tuttofare era un male? Sì, un tuttofare faceva schifo. C’erano molte persone che non erano né forti né deboli. Ma un tuttofare leggendario era diverso. Sarebbe stato un essere universale.


Grid non ebbe alcun dubbio mentre i suoi occhi brillavano più che mai.
<p style="text-align: center">***</p>
 [Hai imparato Maestria delle Armi.]


[Maestria delle Armi Lv. 1]


* Quando viene equipaggiata un’arma, il potere d’attacco aumenta del 2% e la velocità di attacco dell’1%.


[Hai imparato Maestria Magica.]


Aumenta il potere magico del 3% e riduce il tempo di lancio dell’1%.


[Hai preso l’elisir agilità.]


[L’agilità è aumentata permanentemente di 400.]


[Hai preso l’elisir intelligenza.]


[L‘intelligenza è aumentata permanentemente di 400.]


Aveva guadagnato 800 punti statistica e due abilità di maestria in una volta sola. Ora, Grid era più forte.


“Velocizziamo il procedimento.”


Grid era sicuro di sé mentre si muoveva verso l’ingresso della 58 isola. La 58° isola era un dungeon di caccia della tipologia di attacco a tempo. Grid riuscì a completarla entro il tempo limite grazie all’attacco e al potere magico migliorati.


Nello stesso momento, il livello di Maestria delle Armi e di Maestria Magica aumentarono costantemente. Il livello dei mostri era sopra 400, ma le abilità di maestria erano solo al livello principiante, quindi l’esperienza aumentò in modo vertiginoso.


Grid era elettrizzato per la sua crescita.










Traduzione di Blakriss


Editing di Libusemumei

