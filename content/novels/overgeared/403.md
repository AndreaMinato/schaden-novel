---
weight: 4030
title: Capitolo 403
pubDate: 2025-03-17T08:49:02.539Z
tags:
    - overgeared
---


[È possibile per un grande demone.]


“Cosa?”


Pagma era un grande demone? Era ridicolo.


“Aspetta.”


Grid cercò di negarlo, quando improvvisamente si bloccò. Non sapeva abbastanza su Pagma per giudicare e anche la natura di Braham era strana.


‘In effetti, Braham non è un vampiro, invece che umano?’


Un grande mago leggendario poteva essere di stirpe demoniaca, per cui non sarebbe stato così strano se anche un fabbro leggendario lo fosse stato. Ma perché?


‘Perché non viene menzionato nelle leggende?’


Braham percepì la confusione di Grid e rise.


[Sei un po’ idiota, se prendi le mie parole così alla lettera.]


Grid si accigliò.


“Ho preso gli elisir di intelligenza, quindi perché mi vedi ancora come un idiota? No, che significa?”


[Per dirla in modo più preciso, Pagma è un umano che ha accettato il potere di un grande demone.]


“Ha accettato il potere di un grande demone?”


[Baal.]


“…!”


Grid fu sorpreso. Conosceva forse l’importanza del nome di Baal? No. Però aveva avvertito la rabbia di Braham; una rabbia profondamente impressa nella sua anima, come un abisso che lentamente cominciò a ribollire. Grid stringeva l’anima di Braham, perciò anche lui si sentì arrabbiato.


[Pagma era il collaboratore di Baal.]


“…!”


Grid rimase stupefatto ancora una volta. Tante domande gli si affollarono nella mente.


“Che significa collaboratore di Baal?”


[…Ah.]


In quel momento Grid scoprì che anche le anime potevano sospirare.


***


Baal, il primo grande demone. Essendo al di sopra dei 33 demoni, regnava come signore dell’inferno. Era facile definirlo Re Demone. Era un’esistenza assoluta, contro cui persino i draghi stavano in guardia.


[È fedele ai suoi istinti di demone, più di chiunque altro. È orgoglioso, distruttivo e tutto ciò che fa lo fa per piacere. Lo diverte molto piantare semi di discordia tramite contratti con gli umani.]


“Perché Pagma ha fatto un accordo con un demone così cattivo?”


[Ironicamente, ha dovuto prendere in prestito la forza di Baal per proteggere l’Arcipelago di Behen.]


“Eh?”


Quelle parole lo confusero. Pagma voleva proteggere l’Arcipelago di Behen dai grandi demoni, e per farlo aveva preso in prestito il potere di un grande demone?


[È come hai detto tu. A Baal piace prendere in giro e ingannare.]


“Quindi?”


[È irrilevante per Baal se il soggetto ingannato è un umano o un altro grande demone come lui.]


“…”


Il Grid del passato si sarebbe sentito frustrato, non riuscendo a comprendere tutto fino in fondo.  Ma ora era diverso. Interpretò adeguatamente il commento di Braham usando la sua sviluppata abilità intellettiva.


“Baal voleva godersi il divertimento di combattere un’invasione di grandi demoni col potere di un grande demone, quindi ha firmato un accordo con Pagma?”


[Esatto.]


In altre parole, Baal aveva fregato i suoi simili. Grid non capiva Baal. Braham rise della sua confusione.


[Metti da parte i tuoi pregiudizi quando pensi ai grandi demoni. Anche gli umani tradiscono e fanno del male ai loro simili, no?]


“Ma Baal non è il signore dell’inferno? Non è il re di tutti i grandi demoni? Un re che sacrifica i suoi sudditi solo per divertimento… Suppongo ci siano soggetti così.”


A pensarci bene, c’erano moti matti in giro per il mondo. Grid si convinse e considerò Baal come un grande demone psicopatico.


“Um… Sì, ecco perché l’Arcipelago di Behen è cambiato in questo modo.”


Se era così, c’era un’altra domanda. Perché Pagma aveva lasciato l’Arcipelago di Behen in quello stato? L’aveva protetto stipulando un contratto con un grande demone e poi l’Arcipelago si era deteriorato e la sua funzione originale era andata perduta. Se Pagma avesse davvero voluto proteggere l’Arcipelago di Behen, l’avrebbe fatto tornare al suo stato originale dopo aver respinto i grandi demoni.


Ma non l’aveva fatto…


‘C’era la possibilità che i grandi demoni lo invadessero di nuovo?’


O forse Pagma non aveva più potere.


Grid fece una domanda.


“Cos’è successo dopo che Pagma ha stipulato l’accordo con un grande demone per proteggere l’Arcipelago di Behen? È morto? O è ancora vivo?”


[Perché pensi che sia ancora vivo?]


“Ha fatto un accordo con un grande demone, dunque la durata della sua vita è aumentata, no?”


[È un’idea ridicola. La ragione per cui i demoni fanno accordi con gli umani è per poter prendere la loro forza vitale e la loro anima.]


“Non c’è qualcosa di strano? Pagma ha vissuto a lungo, giusto? Non hai detto che ha vissuto per centinaia d’anni? Non è stato grazie al suo contratto con il grande demone?”


[Ti sbagli. Pagma ha stipulato il contratto con Baal 100 anni fa, non 300.]


“…Ah!”


Grid si ricordò che Sticks aveva menzionato il fatto che l’Arcipelago di Behen era a posto fino a 200 anni prima. Poi gli sorse una nuova domanda.


“Quindi significa che Pagma può vivere per centinaia d’anni, indipendentemente dal contratto col grande demone?”


Qual era l’identità di Pagma?


“Come può un umano vivere così a lungo?”


[…]


Braham non rispose, mentre la rabbia gli montava di nuovo dentro. Grid sentì la sua schiena inzupparsi di sudore freddo, prima che Braham rompesse finalmente il silenzio.


[La ragione per cui Pagma poté vivere per centinaia d’anni, nonostante fosse un umano, fu che la durata della mia vita fu rubata.]


“Cosa?”


Le sue parole non avevano senso. Ovviamente, Braham era un vampiro. A differenza degli umani, avevano un’aspettativa di vita quasi infinita, per cui doveva esserci un modo per trasferirla a qualcuno. Non era poi così strano per un grande mago leggendario non-umano fare qualcosa che andasse contro ogni senso logico.


Tuttavia, Braham aveva detto che la durata della sua vita era stata ‘rubata’.


“Vuoi dire che non l’hai donata di tua volontà? Tu e Pagma non eravate grandi amici?”


[E se fossi stato ingannato e tradito?]


“…”


Voleva sapere di più di quella storia. Grid era curioso, ma Braham non voleva più parlarne.


[Be’, se vuoi saperne di più su Pagma, raggiungi l’ultima isola. Spostati sulla 61° isola. Poi, dopo aver sperimentato la differenza tra le tue abilità e quelle di Pagma, prova a sfidarlo di nuovo.]


Che mai poteva esserci sulle isole di livello 60, che Braham era così sicuro che lui non fosse in grado di superare? Braham si rivolse a Grid, ora turbato.


[È tuo dovere uscire da questo posto, quindi non pensare nemmeno di arrenderti.]


“Non mi sarei arreso, neanche se non me l’avessi detto. Sono solo un po’ preoccupato per quanto possa diventare pericoloso.”


[Di cosa hai paura con un corpo immortale? Come ho detto ripetutamente, sfidalo una volta.]


Era come Braham aveva detto. L’Arcipelago di Behen era profondamente collegato a Pagma e c’era un’elevata probabilità che vi fosse nascosta una missione collegata al Discendente di Pagma. Grid sentì il bisogno di investigare le isole.


“Ok.”


Si mosse verso l’entrata della 61° isola con determinazione. Poi Sticks, che aveva assistito in silenzio, lo chiamò con urgenza.


“Braham è un demone. Non devi farti ingannare da lui.”


“So che elfi e demoni sono in cattivi rapporti. Ma non dovresti darti una calmata? Non sei tu quello che vuole disperatamente che l’Arcipelago di Behen venga purificato? Posso anche ottenere delle ricompense, quindi devo proseguire.”


“…”


Esatto. Non si sarebbe fatto raggirare da Braham.


Il saggio Sticks seguì dietro Grid.
<p style="text-align: center">***</p>
[Sei arrivato sulla 61° isola.]


<i>Kuooooh!</i>


Un’isola ricoperta di fuoco. La rigogliosa foresta stava bruciando e il fiume che vi scorreva attraverso era di un sinistro colore rosso.


[La temperatura è molto alta.]


[Il caldo ha effetto su di te.]


[La tua Salute e la tua Stamina si stanno consumando.]


[Hai resistito.]


‘Le abilità passive leggendarie sono un imbroglio.’


Satisfy rendeva pienamente effettivi i cinque sensi. Gli utenti sentivano il caldo e il freddo in modo naturale, e questo faceva sì che il clima fosse un disastro per loro, a volte. Tuttavia, Grid non lo avvertiva, essendo il Discendente di Pagma. Era in grado di mantenere una temperatura del corpo adeguata e di giocare in un ambiente molto più piacevole rispetto agli altri.


“Pant pant…”


Al contrario di Grid, che aveva una faccia rinfrescata, Sticks, che stava dietro di lui, sudava come un cane. Non sarebbe stato strano se fosse collassato all’istante.


“Se sei un saggio, non dovresti avere una qualche contromisura per il caldo?”


“Ci sono dei modi, ma non ho i materiali…”


“Non puoi usare la magia?”


“È difficile usare il Mana a causa della mia malattia…”


“…”


Ti prego, non morire. Grid voleva che Sticks facesse da precettore a Lord, perciò continuò a pregare mentre proseguiva.


‘Non ci sono mostri né missioni.’


La forma stessa sembrava diversa dalle altre isole.


“…”


Grid attraversò l’isola ardente, guardando da una parte all’altra. Il suo atteggiamento era più cauto che mai. Era estremamente concentrato, pronto per qualunque attacco improvviso. Tuttavia, era inutile di fronte ad un nemico contro cui non poteva difendersi.


<i>Step, step.</i>


I passi nella foresta suonavano rilassati e orgogliosi. Al loro proprietario sembrava non importare affatto che Grid scoprisse la sua posizione.


‘Chi?’


Grid volse lo sguardo in direzione di quei passi. Poi si accigliò. Non riusciva a vedere nulla a causa del fumo.


‘Il fumo si è fatto più denso?’


<i>Step, step.</i>


I passi si stavano avvicinando. Grid estrasse la sua arma con urgenza e rimase sorpreso quando usò Rilevamento della Magia (Potenziato) Lv. 2.


[Non è stata rilevata nessuna forma di vita.]


‘Cosa?’


Non era stata rilevata nessuna forma di vita, nonostante l’eco di quei passi? Grid era confuso, ma brandì Iyarugt nella direzione da cui provenivano i passi. Ma il fumo… No, era più scuro di semplice fumo e non riusciva a vedere adeguatamente il bersaglio.


<i>Puok!</i>


[Hai subito 50,040 punti di danno.]


“Keook…!”


Il nemico si era mosso? L’attacco doveva arrivargli da davanti, ma era cambiato in un lampo e l’aveva colpito sulla schiena. Grid spalancò gli occhi quando perse più di due terzi della sua Salute in un colpo solo.


[Esatto. È Lantier.]


Braham rivelò l’identità del nemico nascosto nel fumo.




Traduzione di Martina Procida


Editing di Libusemumei







