---
weight: 4060
title: Capitolo 406
pubDate: 2025-03-17T08:49:02.539Z
tags:
    - overgeared
---


<strong>Grazie per aver risposto in tanti al mini sondaggio sui vostri personaggi preferiti.</strong>


<strong>Ovviamente Grid è il "top character", ma qualcuno ha pure risposto Noe che a mio avviso è troppo carino e divertente!</strong>


<strong>Ringraziamo Federico e chi ci sta supportando!</strong>


<strong>Buona lettura!</strong>


<strong>Armatura a squame.</strong>


Come suggeriva il nome, si trattava di un’armatura simile alle squame di un pesce. Svariati piccoli pezzi di placche di ferro venivano posti su cinghie di pelle e unite insieme con una pesante stoffa o pelle. Il raggio di attività era alto, in quanto permetteva il libero movimento del corpo. In più, risultava buona per deviare spade e altre armi affilate. Come effetti donava resistenza alle pugnalate e ai tagli.


La potenza di base della difesa, però, era inferiore rispetto ad altre armature pesanti. In particolare, era difficile evitare una ferita fatale se le giunture ove erano connesse le placche di ferro fossero state colpite. 


‘Alla fine, il problema maggiore è il divario fra le placche di ferro.’


Per questo i tank indossavano raramente armature a squame, nonostante fossero classificate come armature pesanti. L’armatura a squame aveva ovvi vantaggi, ma anche ovvie limitazioni. Tuttavia, Grid aveva pensato ad un modo per ovviare alle limitazioni di questo tipo di armatura, grazie all’indizio del pettorale del signore dei troll.


‘Se creassi diversi strati di placche di ferro, potrei mantenere il vantaggio dell’armatura a squame coprendo il deficit della difesa.’


La tipica armatura a squame era formata da un solo strato di placche di ferro unite, e nel momento in cui l’arma colpiva fra queste, la difesa era destinata a fallire. Il pettorale del signore dei troll minimizzava questa debolezza con un doppio strato di placche di ferro. Possibile che i fabbri non avessero mai pensato a questa idea?


No. Anche i fabbri esistenti sapevano che più strati di placche di ferro avrebbero aumentato la difesa. Il motivo per cui non l’avevano creata...


‘Più c’è presenza di ferro, più pesante è il peso e limitati i movimenti.’


In altre parole, perdeva i vantaggi dati dall’armatura a squame. Un’armatura di quel genere pesante e che limitava i movimenti? Chi avrebbe voluto utilizzarla? Se dovesse essere sconveniente sin dall’inizio, meglio usare un’armatura pesante con una difesa molto più alta.


‘Ma gli oggetti che io creo sono diversi.’


Il ferro nero era due volte più duro e tre volte più leggero del ferro.


‘Posso usare questo per creare delle placche più sottili possibili.’


Avrebbe prodotto un’armatura a squame leggera e nella quale sarebbe stato facile muoversi, anche se le placche di ferro fossero raddoppiate o triplicate. Non era un lavoro semplice. La fusione del ferro nero era sette volte più difficile di quella del ferro normale. Anche Khan, le cui abilità di fabbro erano livello 8 avanzato, non sarebbe stato in grado di fondere il ferro nero in modo così sottile e dalla forma di centinaia di squame.


Nonostante questo, per Grid non era lo stesso. Le sua abilità da fabbro erano al livello 7 leggendario, e la sua destrezza vicina ai 3000 punti. Per lui, fondere il ferro nero era tanto difficoltoso quanto lo era per dei comuni fabbri fondere il ferro.


‘Proverò perché sono una leggenda.’


A confronto con le altre leggende, era vero che a lui mancavano tante cose quando si trattava di combattimenti. Tuttavia, come fabbro, poteva dire con orgoglio di essere il migliore.


<i>Ttang! Ttang!</i>


La sensazione del tenere nelle sue mani i minerali era la migliore. Era un piacere maggiore rispetto a quello che provava uccidendo i mostri. La concentrazione di Grid aumentò rapidamente cominciando a colpire il ferro nero sull’incudine.


‘La larghezza della placca di ferro non dovrebbe essere troppo ampia.’


Le attaccature fra le placche di ferro aumentavano la flessibilità dell’armatura a squame. Grid voleva che le placche avessero un’ampiezza ristretta, in modo da poterne ampliare le caratteristiche. Tuttavia, più piccole erano le placche, più lungo sarebbe stato il tempo di lavoro.


In particolare, il numero di placche era aumentato perché c’era bisogno di crearne tre strati. Risultava impossibile produrre centinaia di piccole placche di ferro e unirle insieme, anche se ci fossero voluti due giorni pieni.


Ma Grid era un fabbro artigiano; quantità di lavoro in aumento? Non importava. Era necessario se voleva creare oggetti migliori.


<i>Ttang! Ttang!</i>


Piccoli e sottili pezzi di ferro nero venivano lavorati nelle mani di Grid. L’aspetto, la grandezza, e il luccichio gli ricordavano le squame dei draghi neri.


‘Delle squame bellissime.’


‘Sono almeno tre volte più piccole di quelle di una classica armatura a squame, ma i dettagli sono di molto migliori. La tecnica del duca è davvero delicata.’


‘Wow...Sembra che ne abbia già finite più di 100? Quante ne ha intenzione di fare?’


‘Questo lavoro sarebbe incredibilmente noioso e difficile per me.’


Khan e i giovani fabbri erano stupiti dalle abilità e dalla cura di Grid.


[L’abilità Pazienza del Fabbro Leggendario è stata attivata.]


[Concentrazione, stamina e difesa aumenteranno fino agli estremi per un’ora.]


[L’abilità Respiro del Fabbro Leggendario è stata attivata.]


[Respiro del Fabbro Leggendario ha aumentato l’efficacia della produzione degli oggetti.]


I galli cantarono all’alba. Oltre la finestra della fucina, le spire del castello si innalzavano in lontananza. Tuttavia, Grid non si prese una pausa.


<i>Ttang! Ttang!</i>


Il fabbro leggendario si affidò alla sua alta stamina per continuare a creare le placche di ferro. Dedicò tutto sé stesso al lavoro, nonostante il ripetersi del passare dei giorni e l’alternarsi delle notti. Escludendo il tempo per mangiare e dormire, non aveva mai posato il martello.


Poi, due giorni dopo.


[Hai creato con successo l’Armatura a Squame.]


[La struttura è diversa da quella dell’Armatura a Squame presente nella tua lista di oggetti prodotti.]


[Analisi dell’armatura a squame.]


[La funzione della tua armatura a squame è fenomenale.]


[Armatura a Squame (Potenziata)]


Armatura a squame modificata dal leggendario fabbro Grid.


A differenza delle comuni armature a squame, possiede un triplo strato di placche di ferro.


Il ferro nero è stato utilizzato per minimizzare il peso, e 621 placche di ferro sono state prodotte più piccole possibili per poter aumentare il raggio di movimento.


“...?”


[Armatura a Squame (Potenziata)]


Armatura a squame modificata dal leggendario fabbro Grid.


Il giovane provò un senso di déjà-vu dopo queste parole. Inizialmente, non riuscì a pensare a nulla, ma poi ricordò. 


[Missile Magico (Potenziato)]


Un missile magico sviluppato dal leggendario grande mago che ha completamente ribaltato la formala di attivazione.


Si, era la magia di Braham. Proprio come lui aveva rafforzato la magia esistente, Grid era riuscito a rafforzare gli oggetti esistenti. In questo momento, era stato in grado di comprendere veramente perché fosse un fabbro leggendario.


[Per favore, decidi il nome dell’oggetto che hai creato.]


Il sistema chiese prima di elencare la classificazione e gli effetti dell’oggetto.


“Um.”


Grid ci pensò attentamente ed arrivò ad una conclusione.


‘Ho prodotto tre strati di placche di ferro.’


Si accostava bene con la carne a tre strati, molto familiare ai coreani.


“Chiamiamola Tre Strati.”


Era il peggio del peggio. Lauel, se fosse stato presente, avrebbe provato di tutto per fermare Grid. Sfortunatamente, non si trovava lì. Per il bene del futuro di Reidan, il consigliere del capo di Overgeared era occupato ad interagire con i PGN femminili e non si stava preoccupando del suo superiore. Era davvero un peccato.


[Hai scelto ‘Tre Strati’?]


“Si.”


[‘Tre Strati’ è stata aggiunta alla lista dei metodi di produzione oggetti!]


[‘Tre Strati’ è stata completata.]


[Tre Strati]


Classificazione: Leggendaria


Tenuta: 721/721      Difesa: 1115


* Riduzione del danno da attacchi fisici del 30%.


* Riduzione del danno da attacchi super efficaci del 50%.


* Generazione dell’abilità passiva ‘Spezza Spada’.


* Forza +50 punti.


Armatura a squame modificata dal leggendario fabbro Grid.


Le 621 piccole placche di ferro create e unite a mano, in tre strati, assicura un’alta difesa e portata di movimento.


In più, ogni placca di ferro ha un lieve incavo. Se l’arma nemica colpisce, c’è una certa probabilità che l’arma venga danneggiata.


Come le squame di drago nero, queste 621 placche di ferro brilleranno ogni volta che l’indossatore si muoverà.


Il sangue di orco usato per aumentare la tenuta delle cinghie di pelle, incrementerà leggermente la forza dell’indossatore.


Restrizioni per l’Utilizzatore: livello 320 o superiore; Forza: 1500; Stamina: 1830; Padronanza Avanzata delle Armature Pesanti livello 5 o superiore.


Peso: 2501


[E’ stato prodotto un oggetto di classificazione leggendaria, perciò tutte le statistiche sono state permanentemente aumentate di 10 punti e la reputazione all’interno del continente è aumentata di 500 punti.]


“Wow.”


Erano passati due anni e mezzo – non nel gioco, ma nella vita reale – da quando era diventato Erede di Pagma. Grid aveva prodotto un vasto numero di oggetti nel frattempo, ma finora soltanto 12 di classificazione leggendaria. Non aveva fortuna, nonostante fosse un fabbro leggendario.


Pertanto, il fabbro si schiarì la mente. Durante il processo di creazione, Grid non osava pensare di poter produrre oggetti leggendari. 


Oggi però, dopo aver passato momenti duri nell’Arcipelago Behen nei mesi passati, aveva prodotto un oggetto leggendario dopo tanto tempo. Grid era pieno di aspettative.


“Finalmente...Finalmente, il cielo riconosce le mie abilità e il mio cuore.”


Essere ricompensati per i propri sforzi, potrebbe risultare normale per dei geni, ma non per le persone comuni. Non importava quanto duramente ci provassero, non ottenevano spesso delle ricompense soddisfacenti. Andava particolarmente male a Grid.


Adesso, però, i suoi sforzi stavano vedendo dei risultati, ottenuti attraverso la sua crescita.


“Okay...Devo mantenere questo momentum.”


Il fabbro era soddisfatto del risultato. Il materiale usato per il Set di Luce Sacra era l’adamantio, perciò gli effetti e la durata erano molto migliori. Nonostante questo, la difesa di Tre Strati risultava superiore.


“Prossimi sono l’elmo e i pantaloni.”


La patch bilanciante della Competizione Nazionale che lo aveva depotenziato?


[La potenza di attacco di Grid, che è la sua più grande arma, è stata soppressa.]


Grid sorrise ricordando quel titolo.


‘Non sono uno che infligge danni.’


Gli oggetti erano flessibili. Una persona iper-potenziata dagli oggetti poteva essere sia qualcuno che infliggeva danni, sia qualcuno che li incassava. In questa Competizione Nazionale, Grid aveva intenzione di mostrare la sua potenza d’attacco che non si sarebbe piegata alla patch, così come la sua difesa. In altre parole, sarebbe stato un perfetto tank dispensatore di danni che avrebbe rovesciato il mondo.


<i>Ttang! Ttang!</i>


L’elmo, i pantaloni e i guanti vennero a poco a poco completati, mentre il Mantello di Lantier veniva riprodotto attraverso ‘Creazione Oggetti’. Non ci sarebbe voluto molto per diventare un’imbattibile persona overgeared.










Traduzione di MoonRoro29


Editing di Libusemumei
                                


                                



