---
weight: 4090
title: Capitolo 409
pubDate: 2025-03-17T08:49:02.540Z
tags:
    - overgeared
---


Parigi, Aeroporto Internazione Charles de Gaulle.


Si trattava di uno degli aeroporti europei più trafficati, con circa 530,000 atterraggi e partenze ogni anno. C’era sempre un viavai di persone. Era bello vederlo affollato.


“È enorme e fa paura.”


La squadra nazionale coreana era sbarcata dal volo privato di Yura ed era entrata nel terminal 2E. Le loro bocche si spalancarono quando videro l’interno dell’aeroporto.


“Non sembra più grande dell’Aeroporto di Incheon?”


“Esatto. È il doppio più grande dell’Aeroporto Nazionale di Incheon.”


“Wow, guardate la mappa. Ci vuole un’ora di camminata per raggiungere l’uscita più vicina.”


Yura spiegò al gruppo sbalordito.


“Non vi preoccupate. Possiamo prendere una navetta.”


Yura era la giocatrice in classifica più bella e 5° nella classifica globale, perciò era sempre al centro dell’attenzione e veniva invitata da molti paesi. Questa era la nona volta che visitava Parigi. L’ambiente le era familiare e dopo averla seguita, il gruppo camminò per 20 minuti verso una fermata della navetta, in cui salirono.


Per la sua abitudine dai tempi della scuola, Youngwoo si sedette subito dietro il posto del conducente e sospirò.


“Raggiungeremo la città con questa navetta?”


Era preoccupato di muoversi in un grande aeroporto, perciò era felice di poterlo fare in modo abbastanza confortevole. Yura disse parole scioccanti al sollevato Youngwoo.


“Questa è la navetta dell’aeroporto.”


“Navetta dell’aeroporto…?”


“Sì, ci porterà alla fermata taxi più vicina e poi prenderemo un taxi per arrivare in città.”


“…”


L’aeroporto era così grande da far stancare una persona. Youngwoo guardò fuori dal finestrino e si promise di non tornare mai più a Parigi. Parigi era una delle destinazioni con maggior turismo nel mondo, ma a Satisfy c’erano luoghi molto più belli. Per questo, non provava alcuna ispirazione.


Intanto, Yura stava seduta vicino a Youngwoo e sorrideva leggermente. Gli avambracci di Youngwoo erano ora solidi e robusti, diversi dalla prima volta che si erano incontrati. Fu una vista piacevole e rassicurante.


‘<i>Perché si è seduta vicino a me quando ci sono molti posti liberi?’</i>


Toccare la soffice pelle di Yura dava una sensazione piacevole. Da un lato, il suo naso era bello come un’opera d’arte altolocata. Non c’erano nei sulla sua bianca pelle e questo la faceva apparire come un campo di neve fresca.


<i>Tu-tum, tu-tu, tu-tum, tu-tum.</i>


Più si rendeva conto della presenza di Yura, più il cuore di Youngwoo batteva veloce.


‘<i>Rimani calmo, calmo.</i>’


Youngwoo strinse i pugni per il nervoso. Era preoccupato di ciò che sarebbe potuto succedere se avesse mosso per sbaglio un dito e avesse toccato il corpo di Yura.


***


La squadra coreana viaggiò per 40 minuti in taxi, dall’aeroporto di Charles de Gaulle fino all’arrivo in hotel.


Hotel Shang X Lila. Si trattava di un hotel a 5 stelle, situato a 600 metri dalla Torre Eiffel. Gli interni lussuosi ricordavano un palazzo del medioevo, mentre le stanze degli ospiti avevano la vista verso la Torre Eiffel e il Montmarte.


“Inoltre, i ristoranti di questo posto si trovano nella Guida Michelin?”


“Probabilmente le stanze sono costose in maniera assurda.”


“Ho sentito che la camera più conveniente si paga 2 milioni di won a notte, mentre quelle costose hanno un prezzo che si aggira tra i 30 e i 40 milioni di won.”


“30~40 milioni? P- Per un giorno…?”


“Sì.”


“…”


Partecipava un totale di 224 persone alla 2° Competizione Nazionale. La S.A. Group aveva fornito alloggi presso hotel a 5 stelle a tutti loro. Per 16 giorni. Ecco, questo era il potere del gruppo numero uno del mondo.


‘<i>Sarebbe stato fantastico se Sehee fosse riuscita a partecipare a questo torneo.</i>’


Youngwoo ammirò la lussuosa stanza che gli era stata assegnata e gli tornò alla mente sua sorella Sehee. Si immaginò la gioia di Sehee nel vedere questo posto.


‘<i>Beh, non c’è fretta. Starò con lei dalla Competizione Nazionale del prossimo anno.</i>’


Al momento, Sehee era una studentessa. Aveva poco tempo per giocare a Satisfy a causa dei suoi studi ed il suo livello era basso, per questo non aveva potuto partecipare alla Competizione Nazionale. Ma dall’anno seguente sarebbe stato diverso. Sehee aveva compreso bene il valore di Satisfy e della sua classe Santa. Quindi, intendeva concentrarsi su Satisfy una volta entrata all’università.


“A proposito, cosa sono questi vestiti?”


Youngwoo si accigliò mentre tirava fuori i vestiti. Non erano gli abiti e le scarpe che normalmente usava per allenarsi. Invece erano sneakers, pantaloni, magliette di cotone e jeans. C’erano anche delle scarpe carine.


‘<i>Vuoi che io indossi qualcosa del genere?</i>’


Youngwoo si vestiva solo per convenienza. Lo stile? Non gli interessava affatto.


Era rimasto traumatizzato quando fu ignorato dal suo primo amore Ahyoung dopo aver indossato abiti alla moda per corteggiarla e dopo quell’evento non si interessò più alla moda. In particolare, odiava lo stile stretto delle camicie.


Sehee conosceva queste sue tendenze eppure gli aveva preparato vestiti del genere?


“Sehee, lei…”


Aveva finto di volergli preparare i bagagli perché sarebbe stato via per un po’ di tempo, ma l’aveva solo ingannato? Youngwoo si lamentò mentre si faceva la doccia e si cambiava d’abito.


Selezionò uno dei set coordinati che Sehee aveva sistemato da 1 a 19. Scelse il primo set perché aveva il numero 1 scritto sopra. Oggi sarebbe stato il primo giorno a Parigi. Avrebbe indossato il set 2 il giorno seguente.


[Arrotola le maniche fino al gomito e infila la maglia nei pantaloni! Indossa questo orologio!]


“… Wow, l’uomo che la sposerà avrà un bel da fare.”


Youngwoo controllò la nota che Sehee aveva lasciato e si vestì in base al contenuto della nota. Si posizionò davanti allo specchio e spalancò gli occhi.


‘<i>Non sono molto bello?</i>’


In passato, Youngwoo si era sentito dire molte volte che era brutto. Gli zigomi prorompenti, la zona T alta e gli occhi senza la doppia palpebra avevano dato un’impressione totale di una persona nervosa. La sua pelle era stata ruvida e le sue spalle erano state ricurve, per questo aveva emanato una cattiva impressione.


Ma nell’anno e mezzo trascorso, Youngwoo aveva guadagnato peso e allenato il suo corpo con gli esercizi. Anche il suo aspetto era maturato crescendo e la cura della sua pelle era migliorata in confronto al passato.


No, anche se non si fosse confrontato con il passato, aveva un aspetto migliore rispetto ai normali maschi coreani. La sua zona t alta e le sue guance riempite irradiavano un carisma occidentale, mentre le sue spalle larghe accentuavano la sua mascolinità. In particolare, i suoi occhi apparivano sexy per le donne.


Grazie allo stile di Sehee, Youngwoo fu in grado di mostrare il suo carisma.


<i>Toc, toc.</i>


Youngwoo stava fissando con sguardo assente lo specchio e rimase meravigliato al suono del bussare.


“Entra.”


“Sei pronto?”


Peak Sword entrò nella stanza e si sorprese.


“Oh, per una volta sei vestito come si deve.”


Peak Sword alzò il pollice. Youngwoo si sentì meglio e lasciò la stanza. I due si diressero al piano terra dell’hotel, dove si sarebbe tenuta la conferenza stampa. Le squadre americane, inglesi e turche, che alloggiavano nello stesso hotel, avevano già preso posto.


“Grid!”


Regas fece cenno con la mano da dove era seduto in quanto rappresentante della squadra inglese. Dall’altra parte, il capo della squadra americana, Zibal, rimase indifferente a Youngwoo, mentre Bubat, il rappresentante della Turchia, fissò Youngwoo.


“Uh? Io sono il rappresentante della Corea del Sud?”


Si sentì confuso quando vide ‘Shin Youngwoo’ come capo della squadra coreana e Yura, con ritardo, gli spiegò la situazione.


“Lo abbiamo deciso alla riunione.”


“Perché? Ugh.”


Youngwoo deglutì quando vide Yura. Yura apparve con indosso un abito, che la faceva sembrare come se fosse discesa la dea della bellezza. Youngwoo non riuscì a distogliere lo sguardo dalla scollatura, messa in mostra dai capelli legati.


“Sei il più forte tra di noi e non sei anche il capo di Overgeared? Chi altro potrebbe fare da rappresentante?”


‘<i>Ho la leadership?</i>’


In quanto capo di Overgeared, tutto ciò che faceva era creare oggetti e cacciare. Youngwoo non era convinto, ma il giudizio di Yura era diverso. Durante l’assalto a Elfin Stone, Youngwoo aveva mostrato una leadership inaspettata che aveva ridotto il danno ai suoi compagni.


Yura apprezzava molto il potenziale di Youngwoo in quanto capo, perciò intendeva trascinare questo potenziale alla Competizione Nazionale.


“Sì… Eh… Umm…”


Youngoo barcollò per l’apprezzamento inaspettato e Peak Sword lo spinse.


“Cosa? Ti stanno tutti aspettando, Dio Grid.”


“Kuk.”


Alla fine, Youngwoo si sedette sulla sedia del rappresentante della squadra coreana. In quel momento.


‘<i>La sua espressione è cambiata?</i>’


I centinaia di giornalisti e di staff riuniti nel luogo di incontro rimasero tutti sorpresi nello stesso istante. L’espressione stupida di Youngwoo cambiò non appena si mise seduto. Improvvisamente il suo sguardo si fece deciso mentre centinaia di occhi si fissavano su di lui.


“Scusate il ritardo. Sono Shin Youngwoo, anche conosciuto come Grid, rappresentate della squadra coreana.”


Una persona normale si sarebbe agitata di fronte al pubblico. Era difficile mantenere il proprio spirito mentre si veniva sepolti da molti sguardi. Questo valeva soprattutto per il Youngwoo del passato.


Non aveva fiducia, perciò aveva difficoltà a comunicare con chi gli stava di fronte. Guardava sempre a terra. Ma era migliorato da quando aveva iniziato Satisfy. Aveva compreso il suo valore e ritrovato la sua fiducia. Si era abituato allo sguardo del pubblico in quando duca, eroe del regno e capo di Overgeared.


Grid era il leader di più di 20.000 persone e di centinaia di membri della gilda. Come avrebbe potuto tirarsi indietro di fronte ad un centinaio di giornalisti? Era impossibile.


“Siamo in diretta? Vorrei salutare tutte le persone che mi stanno guardando ora.”


Sguardo rilassato e intonazione stabile. Non lo si poteva confrontare con il Youngwoo della 1° Competizione Nazionale.


“Dio Grid, ecco perché ho deciso di seguirti.”


Peak Sword sapeva quanto fosse raro per una persona crescere e cambiare così rapidamente. Peak Sword ancora una volta si sentì ispirato nel seguire Youngwoo.


“Grandioso.”


Oggi, dallo stile di Youngwoo al suo comportamento, tutto stava piacendo a Yura. Nel frattempo, i coreani che stavano guardando la conferenza stampa in diretta in TV e su internet, rimasero impressionati.


“La personalità di Grid è sempre stata così intensa?”


“Lo scorso anno, sembrava un bambino, ma ora chiaramente non lo è più.”


“Non è più bello di prima? Chirurgia plastica?”


“Come può essere chirurgia plastica? Aveva questo aspetto dall’inizio, ma si trattava solo del suo stile. Dovresti metterti davanti ad uno specchio e guardarti. Sembri stupido.”


“Penso abbia fatto molto esercizio.”


“Un diamante grezzo…”


Satisfy possedeva una cultura al di là del gioco. E il rappresentante di Satisfy nella Corea del Sud era Grid.


<i>Ttiring~</i>


<i>Ttiring~</i>


Grid entrò nelle classifiche dei portali di ricerca. Anche i genitori di Youngwoo, che stavano guardando la TV nel loro negozio di ortaggi, rimasero impressionati.


“Nostro figlio è diventato così affidabile… Nostro figlio è il rappresentate della Corea del Sud per due anni consecutivi…”


“Abbiamo fatto nascere un figlio così bravo. Vero?”


La Competizione Nazionale non era ancora iniziata. Tuttavia, Youngwoo era già sulla bocca di tutti. Non come Grid, ma come ‘Shin Youngwoo’.


Ad un giornalista straniero non piaceva e gli lanciò fin da subito una domanda provocatoria. 




Traduzione di Blakriss


Editing di Libusemumei
                                


                                



