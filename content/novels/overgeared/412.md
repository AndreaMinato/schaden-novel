---
weight: 412
title: Capitolo 412
pubDate: 2025-03-17T08:49:02.540Z
tags:
    - overgeared
---


[Hai usato Scudo di Ghiaccio (Lv. 8).]


[Crea uno scudo che assorbe 10,000 (+11,532) danni.]


[Lo scudo aumenta la tua difesa fisica del 30% e la resistenza magica del 20% e rifletterà il 30% del danno come detriti di ghiaccio.]


Era necessario usare molta magia per poter aumentarne l’efficacia. Ma non si doveva usare in maniera insensata. Bisognava farlo con uno scopo per poterne aumentare l’efficacia.


Per esempio, per poter aumentare l’efficacia di scudo magico, era necessario difendersi dall’attacco del nemico con lo scudo.


Tuttavia, quella del mago era una classe con la salute bassa e una difesa debole. Erano estremamente riluttanti a permettere gli attacchi nemici, perciò il metodo di combattimento era incentrato sul non permettere gli attacchi nemici. Sfruttavano diversi incantesimi per mantenere la giusta distanza dal nemico e ucciderlo prima che questo potesse avvicinarsi.


Per questo motivo, la maggior parte dei maghi aveva un livello basso nella difesa magica. Tuttavia, Bondre aveva aumentato il livello di Scudo di Ghiaccio grazie ai suoi continui sforzi. Se l’avesse aumentato di altri due livelli, l’avrebbe padroneggiato. Era il risultato dell’abbandono del tipico stile di combattimento di un mago e di confrontarsi con il nemico con il suo scudo.


Perché? Perché soffrire per migliorare il livello di Scudo Magico? Il motivo era semplice. Per prepararsi alla battaglia decisiva con Grid.


‘<i>Ho sognato solo di avere la mia vendetta!</i>’


Grid usò Volo e le sue diverse resistenze alla magia per accorciare istantaneamente la distanza. In effetti, questo era una situazione sfavorevole per un mago. Ma Bondre aveva già affrontato Grid una volta e non entrò nel panico. Non appena affrontò Uccisione di Grid, lanciò con calma Scudo Magico e poi iniziò la cantilena per un incantesimo di attacco.


‘<i>Lo scudo può resistere al bombardamento!</i>’


Bondre credeva nel suo scudo. Era convinto che il Scudo di Ghiaccio di livello 8 non poteva essere distrutto nella Competizione Nazionale, dove il danno da PvP era ridotto del 50%. Ma Grid determinò un capovolgimento.


<i>Jjejeong!</i>


<i>Puok!</i>


[Hai subìto 23,210 danni.]


[Hai assorbito 21,532 danni.]


[Il bersaglio riceverà il 30% di danni.]


[Hai causato 6,963 danni al bersaglio.]


[Scudo di Ghiaccio è stato disattivato.]


“Coff…! N- No, questa è follia!”


Il volto di Bondre si distorse mentre tossiva sangue. Grid aveva subìto il danno maggiore, ma lo shock mentale di Bondre fu enorme.


‘<i>Che razza di mostro!</i>’


Il suo scudo era stato annientato nonostante il calo del 50% del danno? Quanto era potente l’attacco originale di Grid? Fu solo per un momento, ma Bondre provò paura verso Grid. Ma se ne liberò in un istante. In quanto vertice dei 41,000 mistici di ghiaccio e rappresentante del suo paese, non poteva mai sentirsi debole né provare angoscia.


<i>Jjejeong!</i>


Bondre schivò a malapena il colpo di Grid e urlò le ultime parole del suo incantesimo.


“Furia del Drago di Ghiaccio!”


<i>Kwa kwa kwa kwang!</i>


L’intera area fu pervasa da un brivido. Dalla terra turbolenta, enormi pilastri di ghiaccio si innalzarono come draghi e minacciarono Grid. Potere, velocità e raggio. Alla magia di Bondre non mancava nulla.


La terra velocemente si congelò e la brina ricoprì la foresta. I pilastri di ghiaccio, freddi e Grid che era immobile come una statua, non si mossero. Sembrò come se fosse stato sopraffatto dalla fenomenale magia.


I francesi, che stavano guardando, esultarono.


“Grid è bloccato!”


“Non c’è modo di scappare da questa magia! Infatti, Bondre è grande! Un genio!”


“Esatto! Lo scorso anno Bondre non era stato attento! Vai Bondre! Butta giù Grid!”


“Bondre!! Bondre!! Bondre!!”


In quel momento, la maggior parte delle persone nel mondo pensarono che Grid sarebbe stato sconfitto. Bondre era diverso dalla persona che non era riuscita a resistere all’attacco di Grid lo scorso anno. Questa impressione si impiantò negli spettatori.


A distanza, anche la squadra americana, che stava gareggiando con le altre squadre per conquistare gli altopiani, credeva nella vittoria di Bondre.


Zibal sorrise alla vista dei pilastri di ghiaccio che si innalzavano alti nel cielo.


“Non si può resistere all’enorme potere di Bondre. Sfruttando il vantaggio della struttura di ghiaccio, le azioni del nemico vengono bloccate e si ottiene una completa vittoria. La comparsa con successo della magia di grado S significa la fine di Grid.”


“Non farmi ridere.”


Qualcuno sbuffò alle parole di Zibal. Era Pon, un membro della squadra spagnola che stava fronteggiando la squadra americana. Affermò mentre minacciava Zibal con la sua lancia,


“Non puoi misurare Grid.”


“Piccolo moscerino.”


Pon, che era 10° nella classifica globale, era una delle cinque figure influenti di Overgeared. Ma Zibal era 2° nella classifica. Era naturale che si sentisse dominante. Tuttavia…


“Cosa?”


Zibal rimase scioccato. La lancia di Pon, che volava davanti, improvvisamente cambiò l’orbita di lato. Fu inaspettato e Zibal fu lento a rispondere.


<i>Puok!</i>


“Ugh!”


Zibal gemette quando il suo fianco venne colpito. Ancora una volta, rimase sconvolto quando vide il danno.


‘<i>Perché è così doloroso?</i>’


Zibal prendeva costantemente elisir e usava le enormi risorse, che aveva accumulato in quanto capo di una delle sette gilde, per armarsi con l’equipaggiamento più forte. Era anche20 livelli sopra a Pon. Da un punto di vista sensato, era normale per Zibal non subire alcun danno da parte di Pon. Ma rimase confuso per il danno inaspettato.


Lauel invocò una raffica di vento per bloccare l’attacco successivo e Pon e mandò un avvertimento.


“Zibal, ammetto che sei forte. Ma non essere presuntuoso. Il potere di Overgeared non può essere comparato a ciò che era un anno fa.”


Esatto. A causa del deserto di Reidan, le città dei vampiri e l’Arcipelago di Behen, i membri di Overgeared avevano raggiunto un livello che andava oltre il buon senso. E Gir aveva ottenuto un miglioramento impressionante tra i membri di Overgeared.


[Una potente gelata ha congelato il tuo corpo. Tutte le velocità diminuiranno del 20%.]


[Hai resistito.]


“Rotazione.”


<i>Kurururu!</i>


Grid rimase in piedi fermo mentre affrontava gli enormi e potenti draghi di pilastro di ghiaccio. Non intendeva accettare umilmente la morte. Ruotando la sua spada, aveva invertito il percorso del pilastro di ghiaccio, facendo sì che Bondre venisse direttamente colpito.


“C- Cosa? Un contrattacco…!”


Di solito, i contrattacchi potevano essere usati solo contro attacchi dello stesso tipo. La forza fisica veniva contrattaccata da un attacco fisico, mentre la magia veniva contrattaccata dalla magia. Tuttavia, Grid usò la forza fisica per contrattaccare un attacco magico. Inoltre, l’attacco era ritornato con un danno maggiore del 100%.


Fu incredibile, un’abilità fraudolenta.


Ma Bondre non rimase sorpreso della funzione dell’abilità stessa. Era colpito dalla capacità di Grid di utilizzare a pieno il contrattacco. Doveva essere usato con un tempismo perfetto, perciò davvero pochi giocatori riuscivano a fare un contrattacco in un combattimento contro giocatori di alto livello.


Ma Grid…


Grid, che era stato valutato di avere un livello basso di controllo, usò perfettamente un contrattacco contro Bondre.


‘<i>Questo tipo… Che cosa ha fatto nell’anno trascorso?</i>’


Bondre si insanguinò. Guardò nei profondi occhi di Grid che si stava avvicinando e comprese.


‘<i>Non posso misurarlo.</i>’


Non sapeva quali prove Grid avesse affrontato nell’anno passato e come le avesse superate. Bondre non riusciva ad immaginarsi nulla.


{Bondre! Arriviamo!}


I rappresentanti francesi non avevano partecipato alla battaglia perché Bondre aveva chiesto uno scontro uno contro uno con Grid. Bondre velocemente urlò loro,


{No, abbandonatemi e scappate. Non possiamo gestire Grid senza qualche sacrificio.}


{Cosa?}


I classificati perdevano costantemente le loro posizioni a causa della rapida crescita dei membri di Overgeared, ma Bondre era rimasto nella top 20. Il suo orgoglio era elevato e possedeva alcune delle migliori abilità. Bondre e molte persone credevano che era stato sconfitto da Grid l’anno prima perché non aveva fatto attenzione.


Ma adesso, Bondre riconosceva le abilità di Grid. Questa persona era superiore a lui. Fu insolito per la squadra francese, conosceva bene Bondre.


{Guadagnerò più tempo possibile, perciò scappate. Lasciate la squadra della Corea del Sud da sola e concentratevi sui bersagli. Puntate alla medaglia di Bronzo.}


Mentre Bondre parlava ai membri della sua squadra…


<i>Shaaaaaah-</i>


Grid richiamò lo Spadone di Grid e tirò fuori Iyarugt. La spada disperdeva una luce rossa come fatta di gioielli, catturando l’occhio delle centinaia di migliaia di spettatori. Le telecamere furono accecate dalla bellezza di Iyarugt e zoomarono. Fu naturale che l’immagine di Grid, il padrone di Iyarugt, avrebbe ricevuto l’attenzione delle persone di tutto il mondo.


“Bondre, sei migliorato un sacco rispetto all’anno scorso. Riconosco la tua crescita.”


La personalità iniziale di Grid avrebbe preso in giro Bondre. Bondre era uno dei capi gilda che aveva osato invadere Reidan. Tuttavia, Grid non lo denigrò.


Era preoccupato dell’immagine di Overgeared nella competizione dove c’erano milioni di persone a guardare?


Quello era il secondo problema. Grid non ridicolizzò Bondre, perché riconosceva davvero le abilità di Bondre. Poteva vedere quanto duramente avesse lavorato e quando Bondre fosse cresciuto nell’anno trascorso e Grid non lo poteva denigrare.


“Sei forte. Ma io sono più forte.”


“… Ah! Sei ridicolo.”


Bondre scoppiò a ridere e invocò barriere di ghiaccio. Era preoccupato che i membri della sua squadra sarebbero diventati bersagli di Grid e voleva guadagnare più tempo possibile prosciugando tutto il suo potere.


“Non sarà facile quando ci incontreremo ancora il prossimo anno.”


Urlò Bondre a Grid da dietro le barriere di ghiaccio. Grid annuì e corse in avanti.


<i>Chaaeng! Jjejeong! Jjeejeeeong!</i>


Successivamente, le barriere di ghiaccio vennero distrutte da Iyarugt. Le frecce di ghiaccio affilate e le lance di ghiaccio non riuscirono a fermare i movimenti di Grid. Grid non cercò di evitare le frecce e le lance di ghiaccio. Semplicemente le accettò mentre si avvicinava a Bondre.


La resistenza magica del Set di Luce Sacra era estremamente elevata e c’era anche il calo del 50% del danno da PvP. La sinergia tra la patch e la sua armatura resero Bondre un pazzo.


『B- Bondre, si è scollegato!! 』


Bondre, la figura che conduceva la Francia, alla fine si inginocchiò e morì. Questo inevitabilmente un grande sconcerto nei francesi.


“Il prossimo.”


Il tripudio del vincitore fu breve. Dopo aver confermato l’uscita dal gioco di Bondre, Grid si diresse verso la squadra della Corea del Sud che stava affrontando un momento critico.


“Oscuramento.”


<i>Peeng!</i>


L’esplosione del  potere demoniaco creò una strada sterrata intorno a Grid. La pelle di Grid divenne più bianca, in contrasto con i suoi capelli neri, facendo esultare il pubblico femminile.






Traduzione di Blakriss


Editing di Libusemumei
                                


                                



