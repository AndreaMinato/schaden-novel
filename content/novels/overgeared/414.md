---
weight: 4140
title: Capitolo 414
pubDate: 2025-03-17T08:49:02.541Z
tags:
    - overgeared
---


『 Bubat è stato disconnesso! 』


Quando morì, cominciarono a piovere critiche su Bubat.


I turchi erano delusi dalle sue patetiche abilità, che avevano permesso gli attacchi di Grid.


-C’è un gran numero di alleati, quindi è naturale fare da tanker mentre i tuoi alleati danneggiano i nemici.


-Che razza di tanker sfida una persona in uno scontro uno-contro-uno?


-A Bubat manca l’esperienza negli scontri uno-contro-uno. Davvero il peggiore.


-In pratica, Grid è il più forte. Come è possibile che un mostro del genere sia apparso in un paese piccolo e debole in Satisfy come la Corea del Sud? Il fatto che siamo stati fregati dalla Corea del Sud per due anni di seguito mi dà la nausea.


<i>-Quest’anno il paese con la classificazione più bassa sembra sia la Turchia.</i>


<i>-Presto Bubat perderà i suoi sponsor, no?</i>


“…”


Bubat, disconnesso dal gioco, non riusciva a sollevare la testa. Aveva paura di tornare in Turchia. Dall’altro lato, Grid era rimasto sul campo di battaglia e lo stava ancora ammirando.


‘È una grande abilità passiva.’


Grid aveva verificato il danno di Cuspide e aveva deciso che era possibile finire Bubat con Cuspide Assassina. Ma si era sbagliato. Cuspide Assassina aveva inflitto un danno minore di quello che si aspettava. Si presumeva che Bubat possedesse un’abilità passiva con la quale ‘solo una certa percentuale della Salute massima’ veniva diminuita da un colpo potente.


‘Se la sua armatura fosse stata dissigillata, ci sarebbe voluto molto più tempo.’


Grid aveva l’abilità Occhi del Fabbro.


Poteva controllare le informazioni di un oggetto fissandolo per tre secondi. Poteva essere una spada a doppio taglio perché la finestra delle informazioni dell’oggetto interferiva con il suo campo visivo.


Ad ogni modo, Grid aveva imparato una cosa grazie agli Occhi del Fabbro. L’armatura di Bubat era sigillata in quel momento e non poteva sfruttare a pieno le sue capacità.


‘Il re imbattuto.’


Anche lui era una delle nove leggende? Grid non aveva una bella espressione in viso quando si mosse. Aveva sprecato più tempo di quanto si aspettava con Bondre e Bubat.


‘Mi sento davvero sfortunato.’


C’era una ragione per cui Grid aveva usato il set della Luce Sacra invece dell’equipaggiamento appena creato, inclusi Tre Strati e il Mantello di Lantier. Sperava di innescare l’abilità dei Cinque Attacchi Congiunti, collegata ai Guanti della Luce Sacra. Se Cinque Attacchi Congiunti si fosse attivata, Grid sarebbe stato in grado di sistemare il nemico più velocemente perché avrebbe potuto infliggergli un danno cinque volte maggiore.


Tuttavia, il problema era che non si era attivata. Da quando era entrato nell’Arcipelago di Behen fino a quel momento, il numero di volte in cui Cinque Attacchi Congiunti si era attivata era notevolmente diminuito. Grid sentiva che le sue probabilità nei giochi di fortuna stavano peggiorando.


‘Sono arrabbiato.’


Voleva creare un oggetto che facesse aumentare la sua Fortuna.


‘…Eh? Non è una buona idea?’


Era meglio dello stato Fortuna in molti modi. Per fare un esempio estremo, se avesse indossato oggetti che aumentavano la Fortuna, avrebbe potuto incrementare le sue possibilità di produrre oggetti con una classificazione elevata. Grid pensava a quelle cose, mentre si muoveva per andare a salvare la squadra coreana.


In quel momento non mostrava alcun segno di nervosismo, nonostante la squadra coreana fosse in piena crisi.


Perché?


Credeva nei suoi compagni.


La ragione per cui Grid aveva deciso di intraprendere quell’operazione ad alto rischio, cioè di attaccare immediatamente i bersagli e attirare l’attenzione dei nemici, era che si fidava delle abilità di Yura e di Peak Sword.


***


Quattro minuti dopo l’inizio del tiro al bersaglio.


Mentre Grid sconfiggeva Bondre e Bubat uno dopo l’altro, la squadra coreana era in difficoltà contro le squadre alleate.


“Muro di Fuoco!”


“Multi-Attacco!”


L’arciere Jonghwa e il mago Sumin non tenevano in considerazione il loro Mana, cercando di fare del loro meglio per tenere occupati i nemici, mentre il sarto Jinhee allestiva una tenda protettiva. Il tanker Kyunghoon usava abilità per rallentare l’avanzata dei nemici.


Ma erano deboli. Erano almeno 40 livelli al di sotto degli altri giocatori, e ciò rendeva impossibile resistere.


“Merda, quando arriva Grid?”


Disse Park Jonghwa, nervosamente.


Aveva avuto un’impressione negativa riguardo a quel piano fin dall’inizio, per cui non poteva fare a meno di brontolare. Scoccava le sue frecce senza sosta, ma non uno dei nemici crollò. Le sue deboli frecce non riuscivano a penetrare le loro difese.


“Ugh!”


Piuttosto, le sue ferite aumentavano a causa dei contrattacchi. La sua Salute era già scesa ad un livello rischioso. Sarebbe già morto, se non fosse stato per la patch che riduceva il danno da PvP del 50%. Il Mana di Sumin raggiunse il fondo.


“Non posso più usare la magia…”


“Merda! Ehi, Jinhee! Non hai ancora completato la tenda?”


“M-Mi dispiace. Credo ci vorranno altri tre minuti.”


“Questo… Ugh!”


<i>Ku tang tang tang!</i>


Kyunghoon bloccò a malapena un attacco col suo scudo e fu sbalzato via. La persona che l’aveva fatto volare era il primo ranker dell’Australia, Luca.


“Smettetela con questa resistenza insensata. Non vi state solo sfiancando con questo tentativo di guadagnare tempo?”


Luca era 80° nella classifica globale e aveva una classe di terzo avanzamento. I membri della squadra coreana non potevano sfidarlo. Li fronteggiò con occhi freddi.


‘La fine.’


Pensò Park Jonghwa con frustrazione.


“Il nostro obiettivo è vincere, non guadagnare tempo.”


Yura si stava occupando dei bersagli con il suo fucile, mentre i suoi compagni di squadra la proteggevano. Questa volta, sarebbe stata lei a proteggere i suoi compagni. Luca la guardò e rise.


“Mi ero chiesto che tipo di classe avessi ottenuto dopo che sei scomparsa dalle classifiche, ma era semplicemente Tiratore?”


Tiratore, una classe nascosta. Uno dei suoi vantaggi era l’uso del fucile, che era dotato di una distanza d’attacco più lunga e attacchi più potenti rispetto a quelli degli arcieri. Quella classe aveva il potere d’attacco più elevato tra quelle in grado di infliggere attacchi fisici.


Ma la debolezza era chiara. Aveva basse Salute e Difesa e il suo livello di elusione era ridicolmente basso. Non aveva tante abilità di utility come i maghi. Si poteva quasi dire che se avesse lasciato avvicinare un nemico, sarebbe morta.


Per Luca, un Tiratore era solo una buona preda.


“Non mi piacciono i faccini graziosi degli asiatici, perciò coglierò quest’opportunità per calpestarvi.”


Luca sogghignò e corse verso Yura. La sua velocità era molto elevata. La sua Difesa e la sua Elusione erano grandiose, difatti evitò tutti i danni fatali dei pochi colpi sparati da Yura.


“Yura!”


La squadra sudcoreana era disperata. Lo stesso valeva per tutti i coreani che stavano guardando il gioco. Non volevano vedere la dea della Corea che veniva calpestata. Il loro desiderio aveva raggiunto il cielo?


Yura non si lasciò prendere dal panico. Evitò l’attacco di Luca e lo tagliò. Sì, era un taglio. Da un Tiratore.


“C-Cos’è questo?”


Luca spalancò gli occhi, quando avvertì un dolore terribile.


***


“Spada della Parità.”


Nel momento in cui Peak Sword mise mano al fodero della spada, dieci membri della squadra, che si stavano avventando su di lui, balzarono indietro. Peak Sword di norma sembrava stupido, ma sul campo di battaglia aveva una presenza diversa.


“Annientamento.”


<i>Flash!</i>


Era risaputo che Peak Sword aveva fatto a pezzi dozzine di nemici durante la guerra dei Cavalieri d’Argento con la Gilda Sakura del Giappone, sull’Isola di Cork. Quella storia famosa si ripeteva ora davanti agli occhi del mondo.


<i>Seokeok!</i>


Peak Sword avvertì un piacere assoluto quando estrasse la Spada della Parità. Sfruttando la distanza più corta tra il fodero e il punto di attacco, il nemico non riuscì a riconoscerla.


“Eh…?”


<i>Kukukukung!</i>


Ci fu un lampo e tutti i nemici davanti a Peak Sword crollarono. I ranker sentirono un brivido.


[Hai subito 13520 punti di danno.]


[Hai subito 12144 punti di danno.]


[Hai subito 9050 punti di danno.]


[Hai subito 8600 punti...]


…


…


“Ugh!”


“Cough!”


Il dolore arrivò in ritardo.


‘Come può un’abilità ad ampio raggio causare così tanti danni…?’


I ranker subirono danni seri a causa di quegli attacchi e non riuscirono a crederci. Tuttavia, Peak Sword non era soddisfatto del suo attacco.


‘Maledizione, l’effetto della patch è troppo grande.’


L’unico vantaggio della sua classe con un lungo ritardo d’attacco era la potenza dei suoi colpi. Ne valeva la pena dato che un singolo attacco poteva infliggere un danno fatale ai nemici. Tuttavia, nella Competizione Nazionale, Peak Sword non poteva mettere in atto la sua forza originale e il vantaggio della sua classe scompariva.


“Colpitelo!”


“Andiamo!”


I ranker feriti delle squadre alleate si precipitarono contro Peak Sword. Erano a conoscenza della debolezza della sua classe. Peak Sword non poteva collegare alcun attacco finché la sua spada non fosse ritornata nel fodero, perciò il loro obiettivo era di sfruttare quell’intervallo in cui era indifeso.


Ma l’arma di Peak Sword era stata realizzata da un fabbro leggendario.


[Spada Lunga Perfetta]


Classificazione: Unica


Tenuta: 308/308   Potere d’Attacco: 680


Velocità d’Attacco: +21%


*È stata generata l’abilità ‘Raffica di Vento’.


*È stata generata l’abilità ‘Movimenti Rapidi’.


Restrizioni d’uso: Livello 310 o oltre. Maestria di Spada Avanzata di Livello 5 o oltre.


La tenuta e il potere d’attacco erano inferiori rispetto a Iyarugt, anch’essa di classificazione Unica, ma non si poteva negare che fosse una delle migliori spade ad una mano in circolazione. Per di più, era una spada lunga che massimizzava i vantaggi del Pugnale Perfetto di Grid.


Era un’arma perfettamente adatta a Peak Sword, la cui velocità d’attacco era importante. Inoltre, Grid aveva preparato un altro dono per lui: un fodero.


[Fodero di Peak Sword]


*Aumento del 20% nella velocità di estrazione della spada. 


*Aumento del 40% nella velocità di recupero della spada.


Era un fodero che sfruttava una delle Lacrime del Re del Clan dell’Acqua, ottenute da Euphemina nel Regno delle Sirene per attaccare la magia del vento di Zednos. Si generò una folata di vento che incrementò la velocità della Spada della Parità. Allo stesso tempo, un turbine avrebbe recuperato la spada.


“Dio Grid! Diventerò sicuramente più overgeared!”


Gridò Peak Sword, in lacrime. Le facce dei ranker impallidirono a quella vista.


‘Quella velocità di recupero…’


‘È ridicolmente alta!’ 


I ranker non indietreggiarono, nonostante la vista che si parava loro davanti andasse oltre ogni senso logico. Per essere precisi, non potevano indietreggiare. Erano già al punto del tutto-o-niente con Peak Sword.


“Muori!”


“Un paese debole in Satisfy, dovresti morire in fretta!”


Armi di ogni tipo si avventarono su Peak Sword.


<i>Peeeeeeong!</i>


La tempesta lo circondò e ancora una volta ci fu una luce abbagliante.


“Kuaaack!”


Peak Sword si sentì elettrizzato quando udì le urla dei nemici e ne confermò il crollo.


‘Questo è il potere degli oggetti!’


Superare i limiti della sua classe con gli oggetti… Peak Sword era eccitato e stupefatto.


Nello stesso momento…


“I-Il cielo al di sopra del cielo…!”


Mentre la Corea del Sud e le squadre alleate combattevano caoticamente su un lato di Tira, Kraugel si dava da fare altrove.










Traduzione di Martina Procida


Editing di Libusemumei
                                


                                



