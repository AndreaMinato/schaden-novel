---
weight: 415
title: Capitolo 415
pubDate: 2025-03-17T08:49:02.541Z
tags:
    - overgeared
---


Tira aveva tre montagne.


La più alta era a 723 metri al di sopra del livello del mare ed era l’area più vicina al cielo. Non c’era posto migliore per mirare ai bersagli volanti. La squadra che aveva conquistato quel luogo?


Gli Stati Uniti. Era un risultato inevitabile. I sette rappresentati degli USA avevano tutti classi di terzo avanzamento e avevano le reputazioni migliori.


Primo tra i Dieci Novellini, un Genio tra i Geni, il Cervello di Grid, Chuuni<b>1</b>… Lauel aveva molti titoli e persino lui era solamente un giocatore ordinario nella squadra degli Stati Uniti. Avevano parecchi assi tra loro.


‘Lauel, che bambino.’


Pon, che aveva lottato a lungo per occupare gli altipiani, fu travolto da una frana e cadde giù da uno dirupo. Il colpevole che aveva causato la frana era Lauel.


“Kuooong.”


Pon era riuscito a malapena a conficcare la sua lancia nella parete dello strapiombo e a salvarsi dallo schianto, ma era pericoloso. Non sarebbe stato strano per Pon disconnettersi se fosse caduto.


[Attacca Zibal… Ugh!]


[Questo! Zephyr mi sta impedendo di usare le mie abilità!]


[Maledizione! Skull è dietro di te!]


[L-Lauel sta causando un’altra frana…! Kuaack!]


Pon era stato isolato e la chat di gruppo della squadra spagnola divenne frenetica. I sette ranker spagnoli erano forti, ma non abbastanza contro gli Stati Uniti. Il potere medio degli Stati Uniti era travolgente.


‘Quel Lauel, è lo stesso di sempre, ma adesso fa anche paura.’


Era una sfortuna che si fossero trovati a competere con la squadra statunitense.


‘Dobbiamo lasciar perdere la medaglia.’


Pon vide i suoi compagni che si scollegavano uno ad uno ed estrasse la lancia conficcata nel dirupo. Poi, mentre cadeva, usò le sue ultime gocce di Mana per sferrare un attacco. Il bersaglio era il retro della testa di Zibal, in cima alla montagna.


“Farò in modo che mi accompagni in questo ultimo viaggio.”


<i>Pajik! Pajijik!</i>


Un fulmine si formò attorno alla lancia rossa che Pon reggeva in mano. Era ciò che precedeva Binario della Lancia, che usava la forza elettromagnetica per far sfrecciare la lancia più veloce della velocità del suono.


<i>Kururururung!</i>


Il precipizio in cui gioie e dolori infiniti stavano prendendo forma. Una luce brillò in quel luogo oscuro e si udì un boato fragoroso. Nel momento in cui si udì quel suono, la lancia era già quasi arrivata alla testa di Zibal.


“Cosa?”


Gli occhi di Zibal si spalancarono. 


“Artigli del Drago. Ruggito del Drago del Vento.”


<i>Kururururung!</i>


Lauel aveva tenuto in considerazione la natura di Pon e aveva previsto quella situazione, usando due abilità allo stesso tempo per proteggere Zibal. Evocò il vento per rallentare Binario della Lancia, poi fece sollevare il terreno, creando una barriera per bloccare l’indebolito Binario della Lancia.


Ma fu inutile. Binario della Lancia era troppo potente. Squarciò facilmente il vento e la barriera di terra. Lauel non riuscì a proteggere Zibal, che ricevette in pieno un colpo pesante. Avrebbe dovuto ritirarsi dalla lotta per un po’.


“Poooooon!”


“…Ah! Ahahahahah!”


L’urlo di rabbia di Zibal si udì fino ai piedi della montagna, mentre Pon, ridendp a gran voce, cadeva giù. La battaglia si faceva sempre più intensa.


***


『 Pon si è disconnesso! La squadra spagnola è stata annientata! 』


『 La Spagna non poteva vincere contro gli Stati Uniti. Sono molto forti! Posso garantire che gli Stati Uniti sono i più forti negli eventi a squadre! 』 


All’inizio dell’evento, la squadra coreana e le squadre alleate contro di essa avevano cominciato a lottare l’una contro le altre. La squadra brasiliana, guidata da Jishuka, si mosse in segreto e raggiunse le profondità della foresta settentrionale. 


“C’è bisogno di lottare? Non dovreste dimenticare lo scopo fondamentale, che è quello di abbattere i bersagli.”


<i>Pepeng!</i>


<i>Pepepepeng!</i>


Davvero un’arciera divina. Jishuka scoccava frecce senza sosta, occupandosi velocemente dei bersagli volanti in quell’area. Jishuka ne sistemò molti altri e poi chiese ai membri della sua squadra.


“Uhuh, che ne pensate? Non siamo primi?”


“Naturalmente! Eh?”


Rispose un ranker brasiliano e controllò il tabellone dei punteggi, per poi rimanere scioccato. Comunque lo si guardasse, il punteggio era strano. Jishuka divenne ansiosa quando lo vide irrigidirsi e controllò la tabella lei stessa. Rimase scioccata anche lei.


1° Corea del Sud – 41 punti.


2° Brasile – 23 punti.


3° Stati Uniti – 18 punti.


4° Russia – 11 punti.


…


…


“Cosa… Cosa?”


Come aveva fatto la Corea a progredire così, se era stata bersaglio di varie squadre fin dall’inizio? Jishuka, confusa, scoppiò a ridere.


‘La Mani di Dio.’


Grid stava affrontando le squadre alleate, mentre le Mani di Dio distruggevano i bersagli in cielo. Erano molto facili da controllare, dunque era possibile.


“È davvero un grand’uomo.”


Jishuka non aveva capito perché Grid avesse distrutto i bersagli e attirato l’attenzione dei nemici quando il gioco era iniziato. Ma adesso aveva compreso il vero significato delle mosse di Grid.


‘Le Mani di Dio sono completamente scomparse dalle menti dei nemici. Grid sta approfittando della sua presenza.’


Aveva persino usato Yura come esca. Al momento, sul campo di battaglia, era difficile che qualcuno si accorgesse della presenza delle Mani di Dio in cielo. Se la Corea del Sud fosse riuscita a resistere a quel bombardamento di attacchi, ovviamente avrebbe ottenuto la medaglia.


Dato che le squadre alleate erano per la maggior parte paesi deboli che non avrebbero comunque mai potuto vincere delle medaglie, era probabile che la Corea sarebbe riuscita a sopportare l’offensiva dell’alleanza. Oltre a Grid, la Corea del Sud aveva anche Yura e Peak Sword.


‘Grid, tu sei grande. Ma mi dispiace. La medaglia d’oro è mia.’


Jishuka aveva cominciato a colpire i bersagli solo dopo essere entrata nella foresta ed essersi assicurata la sua sicurezza. In altre parole, aveva iniziato la partita in ritardo rispetto alla squadra sudcoreana. Nonostante questo, la distanza si stava gradualmente riducendo.


La squadra brasiliana poteva tranquillamente concentrarsi sul tiro al bersaglio, mentre la Corea del Sud doveva occuparsi delle squadre nemiche. Perciò c’era una differenza di velocità. In particolare, il tiro con l’arco di Jishuka era spettacolare.


‘Grid, accontentati della medaglia d’argento.’


Jishuka sapeva distinguere tra faccende pubbliche e private. Non si preoccupava dei suoi colleghi e voleva rispetto.


<i>Kkirik!</i>


Jishuka continuò a tendere l’arco, in cuor suo dispiacendosi per Grid. Avrebbe vinto la medaglia d’oro, sarebbe diventata più forte e avrebbe ottenuto il titolo di donna più potente. Il suo sguardo si fece più intenso e sensuale. Tuttavia, i suoi occhi splendenti improvvisamente apparvero sconvolti.


“Non potevo lasciarti sola, quindi ti ho seguito.”


Si udì una voce bassa provenire dalla foresta scura. Il proprietario di quella voce seducente apparve in mezzo agli alberi. Jishuka e gli altri membri della squadra brasiliana impallidirono quando lo videro.


“I-Il cielo al di sopra del cielo…!”


Il 1° utente in classifica, Kraugel. I suoi capelli lunghi fino in vita erano legati e i suoi bellissimi occhi brillavano.


“Mi dispiace, ma devo farlo.”


Avrebbe portato la Russia al primo posto della classifica globale. Era la condizione di pagamento per avere il nuovo farmaco sviluppato dal governo russo, che avrebbe aiutato sua madre. Kraugel aveva accettato quelle condizioni solo per lei.


Aveva giurato di sconfiggere gli avversari, schiacciarli e portare la Russia alla vittoria. Il suo obiettivo nella gara del tiro al bersaglio era di uccidere i giocatori con attacchi ad ampio raggio e Jishuka era la sua quinta vittima.


Esatto. Al contrario di Grid, Kraugel aveva svolto furtivamente e accuratamente il suo ruolo di giocatore ad attacco ravvicinato per uccidere quattro giocatori che usavano attacchi a distanza, mentre Grid attirava l’attenzione del pubblico. Nessuno sembrava essersene accorto.


“Chi ti ha detto che sarà facile?”


Jishuka non aveva pensato che sarebbe stata catturata da un individuo del genere…


Si sentì presa alla sprovvista, frustrata e disperata mentre tendeva ancora la corda dell’arco.


<i>Kkirik!</i>


L’arco che inizialmente aveva mirato ai bersagli, puntò verso Kraugel…


<i>Peeng!</i>


La freccia dell’arciera divina, le cui capacità eccedevano ogni abilità umana, scoccò dall’arco.


<i>Kiiiiing-!</i>


<i>Pepepepeng!</i>


La freccia ruotò e si divise in cinque frecce, esplodendo e bloccando la fuga di Kraugel. Jishuka tese di nuovo l’arco nell’intervallo di tempo in cui Kraugel venne rallentato. Sperava che Kraugel fosse solo.


‘Prima di tutto, gli infliggerò più danni possibili mentre i membri della squadra si dispongono a tenaglia<b>2</b>.’


Avevano una possibilità di vittoria, anche se l’avversario era Kraugel. Jishuka, 14° in classifica, era abbastanza qualificata da poter fare quell’analisi positiva. Tuttavia, il suo avversario era Il cielo al di sopra del cielo, che rendeva persino gli dei insignificanti.


Le sue abilità innate e la sua abilità passiva Sensi Scrupolosi gli permisero di sfuggire alla maggior parte delle frecce esplosive di Jishuka. Kraugel evitò i danni più gravi e corse, in mezzo alle esplosioni, verso Jishuka.


“…Oh?”


Non aveva mai immaginato che qualcuno sarebbe riuscito a emergere illeso da quell’attacco. Jishuka era disorientata, ma continuò con calma a scoccare frecce dal suo arco.


<i>Swaeek!</i>


Frecce taglienti piovevano addosso a Kraugel.


<i>Suuk.</i>


Kraugel si piegò e le evitò. Come si aspettava, le frecce di Jishuka esplosero nel tentativo di danneggiarlo. Kraugel usò i Passi di Luce Bianca e le evitò facilmente. Irruppe con fermezza tra i ranker brasiliani.


“Kuack!”


“Eek!”


“Hiik!”


Le mosse di Kraugel non erano distruttive come quelle di Grid e Chris e non erano abbaglianti come quelle di Faker o Regas. Ma lui era forte quanto Grid e Chris e veloce quanto Faker e imprevedibile quanto Regas.


Era come un flusso d’acqua. Tutte le sue azioni sembravano naturali.


“…Perché hai perso contro Grid?”


Kraugel evitò le frecce scoccate ripetutamente da Jishuka ed eliminò la squadra del Brasile in un istante. Alcune frecce lo avevano colpito, ma aveva evitato tutti i danni fatali. Dopo averlo visto con i suoi occhi, Jishuka comprese la ragione per cui Kraugel era definito Il cielo al di sopra del cielo.


***


『 Jishuka si è disconnessa! La squadra del Brasile è stata spazzata via! 』


“Ancora una volta, il mondo è vasto e ci sono tante persone forti. Giusto?”


Pon e Jishuka. Grid non sapeva che alcuni dei membri più forti di Overgeared erano stati eliminati uno dopo l’altro.


Neanche le squadre degli 11 paesi avrebbero potuto immaginarlo. Che sarebbero state schiacciate da un paese molto debole in Satisfy, la Corea del Sud.


“M-Mostro…”


L’ultimo sopravvissuto si trasformò in luce grigia. Tutti i membri della squadra erano morti e Grid era al centro. Respirava a fatica, ma non c’erano ferite evidenti sul suo corpo.


Un’armatura che sembrava fatta di nere scaglie di drago. Giganteschi guanti d’arme rossi che ricordavano i pugni di un orco. Un mantello nero che cambiava colore ogni volta che svolazzava al vento. Una calzamaglia dorata e un elmo piatto con due corna che emergevano da entrambi i lati.


Armato di nuovi oggetti, l’aspetto di Grid era quello di una magnifica montagna. Il mondo ne era scioccato perché dava l’impressione che non sarebbe mai crollato.




Chuuni: abbreviazione di “chuunibyou”, termine giapponese di uso colloquiale usato per deridere i comportamenti imbarazzanti adottati talvolta dai ragazzini di 13-14 anni con manie di grandezza e con una tale voglia di essere notati da convincersi di possedere poteri, abilità e conoscenze superiori agli altri, ma che chiaramente non hanno.  Letteralmente è traducibile come “sindrome della seconda media”.


Manovra a tenaglia: manovra militare in cui un esercito attacca simultaneamente entrambi i fianchi della formazione nemica.


Traduzione di Martina Procida


Editing di Libusemumei
                                


                                



