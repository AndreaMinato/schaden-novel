---
weight: 4160
title: Capitolo 416
pubDate: 2025-03-17T08:49:02.541Z
tags:
    - overgeared
---


Un nuovo personaggio sta per farsi strada nel gioco!
Lo scoprirete nel prossimo capitolo!


Niente poteva resistere alla forza.


Era una delle verità del gioco. Una legge innegabile.


Un esempio estremo di questa legge era evidente negli assalti ai boss. Boss che avevano milioni di punti Salute? Subendo danni da decine di migliaia di punti da dozzine di giocatori, alla fine sarebbero crollati.


E se il boss avesse avuto il potere di abbattere tutti i giocatori in un colpo solo? Quella verità si sarebbe infranta. In quel senso, non era impossibile per Grid spazzare via 37 giocatori delle squadre alleate da solo.
<p style="text-align: center">***</p>
La Corea del Sud contro gli alleati.


Nonostante gli sforzi di Yura e Peak Sword, la Corea del Sud finì sempre più sulla difensiva, perché lo svantaggio numerico era troppo grande. Tutti i giocatori coreani, ad eccezione di Yura e Peak Sword, si erano scollegati.


Era la fine per la Corea del Sud! Nel momento in cui la gente credette che il peggio fosse arrivato…


“Appare il protagonista.”


Dopo aver sconfitto Bondre e Bubat, Grid raggiunse finalmente il campo di battaglia. Come sempre, era apparso con un tempismo assolutamente perfetto. Inizialmente, i commentatori e gli spettatori furono emozionati al vederlo…


『 L’uniforme di Grid è davvero unica. 』


『 Um… è vaga. 』 


I commentatori e gli spettatori provarono imbarazzo quando videro Grid. Armatura e mantello neri, calzamaglia ed elmo dorati e guanti d’arme rossi. L’aspetto di Grid era ridicolo, ora che indossava un’armatura diversa.


“Non ha alcun senso estetico.”


“Come può andarsene in giro vestito così? Non è imbarazzante?”


“Mia figlia va alle elementari e capisce l’accostamento dei colori meglio di Grid…”


Considerando ogni pezzo dell’armatura di Grid singolarmente, erano tutti meravigliosamente progettati e con bei colori. Ma l’armonia di quei colori insieme era un disastro. L’armatura nera con i guanti rossi andava bene, ma l’armatura era dello stesso colore del mantello, per non parlare della calzamaglia e dell’elmo…


La combinazione non faceva un bell’effetto. Pareva un’uniforme buffa che avrebbe indossato un comico in un gioco di penalità<b>1</b>.


“Grid, che stai facendo? Vuoi forse ammazzarci di risate?”


“Quanto è spessa quella lastra di ferro che hai davanti alla faccia per andare in giro conciato così?”


“Preferirei andare in giro nudo, al posto suo.”


Lo slancio delle squadre alleate crebbe. Risero di Grid e abbandonarono la tensione. Innanzitutto, Grid aveva sprecato parecchie abilità e Mana per occuparsi di Bondre e Bubat, perciò le squadre alleate si convinsero di poterlo battere facilmente, lavorando insieme.


Ma il risultato? Vennero tutte spazzate via. La maggior parte delle squadre avevano utenti di secondo avanzamento e non furono in grado di penetrare le difese di Grid. Al contrario, il potere d’attacco di Grid mandò in frantumi la difesa delle squadre alleate.


Per ogni colpo, Grid ne restituì dieci e fece a pezzi 37 persone.


Colpisci, colpisci, colpisci e colpisci. La semplice strategia di Grid instillò nei nemici un’enorme paura.


“Se non posso riprodurre il più forte potere d’attacco a causa della patch, allora vi mostrerò la difesa più forte.”


Non mantenne la parola. Al contrario di ciò che aveva detto, esibì sia il potere d’attacco più forte sia la più forte difesa. Fu davvero uno sfoggio di oggetti travolgente. Fu uno spettacolo di speranza per milioni di persone che sognavano di diventare overgeared.


『 F-Fantastico… Fantastico! 』


『 Al suo stato attuale Grid potrebbe probabilmente occuparsi di due classi di terzo avanzamento da solo… 』 


『 Alla fine della performance di Grid, tutte le squadre alleate sono state battute! 』


Nel momento in cui i commentatori stavano elogiando Grid per aver annientato le squadre alleate…


“Grid…!” 


Zibal si era seduto e stava riposando per riprendersi dal potente danno inflittogli da Pon. Guardò il tabellone dei punteggi con occhi iniettati di sangue.


1° Corea del Sud – 83 punti.


2° Stati Uniti – 68 punti.


3° Russia – 47 punti.


4° Canada – 36 punti.


…


…


<i>Kwaduduk!</i>


Le squadre alleate… Quei tipi erano stati inutili. Non solo non avevano distrutto la squadra sudcoreana, non erano nemmeno riusciti ad impedirle di abbattere i bersagli. Lauel vide che la Corea era in testa e disse.


“Speravo che saremmo riusciti a raggiungerli mentre il punteggio della Corea del Sud cresceva più lentamente. Adesso che possono concentrarsi sul tiro al bersaglio, saremo costretti a difendere il secondo posto.”


“E se colpissimo la Corea del Sud?”


“Abbiamo una possibilità. Loro sono stanchi e noi siamo tutti ancora forti, eccetto tu.”


Lauel pose più enfasi su quell’ “eccetto tu”. Zibal si accigliò a quelle parole, e Lauel ne rise.


“Ma non posso dire quanto ci vorrà per sconfiggere Grid. Al momento, ha almeno 3100 punti di Difesa e sembra abbia un’elevata resistenza agli attacchi fisici.”


“…”


La Difesa media dei tanker di terzo avanzamento era di almeno 2500 punti. Eppure, si stimava che Grid avesse una Difesa che superava tranquillamente i 3000 punti, pur essendo solo un fabbro e non un tanker. Non aveva neanche alcuna abilità passiva per aumentare la sua Difesa.


‘Maledetti oggetti.’


Anche Zibal aveva oggetti eccellenti, grazie al primo fabbro in classifica, Panmir. Lui era la ragione per cui non era stato ucciso dal Binario della Lancia di Pon. Ma in qualche modo, diventava imbarazzante al cospetto di Grid.


“Se combattiamo la Corea, daremo una possibilità alla Russia e al Canada. È meglio accontentarsi del secondo posto.”


In cima alla montagna. Lauel si occupava dei bersagli mentre guardava giù, verso la squadra russa. Era onestamente sorprendente. Nonostante Kraugel non fosse presente, gli altri sei stavano rapidamente abbattendo i bersagli, mentre affrontavano la squadra italiana.


‘I quattro ranker con classi di terzo avanzamento hanno abilità migliori di quello che si diceva. Kraugel gli sta sollevando il morale?’


『 Sofia si è disconnessa! La squadra ungherese è stata eliminata! 』


“…Un mostro.”


Dopo aver attraversato la foresta e le montagne, Kraugel aveva fatto fuori altri famosi giocatori con attacchi a distanza. Il suo potere distruttivo eccedeva ogni senso logico. Era irrealistico. Lauel si chiese se persino Grid avrebbe potuto resistere alla violenta carica di Kraugel.


‘…Aspetta.’


Osservando la situazione, Kraugel era la persona più attiva sul campo di battaglia. Forse puntava all’oro? Lauel aveva sottovalutato il potere della Russia e se ne era reso conto in ritardo.


‘Se è così…!’


Il prossimo bersaglio di Kraugel sarebbe stato…


‘Yura della Corea del Sud.’


Il più grande scontro tra Grid e Lauel si sarebbe svolto nell’evento di apertura? Prima di essere Lauel di Overgeared o Lauel degli Stati Uniti, Lauel era un giocatore di Satisfy. Il suo onesto desiderio come semplice giocatore era di assistere al confronto tra Grid e Kraugel.


Era un desiderio condiviso da centinaia di milioni di persone che assistevano alla Competizione Nazionale.
<p style="text-align: center">***</p>
“…”


Le squadre cinese e giapponese si stavano scontrando sulla più bassa delle tre montagne di Tira. Entrambe le squadre erano convinte essere gli ambasciatori dell’Asia, perciò, troppo impegnate ad interferire l’una con l’altra, non poterono concentrarsi sul tiro al bersaglio.


Tuttavia, c’erano tre persone che non erano inquiete. Erano Damian e Katz del Giappone e Hao della Cina.


“Davvero! Grid è grandioso!”


Damian. Il paladino più forte, che era salito fino a diventare il primo utente papa, stava semplicemente osservando le azioni di Grid e provandone ammirazione.


“Bah, che noia.”


Katz. Uno dei maggiori ranker del Giappone e un utente con classe Epica sbadigliò senza esitazione.


“Il cielo al di sopra del cielo…”


Hao. Il draconiano<b>2</b> re della lotta aveva occhi solo per Kraugel.


“…Ehi ragazzi. Che facciamo adesso?”


Yoshimura, un tempo definito come uno dei migliori ranker del Giappone. Era forte contro i deboli e debole contro i forti.


Poi Katz fece un passo avanti.


“In effetti, è meno noioso ammazzare questi bastardi incivili che restare fermi.”


Le facce dei ranker cinesi si infiammarono.


“Cosa? Incivili?”


“Questo sporco moccioso dice cose senza senso!”


“Ti ucciderò!”


I ranker cinesi erano delle teste calde. Una volta che Katz li ebbe provocati, si scagliarono contro di loro all’istante.


“Uhuhuh.”


Katz rise ed estrasse una spada dalla vita. In quel momento, venne rivelata la potenza del Guerriero Sanguinario, che assorbiva la salute del nemico con ogni attacco e che poteva usare abilità ad ampio raggio sfruttando il sangue. Hao si rese conto all’istante della forza di Katz e avanzò.


Lo scontro tra i due paesi asiatici si fece serio. La terraferma cinese e l’isola giapponese impazzirono d’entusiasmo allo stesso tempo. Ma il commento di Damian calmò gli animi.


“La Corea sarà comunque la migliore.”


“…”


In quel momento la teoria di ‘Damian è coreano’ si rafforzò.


***


‘Un collo da 10 miliardi di won.’


Tarma faceva parte di un gruppo di dark gamers, il Carnevale di Sangue, che commetteva ogni tipo di atti malevoli. Partecipava alla Competizione Nazionale con la Grecia e il suo obiettivo era di assassinare Kraugel. Era coinvolto in tutti gli eventi possibili a cui Kraugel avrebbe partecipato, e avrebbe puntato ogni volta al collo di Kraugel. Non gli interessava la medaglia d’oro. 


‘Otterrò ulteriori vantaggi se lo uccido tre volte nel PvP… Anche uccidere altri ranker famosi mi farà guadagnare dei vantaggi. Uhuh, farò centinaia di milioni di won e me ne andrò negli Stati Uniti.’


Si sarebbe goduto una vita di lussi in una magione, con belle ragazze ogni giorno! Sognava un futuro splendente, mentre inseguiva Kraugel. Poi una mano dorata fluttuò sopra di lui. Erano le famose Mani di Dio di Grid.


‘Questo è davvero irritante.’


Armata di una spada, volava sola e distruggeva i bersagli. Non le importava di ciò che le accadeva intorno. Tarma aveva paura di essere individuato da Kraugel a causa della Mano di Dio, quindi la colpì nervosamente con un pugnale.


<i>Chaaeng!</i>


La mano fu colpita duramente e si irrigidì. 


“Cosa?”


L’aveva colpita abbastanza forte da spazzarla via, eppure era rimasta al suo posto?


“Va’ via!”


<i>Jjang! Jjang! Jjang!</i>


Tarma si accigliò e colpì la Mano di Dio molte altre volte. Poi tutte le Mani di Dio sparse ovunque si riunirono e si diressero verso Tarma. L’avevano identificato come nemico.


“Wow.”


Non solo si muovevano da sole, ma erano anche in grado di prendere decisioni. C’era una ragione se Grid era famoso per i suoi oggetti. Tarma era confuso, quando udì una voce familiare.


“Che stai facendo? Attacchi gli oggetti degli altri?”


“…Grid?”


Grid apparve davanti a Tarma, che aveva promesso di vincere contro Kraugel.


Tarma sbuffò.




Gioco di penalità: da “batsu game”, elemento caratteristico delle trasmissioni comiche sulla televisione giapponese. Generalmente un batsu game si svolge dopo una gara o una scommessa: il vincitore costringe il perdente a partecipare al gioco, che consiste nel fare o nello sperimentare qualcosa di spiacevole.
Il vincitore gioisce del fatto di non dover subire la penalità e di aver costretto il perdente a farlo al posto suo. Un esempio semplice di batsu game in uno spettacolo di varietà è “sasso, carta, forbici” che porta poi chi perde a essere schiaffeggiato dal vincitore oppure a doversi immergere in una vasca di acqua bollente o a mangiare qualcosa pieno di wasabi.
 
Draconiano: degno di Dracone, cioè eccessivamente rigido e severo. Da Dracone, antico legislatore di Atene, autore del primo codice scritto della città, rimasto celebre per la sua estrema severità.


Traduzione di Martina Procida


Editing di Libusemumei
                                


                                



