---
weight: 418
title: Capitolo 418
pubDate: 2025-03-17T08:49:02.541Z
tags:
    - overgeared
---


Esaudiamo la richiesta di Federico!


Ecco un altro capitolo!


[Arco Spirale Rapido]


Classificazione: Epica


Potenza di Attacco: 215-249      Velocità di Tiro: +17%


Precisione: -30%


* Ogni volta che scocchi una freccia, la velocità di tiro aumenterà dello 0.5%. Questo effetto si applicherà solo fino al 50%.


* È difficile controllare la traiettoria della freccia.


* Se colpisci il ‘bersaglio desiderato’, otterrai esperienza aggiuntiva in Padronanza dell’Arco.


Un arco creato dal leggendario fabbro Grid.


La struttura dell’arco e della freccia sono inusuali. E’ difficile predire la traiettoria di una freccia, e anche la probabilità di andare a segno dell’utente è molto bassa.


Kkirik!


Grid estrasse l’arco che aveva creato dopo tante sofferenze, poi una finestra di notifica gli comparve davanti.


[L’effetto di Padronanza delle Armi Principiante Livello 8 è maggiore dell’effetto di Padronanza dell’Arco Principiante Livello 3.]


[Verrà applicata l’abilità passiva Padronanza delle Armi.]


Grid aveva appreso Padronanza dell’Arco molto più velocemente di Padronanza delle Armi. Nonostante ciò, il livello di quest’ultima abilità era più alto della prima, in quanto la sua arma principale era una spada. Padronanza delle Armi accumulava esperienza con ogni tipo di arma, mentre Padronanza dell’Arco prendeva esperienza soltanto quando si usava un arco.


‘Quando uso l’arco, sia Padronanza delle Armi che Padronanza dell’Arco aumentano. Se un giorno il livello di entrambe sarà uguale, comincerò a vedere i vantaggi dell’ultima.’


<i>Paang!</i>


A meno che non si trattasse di classi specializzate nel combattimento, la maggior parte degli utenti ordinari apprendeva un tipo solo di padronanza, mentre i fabbri non ne avevano proprio. Grid era un fabbro, eppure possedeva Padronanza delle Armi, Padronanza dell’Arco e Padronanza della Magia.


Aveva un potenziale infinito.


『 S-sta davvero usando un arco! 』


Una freccia lasciò la corda dell’arco di Grid. Gli spettatori continuarono a guardarla mentre si muoveva a zig-zag, gli spostamenti difficili da predire. Fu il momento in cui la dignità della classe leggendaria ‘Erede di Pagma’ catturò il mondo.


Grid era sicuro di sé. 


‘Non sono più qualcuno di ignorabile.’ 


Grid aveva vissuto una vita senza essere riconosciuto dalle persone. Era sempre stato disprezzato per la sua mancanza di talento, ma adesso era diverso.


Satisfy, alla fine, era un gioco in cui Grid aveva spezzato i pregiudizi delle persone che lo conoscevano, diventando il migliore.


<i>Peeeeeong!</i>


『 Grid ha colpito precisamente il bersaglio!!! 』


[La velocità di tiro è aumentata dell’1%.]


[La freccia ha colpito il bersaglio desiderato. Hai ottenuto esperienza aggiuntiva in Padronanza dell’Arco.]


<i>Kkirik!</i>


Grid tese ancora la corda con sguardo tranquillo. Quando il punteggio stagnante della Corea del Sud cominciò a cambiare di nuovo...


[La tua freccia ha mancato il bersaglio.]


[La tua freccia ha mancato il bersaglio.]


[La tua freccia...]


“...Che schifo.”


Già, la sua fortuna era terribile. Accadde quando Grid vide che le frecce volavano in direzioni diverse.


『 La situazione si è capovolta! Gli Stati Uniti hanno superato il punteggio della Corea del Sud! 』


『 Anche la Russia e il Canada sono vicini al punteggio della Corea del Sud! 』


『 Gli altri paesi sono finalmente completamente immersi del tiro al bersaglio, ma la Corea del Sud conta solo tre sopravvissuti. Continueranno a rimanere indietro. 』


『 Hah...Regas e Seuron stanno ancora combattendo. Voglio esprimere il mio supporto agli inglesi e agli argentini. 』


『 Per quanto riguarda cinesi e giapponesi... 』


‘Non c’è nulla che possa fare?’


Per la prima volta dopo tanto, Grid si sentì debole. Si era sforzato così tanto nel corso dell’anno precedente, e per questo si sentì frustrato, non potendo ottenere il risultato ambito.


‘...No, non è ancora finita.’


Si morse il labbro, calmandosi, e tese la corda dell’arco fino a toccare le labbra rosse. Grid era estremamente concentrato quando ci fu un cambiamento sul campo di battaglia: i punteggi si America e Russia si erano fermati.


***


{Merda! Promontorio est! Controllatelo!}


{U-uhh? Cosa? Perché la magia non funziona?}


{C’è un motivo. Non hai sentito le voci che dicono sia impossibile colpirlo con abilità non mirate?}


{Pensavo fosse una diceria esagerata.}


{Un’esagerazione? Non è mai un’esagerazione quando lo si descrive. Piuttosto, c’è troppa differenza.}


Economia, industria, scienza, cultura, arti, forze armate, studi accademici, sport, ecc. Gli Stati Uniti sono stati dei leader in ogni campo. Non c’era nulla di paragonabile al paese più grande e più forte del mondo.


Era naturale che gli USA avrebbero ottenuto il titolo di nazione più forte in Satisfy, ma anche il paese più forte al momento era in tumulto. Questo a causa di un’unica persona, il cielo al di sopra del cielo.


‘Kraugel...!’


Il volto di Lauel si contorse mentre rimaneva aggrappato alla cima della montagna, osservando il campo di battaglia. 


‘E’ stato un mio errore.’


Accadde nel momento in cui era convinto che Kraugel avrebbe preso di mira Yura della Corea del Sud. 


‘Avremmo dovuto modificare il ritmo con cui facevamo punti finché Kraugel non avesse iniziato un conflitto diretto con la Corea del Sud.’


Questo, però, non era successo. Gli Stati Uniti avevano superato il punteggio della Corea del Sud prima che Yura venisse attaccata, causando il cambio di obiettivo di Kraugel, che puntava soltanto all’oro. Da questo punto di vista, risultava naturale che lui prendesse di mira il paese più minaccioso.


“Ugh...La mia salute...”


C’erano alcune regole per quanto riguardava il PvP nella 2° Competizione Nazionale. Primo, il danno veniva ridotto del 50%. Secondo, svariate pozioni di recupero e potenziamento non potevano essere utilizzate. Terzo, i pet non potevano essere evocati.


Queste erano misure per assicurarsi che i partecipanti combattessero unicamente con le loro abilità nel combattimento, e per permettere al pubblico di essere più al lungo spettatori di momenti di intrattenimento. Inoltre, era il motivo per cui Zibal era ancora totalmente operativo dopo aver subito una grossa ferita dalla Lancia di Ferro di Pon. Aveva recuperato solo due terzi della sua salute.


Come potevano affrontare quel mostro di Kraugel in questo stato? Era una situazione molto spiacevole per Zibal, ma non poteva starsene fermo.


Lauel lo fermò.


“Dovresti cercare di recuperare un po’ di più. Andando di fretta verrai solamente ferito di più.”


I guaritori in questo gioco erano rari e preziosi. Lo realizzò ancora una volta e, pertanto, il valore del Papa Damian e della Chiesa di Rebecca – che allenava guaritori – era molto importante. Doveva essere trasformato in un perfetto alleato.


In questa situazione tragica, Lauel continuava a pensare ad Overgeared.


{La Russia si sta avvicinando dal lato ovest. Tutto il personale, eccetto Skull, deve prepararsi ad affrontare il nemico. Io fermerò Kraugel ad est con Skull.}


Il potere degli Stati Uniti era certamente unico e avevano sopraffatto totalmente la Spagna. Dovrebbe essere relativamente semplice affrontare la Russia se Kraugel avesse avuto le mani legate. Lauel credeva in questo e utilizzò Rivelazione del Drago per provocare una frana.


Kraugel controllò che la maggior parte degli utenti americani della classifica si fossero spostati, usò Passi di Luce Bianca per evitare Skull, 8° in classifica, e arrivò faccia a faccia con Lauel.


‘Già. Sceglie sempre come obiettivo la mente.’


Le persone intelligenti rappresentavano sempre un bersaglio. Lauel aveva previsto che Kraugel avrebbe mirato a lui, ed era il motivo per cui aveva fatto continuare a Zibal il recupero di salute lì. 


“Zibal! Vediamo se le tue mani possono raggiungere il cielo!”


“Sono il 2° in classifica! Sono l’unico in grado di spezzare il cielo!”


Zibal incassò la provocazione di Lauel e saltò su per affrontare Kraugel. Aveva mostrato abilità eccellenti nella caccia e nei raid dei boss, ma nulla nel PvP. Non aveva partecipato in quest’ultimo evento della 1° Competizione Nazionale, perciò doveva dar prova di sé adesso. Il motivo per cui trascurava il PvP era perché non ne era interessato, non perché fosse debole!


“Kraugelllllll!”


Zibal urlò ed estrasse un bastone grigio. Era l’emergenza per l’arma ego creata da Panmir, il 1° fabbro in classifica, che utilizzava tecniche apprese a Talima, città dei nani.


<i>Peeng!</i>


Il bastone grigio era lungo 1 metro e si allungò verso il cielo, arrivando a misurare 3 metri in un attimo e puntando il petto di Kraugel.


<i>Suuk.</i>


In quel momento, Kraugel lo evitò.


<i>Pakak!</i>


La punta del bastone grigio girò vero il giusto angolo e colpì la tempia di Kraugel, che non poté sopportare lo shock e cadde a terra.


<i>Kuuuuong.</i>


“Questi sono gli oggetti.”


Lauel non avrebbe mai immaginato che Zibal potesse fare così tanto. Al contrario, il mondo era nel caos più totale.


『 I-il cielo al di sopra del cielo...! Il cielo al di sopra del cielo!!! 』


『 E’ caduto!!! 』


『 E’ stato Zibal! 』


Erano molto scettici riguardo le sue abilità, siccome era stato assassinato da Tarma – fatto disconnettere da Grid in 3 secondi – ma era davvero il 2° in classifica. Le voci che dicevano avesse combattuto ad armi pari col folle contadino di Reidan non erano delle bugie.


“Waaahhhhhhhh!”


“Zibal! Zibal! Zibal!”


Gli americani facevano il tifo, battendo i piedi per terra. Un trambusto riempì lo Stade de France, lo Stadio Nazionale.


“Io sono Zibal! L’americano più forte!”


Zibal gridò con entusiasmo. Kraugel rispose sollevandosi lentamente, ma le sue condizioni non erano buone. Che fosse a causa della ferita inferta dall’avversario? No. La sua difesa non era così bassa da rendere il colpo di Zibal una ferita grave.


Kraugel era semplicemente stanco. Erano passati 30 minuti dall’inizio del tiro al bersaglio, e aveva spazzato via da solo più di 10 paesi. La sua stamina era bassa e, come risultato, la sua concentrazione si era affievolita e i suoi movimenti erano diventati meno stabili.


“E’ un vero peccato che non si tratti di Grid, ma questa è l’occasione per disintegrare il cielo davanti al mondo intero...”


Lauel terminò di evocare Rivelazione del Drago e si affrettò a raggiungere Kraugel. Skull, l’ottavo in classifica, aveva risalito il precipizio e stava mirando alle spalle di Kraugel. 


“Riposa.”


Lauel propose.


<i>Kurururung!</i>


Rivelazione del Drago distrusse il terreno attorno a Kraugel.


“Braccia Aperte!”


Skull colpì a ripetizione la schiena dell’avversario.


“Oggi laverò via la macchia sulla mia reputazione!”


Zibal controllò il bastone grigio e mirò alla testa di Kraugel.


“...”


Kraugel aveva a che fare con abilità forti. Stava sudando così tanto che il sudore sembrava gocce di pioggia, ma si ricordò di sua madre malata. Un profondo desiderio riempì i suoi occhi scuri. Aveva sofferto e sopportato perché il suo unico desiderio era la sua guarigione.


“Super Sensibilità.”


<i>Kakiing.</i>


L’abilità più potente che soltanto una persona che aveva ottenuto il titolo di grande spadaccino poteva utilizzare era stata attivata, e il possessore si spostò fra Zibal, Lauel e Skull.


<i>Seokeok!</i>


<i>Peok!</i>


<i>Kwang!</i>


I giocatori più forti dell’America vennero distrutti dalla combinazione di una velocità che non poteva essere seguita con gli occhi, un attacco che sembrava andare oltre le abilità cognitive, e di una potenza distruttiva difficile da uguagliare.


In questo momento, Kraugel era invincibile. Si trattava di una verità che nessuno al mondo poteva contestare. Il cielo che Grid voleva raggiungere era infinitamente alto.


Traduzione di MoonRoro29


Editing di Libusemumei


 




                                


                                



