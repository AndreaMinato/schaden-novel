---
weight: 428
title: Capitolo 428
pubDate: 2025-03-17T08:49:02.543Z
tags:
    - overgeared
---


Oltre a Forza, Stamina, Intelligenza e Agilità, era possibile sbloccare statistiche speciali completando specifiche missioni o acquisendo un titolo, una posizione o una classe. Inoltre, non era possibile investire punti nelle statistiche speciali, per cui era difficile incrementarle.


Ma per Grid era diverso. Ogni volta che creava oggetti con una determinata classificazione, ‘tutte le statistiche’ aumentavano. C’erano anche i diversi titoli che incrementavano le sue statistiche, come Apostolo della Giustizia, Eroe del Regno e Primo Duca. Poteva contare persino sugli oggetti. La Corona della Luce Sacra aumentava la sua Intelligenza di 300 e la sua Dignità di 200, mentre la Spada del Grande Signore gli donava 150 punti in Dignità, Intuizione e Leadership.


Il risultato? Al momento, Grid aveva 2000 punti in Dignità, 1000 in Fascino e 300 in Leadership.


E non era tutto. C’era persino l’effetto della classe del Discendente di Pagma ‘facilmente riconosciuto’. I PNG, specialmente i PNG con la giusta prospettiva, non avevano altra scelta che alzare istintivamente lo sguardo verso Grid. Erano in grado di percepire che Grid era una ‘persona grandiosa’ semplicemente incrociando il suo sguardo.


La presenza di Grid era travolgente. Era una delle ragioni per cui Lauel aveva spesso dichiarato che ‘Grid ha i requisiti per essere re’.


Tuttavia…


Ora, togliersi l’equipaggiamento? Non importava quanto grandiosa fosse la persona, era un comando assurdo che non poteva essere accettato facilmente. Dovevano togliersi l’equipaggiamento? Forse sarebbe stato diverso se la loro affinità fosse stata elevata, ma i 50 PNG non seguirono l’irragionevole comando di Grid.


In quell’atmosfera confusa, Grid si mise il Mantello del Monarca e ordinò di nuovo.


“Toglietevelo. Se volete vincere la guerra, credete in me.”


“…!”


Grid si stava solo ripetendo. Tuttavia, la sua voce risuonò nel castello. Era talmente possente che gli ascoltatori avvertirono un brivido. Si trattava dell’effetto dell’abilità passiva collegata al Mantello del Monarca, Voce del Monarca.


“…Capisco.”


Le parole di Grid contenevano un potere misterioso. Per qualche ragione, tutto quello che Grid diceva sembrava diventare realtà. I 50 PNG si sentirono infusi di un’infinita fiducia in lui e cominciarono a togliersi l’equipaggiamento. 


Grid li osservò con la Spada del Grande Signore.


‘Il metodo più rapido e più ovvio per renderli più forti è il potenziamento degli oggetti.’


Inizialmente, pensò di rinforzare l’equipaggiamento dei 50 PNG. Ma la spesa economica era troppo elevata. Non poteva escludere la possibilità che quei PNG fossero ‘temporanei’, perciò doveva evitare investimenti eccessivi. Innanzitutto, non aveva molte pietre di potenziamento. Per prepararsi alla Competizione Nazionale, aveva potenziato i Tre Strati prodotti di recente.


Perciò, Grid aveva pensato a due possibili metodi. Il primo consisteva nell’utilizzare l’abilità di valutazione del Fabbro Leggendario. Programmava di rinforzare i PNG trovando caratteristiche nascoste nei loro oggetti. Ma il risultato non fu positivo.


‘È tutto un fallimento?’


Grid aveva valutato gli oggetti di tutti i 50 PNG, ma nessuno aveva una caratteristica nascosta. Dunque, uno dei metodi fu scartato. Grid era deluso, ma non riteneva perduta ogni speranza. C’era un altro modo per rinforzare i PNG. Questo metodo consisteva nell’utilizzare l’abilità di Osservazione Personaggio collegata alla Spada del Grande Signore.


Per esempio, in questo modo.






Nome: Tron


Livello: 300


Classe: Cavaliere con Armatura Pesante


 Forza: 1610   Stamina: 1300


Agilità: 500   Intelligenza: 105


Abilità Possedute: Perforazione, Carica, Provocazione di Tre Persone, Lancio dello Scudo, Pelle d’Acciaio, Maestria con la Lancia Intermedia Lv. 3 e Maestria con lo Scudo Intermedia Lv. 5.


Abilità Uniche: Potere d’Attacco Aumentato (Passiva), Taglio Rotante, e Maestria di Spada Avanzata Lv. 5.






Nome: Cary


Livello: 300


Classe: Cavaliere con la Spada Corazzato


Forza: 1500   Stamina: 600


Agilità: 1415   Intelligenza: 80


Abilità Possedute: Potere d’Attacco che Incrementa l’Aura, Taglio a Tre Stadi, Fendente Ascendente, Maestria con la Spada Intermedia Lv. 8.


Abilità Uniche: Colpo Multiplo, Colpo Rapido, Maestria con l’Arco Avanzata Lv.6.






“Tron.”


“Sì!”


“Getta via la lancia. Prendi la spada di Cary e usala. Cary, dagli la spada e prendi un arco.”


“Uh? Ah… Sì! Capisco!”


Tutti al mondo sono dotati di particolari talenti e abilità. Tuttavia, vivendo in società, è inevitabile che si presentino situazioni in cui bisogna scendere a compromessi, intraprendere un lavoro che non si adatta alle proprie inclinazioni e abilità. Lo stesso valeva per i PNG. Alcuni di loro stavano sprecando il loro talento a causa delle loro circostanze, oppure non ne erano neanche consapevoli.


Grid se ne era reso conto osservando i soldati e i cavalieri di Reidan.


“Come ha…?”


“Ha notato le mie abilità con un solo sguardo?”


“Non c’erano posti liberi nei cavalieri corazzati della luce, perciò ho sofferto nel dover acquisire abilità con lo scudo a cui non sono interessato.”


“…Grazie a Grid, ora posso usare ciò che mi interessa.”






[L’affinità con Tron è salita di 20.]


[L’affinità con Cary è salita di 20.]


[L’affinità con Faiba è salita di 20…]


…


…


L’affinità dei PNG con Grid cominciò a salire. Era la gratitudine per aver identificato i loro talenti e aver redistribuito i loro oggetti e ruoli. I PNG, affascinati, non riuscivano a staccare gli occhi da Grid. Lo stesso accadeva ai rappresentanti coreani.


‘Come è possibile?’


‘Grid mostra costantemente cose che vanno oltre ogni senso logico.’ 


‘È un fuoriclasse. Diverso dai giocatori normali.’


Mentre i rappresentanti coreani e i PNG erano pieni di ammirazione, Grid stava osservando i restanti PNG, quando improvvisamente fece uno strano sorriso.


“Ho trovato qualcuno di interessante.”


Gli occhi acuti di Grid erano fissi su un PNG chiamato ‘Lucky’, che stava in mezzo ai maghi. Lucky era l’unico tra i 50 PNG ad avere una statistica speciale, la statistica Fortuna. Persino a Grid mancava, nonostante ne avesse 14. Era una statistica che Grid non avrebbe mai ottenuto, probabilmente.


“Tu userai quest’arma.”


“…?”


Grid porse qualcosa a Lucky, facendo spalancare gli occhi a tutti. Non riuscivano a capire cosa stesse succedendo. Sembrava che Grid stesse scherzando. Era naturale. La nuova arma che Grid diede al ‘mago’ Lucky era un correggiato<b>1</b>.


“Perché… Perché mi stai dando un attrezzo agricolo…?”


Gli piaceva la magia, ma non aveva alcun interesse per l’agricoltura. Perché gli veniva donato un attrezzo agricolo in quella situazione?


‘Mi sta dicendo indirettamente che sono inutile?’


Lucky era confuso. Sentì un dolore al petto al pensiero che la sua presenza venisse rifiutata.


“Prendilo.”


Mentre scorreva uno strano silenzio, Grid si allontanò da Lucky e indicò un altro PNG.


“Swan, seguimi per un po’.”


Grid stava di nuovo sorridendo in modo strano. Swan, ansioso, fu condotto ad una tenta.


***


『 Che sta facendo? 』


『 Non riesco a capire il comportamento di Grid. 』


I commentatori della Competizione Nazionale erano confusi. Era difficile per loro capire perché Grid avesse chiesto ai 50 PNG di lasciare tutti gli oggetti e di scambiarsi gli equipaggiamenti.


<i>-Sta cambiando i ruoli dei PNG? </i>


<i>-È troppo assurdo e stupido per interpretarlo come qualcosa di profondo. </i>


<i>-Perché ha dato un attrezzo agricolo a un mago?</i>


<i>-Non riesco a capire…</i>


Mentre il caos tra gli spettatori cresceva, alcuni esperti entusiasti facevano congetture.


『 Mi sono appena ricordato. L’attuale spada di Grid assomiglia alla Spada del Signore. La Spada del Signore può essere ricevuta solo da un re o da un imperatore ed è capace di mostrare informazioni dettagliate del personaggio desiderato. 』


『 In altre parole, Grid sta confermando le abilità dei PNG e sta assegnando loro ruoli ed oggetti più adatti… 』


『 Sfortunatamente, non possiamo esserne sicuri. La Spada del Signore è un oggetto raro, non se ne sa molto, e la spada di Grid presenta qualche differenza. 』


『 Comunque, una cosa è certa, dare un attrezzo agricolo ad un mago è ridicolo. 』


『 Ahah… Ah, mentre parliamo, la battaglia tra la Corea del Sud e gli Stati Uniti sta per iniziare. 』


I 20 minuti di preparazione terminarono. In quel momento, cominciò il primo scontro dell’evento d’assedio.


***


La squadra statunitense.


I rappresentanti degli Stati Uniti e i PNG, guidati da Zibal e Lauel, lasciarono il castello. Zibal fissò la foresta Anterava davanti a sé, prima di rivolgere la sua attenzione alle mura. Il fabbro Panmir era lì.


“Panmir, te lo chiederò un’ultima volta. È tutto a posto con gli equipaggiamenti dei PNG?”


“Quante volte me l’hai già chiesto? Secondo la mia ricerca, sono armati con oggetti rari di livello 300 e non c’è alcun problema con la tenuta.”


“Ok, d’ora in poi, concentrati sulle armi d’assedio.”


“Lo so già, quindi smettila di dirmelo.”


Il 1° fabbro in classifica, Panmir. Aveva imparato le tecniche dei fabbri dei nani. Di conseguenza, era in grado di creare un varietà di oggetti, inclusi oggetti ego, armi magiche, e armi d’assedio. Panmir era sicuro di essere meglio di Grid.


‘Grid, per favore, arriva fino a qui. Poi ti schiaccerò.’


Grid aveva trovato, con un po’ di fortuna, una classe leggendaria ed era diventato il miglior fabbro senza alcuno sforzo. L’ostilità di Panmir verso di lui era incalcolabile. Panmir cominciò a produrre le armi d’assedio, mentre Zibal osservava Skull. Skull guidava otto PNG e si stava dirigendo verso il punto in cui Lauel prevedeva che Grid sarebbe apparso. 


“Grid apparirà davvero qui?” 


“È sicuro al 100%.”


“Mmm… Devi avere una ragione per esserne così sicuro. Be’, crederò al tuo cervello per adesso. Ma c’è un problema. Abbiamo davvero bisogno di così tante persone per tenere occupato Grid? Persino Skull…”


Lauel guardò l’unità di Skull e ricordò a Zibal.


“Se Grid usa Oscuramento, diventa più forte di Kraugel prima che usi la Super Sensibilità.”


“Fino a quel punto? Persino così, la durata è approssimativamente di soli tre minuti. “ 


“Abbiamo bisogno di Skull e di otto classi di terzo avanzamento per resistere per tre minuti.”


“…”


Non riusciva a capire, francamente. Zibal era 2° in classifica, ma sarebbe stato difficile per lui affrontare Skull e così tante classi di terzo avanzamento. Tuttavia, non poteva respingere l’opinione di Lauel.


“Ok, capisco. Allora mi muoverò.”


Zibal scomparì nella foresta. 






Traduzione di Martina Procida


Editing di Libusemumei
                                


                                



