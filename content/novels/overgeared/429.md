---
weight: 429
title: Capitolo 429
pubDate: 2025-03-17T08:49:02.543Z
tags:
    - overgeared
---


Nella Foresta Anterava si diramavano, in totale, otto percorsi.


Alcuni erano connessi fra loro in modo intricato come fossero parte di un labirinto, in altri vi erano numerosi ostacoli e altri ancora erano stretti abbastanza da permetterne l’attraversamento soltanto in fila indiana. Ovviamente, c’era anche un’ampia strada. Tutti i percorsi avevano un aspetto diverso, con diverse lunghezze e tempo di viaggio, ma avevano tutti una cosa in comune.


Avrebbero finito per portare al castello. Si, indipendentemente dalla strada scelta, avrebbero raggiunto il castello nemico.


‘Questa è la parte difficile.’


Come avrebbero potuto vincere andando avanti mentre si difendevano dalle otto vie d’accesso? C’erano troppe variabili. Era virtualmente impossibile arrivare ad un risultato definitivo, ma Lauel ci credeva. Quando l’ambiente circostante e le condizioni militare erano uguali, il fattore più importante nel delineare una strategia era le abitudini del nemico.


Lauel era sicuro della vittoria, perché comprendeva perfettamente il personaggio di Grid.


***


Il percorso che passava per il centro della Foresta Anterava era quello che permetteva il raggiungimento del castello nemico in meno tempo; era pianeggiante, così che molte persone potevano muoversi contemporaneamente. La fazione della Corea del Sud si spostava percorrendolo. Era inutile contrastare il genio di Lauel, perciò avevano giudicato fosse meglio concentrare le loro forze in un unico posto e giocare una partita veloce.


Ovviamente, Lauel se lo aspettava.


“Benvenuti.”


“...!”


L’esercito coreano al centro del percorso fu sorpreso e si fermò. Il team americano aveva teso loro un agguato dai lati della foresta. I tank innalzarono immediatamente i loro scudi, ma...


<i>Puk! Puuoooook!</i>


<i>Pepepepeok!</i>


“Kuak!”


“Kkuk!”


Gli arcieri statunitensi avevano già scoccato le loro frecce, e i maghi i loro incantesimi, causando un enorme danno all’esercito coreano, per il quale era stato difficile bloccare le frecce e le magie improvvisamente lanciate. Le truppe della Corea del Sud erano confuse dall’improvviso agguato.


“Colpiteli!”


<i>Puaaack!</i>


I tank americani e i dispensatori di danni ravvicinati aprivano la strada, assaltando l’esercito nemico. Zibal aveva intenzione di schiacciare la Corea del Sud, ma...


‘Cosa?’


I PNG avevano livelli diversi? Era strano. I PNG che le due nazioni avevano ricevuto sarebbero dovuti essere uguali, ma quelli coreani sembravano migliori. Era difficile sopraffarli, nonostante aver iniziato la battaglia con un agguato perfetto.


“Che.”


Zibal era tenuto occupato da tre PNG. Nelle retrovie della formazione coreana, Yura stava lanciando i suoi proiettili magici mentre i maghi evocavano incantesimi per contrattaccare. Ci fu una breve quiete.


“Preparatevi!”


Lauel comparve mentre i rappresentanti della Corea stavano organizzando precipitosamente le truppe.


“E’ proprio da Grid. Ha sfruttato adeguatamente la Spada del Grande Signore.”


‘La Spada del Grande Signore?’


Zibal aveva sentito nominare la Spada del Signore, ma era la prima volta che udiva della Spada del Grande Signore.


‘Non dirmi che è una spada speciale data solamente ai duchi?’


Zibal tremò, nutrendo dei dubbi.


“Lauel...Come facevi ad essere così sicuro del nostro percorso? Che coraggio hai avuto per dispiegare le forze qui per un agguato?”


“Prima dell’inizio dell’assedio, ho dichiarato a Grid che gli avrei mostrato strategie e tattiche incredibili.”


Enfatizzò la parola ‘strategia’.


“Voglio piantare un preconcetto in Grid, il preconcetto che Lauel avrebbe utilizzato manovre e strategie complicate.”


Come risultato, era nata quella situazione.


“Grid ha abbandonato l’idea di prevedere i miei movimenti, decidendo di concentrarsi sull’agire velocemente.”


Infatti, era impossibile che Lauel non sapesse della specialità di Grid, farsi avanti con la forza. Parlò ad alta voce, facendo nascere un’espressione sconvolta sul volto di Peak Sword.


“In altre parole, abbiamo scelto il sentiero che volevi?”


“Esatto.”


<i>Papapapang!</i>


Nello stesso istante della risposta di Lauel, gli arcieri americani scoccarono di nuovo le loro frecce. Stavolta, però, i soldati della Corea erano preparati e si difesero con gli scudi. Le frecce bloccate dalle armi di difesa caddero a terra, calpestate dagli spadaccini.


“Hai parlato per metterci a disagio? Ragazzi, siete abbastanza pochi. Non avete 10 truppe in meno a noi?”


Un sorriso si fece strada sul viso di Peak Sword?


“Forse temevate che non avremmo usato questa strada e avete schierato uno o due difensori anche negli altri percorsi?”


Lauel chiese, “E’ così?”


“Siete tutti nei guai.”


L’espressione di Lauel era interessata.


“Perché? Pensi di poter passare da qui soltanto perché siete più numerosi?”


“Vediamo?”


Grid aveva ridistribuito i ruoli e le armi dei PNG, rendendoli più forti dei PNG americani, ma la differenza di livello fra i due paesi era troppo grande. Gli Stati Uniti avevano molti utenti forti come Zibal, perciò le 10 truppe di differenza non implicavano una vittoria garantita.


‘Però.’


Peak Sword aveva fede. Aveva fiducia in Grid, che si era allontanato da solo dalle forze principali. Aveva scelto un altro percorso, continuando da lì. Lauel aveva pensato a dei piani per ogni situazione, di conseguenza aveva probabilmente lasciato una o due persone in ogni percorso. Non appena avessero incontrato Grid, sarebbero stati uccisi il prima possibile, e il fabbro leggendario avrebbe avanzato verso il castello nemico più velocemente di chiunque altro.


‘Fino ad allora, in qualche modo dobbiamo resistere.’


Grid avrebbe sfondato e il piano di Lauel sarebbe stato invano. Dovevano tenere duro. Sotto il comando di Peak Sword, la Corea mantenne una difesa totale. Lauel li osservò e borbottò.


“Manca una persona.”


Come si aspettava, non c’era bisogno di altre parole. Erano membri della stessa gilda, perciò non voleva gettarli crudelmente della disperazione.


***


Il percorso che passava nella zona più a sud della Foresta Anterava era molto stretto, con molti ostacoli e lungo. Degli otto sentieri in mezzo alla foresta, era quello con cui si impiegava più tempo a raggiungere il castello nemico.


Skull ed otto PNG, però, lo stavano percorrendo. La loro missione era prendere Grid, che sarebbe apparso lì. Se non si fosse mostrato, invece, sarebbero andati ad occupare il castello coreano. Lauel, però, era sicuro che il giocatore avversario sarebbe apparso in quella zona.


Se non si avevano i mezzi per vincere, bisognava scommettere. Se questa fosse stata una scommessa in cui la vittoria non era assicurata, Lauel avrebbe scommesso sulla psicologia di una persona.


‘Grid possiede una magia di volo, perciò il terreno complesso non sarà un problema per lui. Lauel ha detto che sarebbe venuto da questa parte, ma...’


Skull era una delle persona che apprezzava Lauel, ma stavolta non riusciva a non nutrire dei dubbi. Era discutibile se Grid sarebbe apparso davvero lì. E se avesse scelto una strada diversa? Gli Stati Uniti avrebbero potuto fare affidamento soltanto a Panmir.


“Hat!”


Skull e il gruppo si mosse il più lentamente possibile mentre veniva utilizzata Localizzazione Magica. Improvvisamente, scoppiò a ridere per la frustrazione e l’ansia, e perché il simbolo di Grid – i suoi oggetti – erano visibili da lontano. Sul capo c’era un elmetto, perciò l’ID non era visibile, ma chi altri poteva essere?


Era Grid!


Skull gridò al gruppo.


“Il nemico! Colpitelo!”


“Ricevuto.”


I PNG estrassero le armi e assaltarono Grid. I maghi utilizzarono soltanto attacchi magici di base, poiché dovevano conservare gli incantesimi in caso di incidente, ma soltanto quelli erano abbastanza.


<i>Chaaeng! Chaeng!</i>


Come ci si aspetta da classi al terzo avanzamento. Grid non poté resistere agli attacchi di otto persone e fu obbligato a stare sulla difensiva.


“Muori!”


Skull vide un’opportunità e mirò alle spalle del nemico.


<i>Puok!</i>


Nonostante tutto, era overgeared. La difesa di Grid era così forte che Skull non riuscì ad infliggere un gran danno, ma non andò nel panico. Forse perché aveva perso compostezza per il fallimento del piano, ma il giocatore coreano si stava muovendo terribilmente, a differenza di quanto aveva mostrato nel recente gioco di tiro al bersaglio. Era così debole che non c’era bisogno degli otto PNG.


‘Sarei bastato io.’


Dopo essere caduto a terra per evitare il contrattacco di Grid, Skull si sollevò ed attaccò. Grid, colpito, cominciò a fuggire in fretta. Stava cercando di sopravvivere e portare a termine il suo compito, correndo nella direzione del castello americano.


‘Quanto ridicolo.’


Skull lo inseguì. Adesso questa caccia lo stava divertendo.


***


“Pant...Pant...Sono davvero compatti.”


“Questi sono gli Stati Uniti.”


Nel cuore della Foresta Anterava, la Sud Corea si trovava sulla difensiva. Non erano in grado di muoversi con facilità perché la loro salute e stamina era agli sgoccioli. Gli Stati Uniti li avevano completamente circondati, ma non potevano nemmeno rilassarsi. La maggior parte dei loro PNG erano stati colpiti duramente da quelli coreani, ma che potevano fare quando rappresentanti americani come Zibal erano più attivi dei loro? I PNG della Corea erano 1-2 volte più forti di quelli statunitensi, perciò ci era voluto troppo tempo per creare questa situazione.


‘Come ha potuto, la Spada del Grande Signore, creare una tale differenza nei PNG?’


Grid, l’overgeared; Zibal provò invidia. Diede un ordine a tutti.


“Finiamola.”


<i>Cheok!</i>


Le truppe americane che circondavano la Corea del Sud alzarono le armi all’unisono, provocando la frustrazione dei rappresentanti avversari.


‘Non potevamo durare.’


Nonostante Grid avesse potenziato i PNG, non erano riusciti a resistere fino alla conquista del castello. Non potevano fare a meno di provare vergogna per la loro inutilità. Gli Stati Uniti fecero un passo avanti per dare il colpo di grazia, ma in quel momento, un rumore.


<i>Chwack!</i>


Lo strano suono di qualcosa che veniva colpito era stato udito dal lato della Corea. Era un suono molto strano, eppure allegro.


‘Cosa?’


I rappresentanti di America e Corea, confusi, si voltarono verso il suono, vergognandosene in seguito. Un mago impazzito stava colpendo un alleato?


‘A-attrezzi agrari.’


Improvvisamente, Zibal provò un sentimento doloroso e si afferrò la fronte come se gli fossero tornati a mente ricordi spiacevoli.


“...Finalmente.”


Borbottò il soldato colpito. A differenza di altri PNG, era un cavaliere senza nome, dalla testa fasciata.


‘Cosa?’


I membri della fazione coreana spalancarono gli occhi quando la barra della salute quasi vuota del cavaliere senza volto si riempì completamente. I loro dubbi si fecero più profondi, e calò un’atmosfera strana.


“Sapete quanto mi sento male quando soltanto io sto fermo a farmi colpire ripetutamente da un mazzafrusto mentre voi combattete intensamente? E’ stato terribile. Ho pensato davvero di star per morire.”


“...Heok!”


I rappresentanti di entrambi i paesi si irrigidirono simultaneamente. Il cavaliere lamentoso si tolse il copricapo, e il nome che gli comparve su era...


“Grid!”


Esatto. Era Grid. Inizialmente, intendeva andare da solo a conquistare il castello americano, ma era stato catturato da Lauel. Nonostante avesse rafforzato i suoi PNG con Osservazione del Personaggio, aveva concluso che non potevano tener testa alle forze americane. Per questo motivo, Grid si affidava unicamente agli oggetti.


Il metodo era semplice: farsi colpire continuamente da Lucky col Mazzafrusto Variopinto. Avrebbe resistito ai depotenziamenti e avrebbe continuato a farsi colpire finché non fossero capitati i potenziamenti migliori. Era un piano pericoloso che sarebbe potuto finire con la peggiore situazione di ‘effetto decisivo’, come la salute o il mana che arrivavano ad 1 punto. Nonostante questo, non avrebbe potuto vincere contro gli Stati Uniti usando metodi normali, perciò aveva dovuto correre dei rischi.


E adesso, finalmente.


[Hai ricevuto una grande benedizione dal Mazzafrusto Variopinto!]


[Tutte le risorse verranno ripristinate al 100%!]


[La tua potenza di attacco e difesa saranno raddoppiate per 2 minuti!]


[La tua precisione sarà al 100% per 2 minuti!]


[Il prossimo colpo sarà un critico!]






“E’ il mio momento fortunato.”


Piuttosto che Tre Strati, che aveva prestato a Swan per un po’, Grid equipaggiò il set di Luce Sacra, gli Stivali di Grid e Iyarugt. Usò immediatamente Oscuramento, Ira del Fabbro, Movimenti Rapidi e Cuspide Assassina. Zibal, sofferente per aver ricordato il contadino, subì il colpo.


[Colpo Critico!]


[L’effetto aggiuntivo dei Guanti di Luce Sacra è stato attivato, permettendo la generazione dell’abilità ‘5 Attacchi Congiunti’.]


Grid ammirò l’effetto comparso dopo tanto tempo. Grazie a lui, Zibal ricevette un altro brutto nome; quello di ‘sacco da boxe’. 




Traduzione di MoonRoro29


Editing di Libusemumei
                                


                        

