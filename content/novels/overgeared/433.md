---
weight: 4330
title: Capitolo 433
pubDate: 2025-03-17T08:49:02.544Z
tags:
    - overgeared
---


Fatemi sapere se va tutte bene con la lettura! Buonanotte!


Tra le sette gilde, la Gilda Dorata era ad un livello medio. Seuron era il capogilda ed era diventato sempre più forte dopo aver ottenuto la classe di Predatore di Anime. Era sufficiente per farlo aspirare a diventare il picco dei due miliardi di giocatori.


“Kukukuku!”


L’Argentina si scontrò con la Russia nelle semifinali. Seuron era emozionato di affrontare Kraugel.


“Kraugel, sono così fortunato da avere la possibilità di batterti di fronte al mondo.”


L’Argentina non fu attiva nello scontro del tiro a bersaglio perché non possedeva giocatori in grado di faro danno a distanza competenti. Poiché non erano in gara per la medaglia, Seuron non fu ossessionato dall’evento e semplicemente si divertì. Ma le cosa ora erano diverse.


Nel campo di battaglia, dove un centinaio di persone combatteva per la propria vita, Seuron fu in grado di circondarsi di anime fresche, completando l’effetto della sua classe. Seuron era fiducioso. Magari poteva ancora non farcela in uno scontro uno contro uno, ma poteva battere Kraugel in un campo di battaglia.


“Sarai il trampolino per la mia fama!”


Seuron tirò fuori con entusiasmo le anime accumulate nel suo corpo e le trasformò in perle. Erano grandi quanto i semi di soglia.


<i>Suuuuok.</i>


Decine di luccicanti perle di giada giravano attorno a Seuron. Era un bellissimo effetto se comparato a Iyarugt di Grid.


“Bang!”


Seuron sparò come un bambino spara con una pistola immaginaria. Vennero lanciate decine di perle che ruotarono violentemente. Il loro bersaglio era Kraugel. I rappresentanti russi e i PNG vicini a Kraugel non furono presi di mira perché erano stati considerati irrilevanti da Seuron.


<i>Tututututututung!</i>


Le perle di anima vennero lanciate in avanti ad una velocità tale che le classi di secondo avanzamento non riuscivano a vedere e attaccarono Kraugel. Erano come proiettili sparati da una mitragliatrice. La cosa fenomenale fu che Kraugel evitò tutte le perle. Fu una mossa miracolosa che combinò Sensi Scrupolosi, la sua elevata agilità e le sue abilità innate.


Kraugel corse a zigzag e raggiunse Seuron, brandendo Zanna Bianca.


<i>Chaaeng!</i>


Seuron si difese con Spada Pesante Brutale e percepì la differenza nella forza.


‘<i>Infatti, è chiaro che le sue statistiche di combattimento hanno raggiunto almeno il livello 400.</i>’


Era il risultato del completamento di varie missioni e primi titoli. Non si sapeva se avesse usato qualche elisir. Era davvero unico. Le statistiche di Kraugel andavano oltre il normale.


<i>Pahat!</i>


Le perle di anima, che si bloccarono nel punto in cui si era prima trovato Kraugel, iniziarono di nuovo a muoversi. Volarono verso Kraugel e si dispersero come i fili di una ragnatela. La reazione di Kraugel avvenne in ritardo perché non si era aspettato un’abilità così efficace. Gli si intrappolò un braccio nella ragnatela.


[Il tuo braccio destro è temporaneamente bloccato.]


“…”


Il viso inespressivo di Kraugel si distorse leggermente. La spada di Seuron arrivò volando mentre lui cambiava la pressa di Zanna Bianca con la mano sinistra. Seuron rise mentre evitava il contrattacco di Kraugel e continuava ad attaccare.


“Kuku, legherò la tua anima!”


L’abilità di Seuron venne attivata. La ragnatela dell’anima, in contatto con il corpo di Kraugel, si collegò all’anima di Kraugel, fornendo a Seuron un controllo temporaneo dell’anima di Kraugel.


[Il tuo corpo è fuori controllo per sette secondi!]


Kraugel provò un’esperienza diversa. Il suo piede destro si mosse quando cercò di muovere il suo braccio sinistro. Quando tentò di spostare il piede sinistro, si mosse il braccio destro. Il punto di forza di Kraugel, il suo controllo, era stato arginato.


<i>Seokeok!</i>


In quel momento, Seuron invocò 12 lance dell’anima e urlò con tutta la sua forza


“Assaggia questa potenza indistruttibile!”


Non era una bugia. Da quando era diventato Predatore di Anime, Seuron non era mai stato sconfitto. Ci fu solo una persona. Era stato battuto durante l’assalto a Reidan da un ‘contadino temporaneo’. Ma quel contadino era un PNG noto, perciò non lo si poteva considerare un giocatore. In quel momento, Seuron era certo della sua vittoria. Lui non sapeva. Il fatto che il Kraugel che stava davanti a lui era quel contadino!


“Di certo, sei cresciuto.”


Kraugel riconosceva Seuron, anche quando si erano in passato incontrati a Reidan. Evitò tutte le lance di anima riversate contro di lui e apprezzò Seuron.


‘<i>Come?</i>’


Seuron rimase scioccato. Era naturale rimanerne sorpresi, poiché Kraugel con l’anima controllava si muoveva in maniera rapida e precisa come prima.


‘<i>Non dirmi…! È riuscito ad adattarsi in questo breve lasso di tempo?</i>’


Zanna Bianca perforò il collo di Seuron. Seuron riuscì ad aumentare la propria difesa usando Armatura dell’Anima e uccise i suoi alleati per ottenere ancora più anime. Poi, tentò un contrattacco. Lo splendido scontro tra i due ottenne gli apprezzamenti da tutto il mondo.


***


“Ah, penso che impazzirò.”


<i>Brr!</i>


Il corpo di Grid tremò di continuò dopo aver lasciato il cafè. A prima vista, l’andatura a singhiozzi sembrava un ballo di tip tap. Fu l’effetto ritardato del bere l’espresso. Ebbe un mal di testa.


“Dannazione…”


A Grid non piaceva il gusto amaro e quando gli veniva il raffreddore, prendeva solo lo sciroppo per bambini. Per lui, il caffè era come acqua marcia. Era disgustato dagli americani che riuscivano a berlo come fosse acqua. Ecco perché ordinava solo succo di frutta o cioccolata calda al cafè.


Allora, perché aveva bevuto una tazza di espresso? Sembrava come se stesse bevendo del veleno. Ma ne era valsa la pena. Aveva ottenuto il contratto ideale! Grid aveva scelto di proposito una bevanda piccola per poter trasmettere a Yook Shihyun un senso di pressione.


Esatto. Il motivo per cui Grid aveva ordinato un espresso fu per mantenere il suo bluff. Ora stava sfruttando un metodo chiamato ‘programmare in anticipo’. Non poteva buttarsi in avanti per sempre. Agì in maniera cauta.


- <i>Per favore, leggi il contratto attentamente. Leggilo diverse volte finché non lo hai compreso completamente. Non dimenticare di registrarlo.</i>


<i>- Dio Grid! Non è fantastico per un coreano avere un contratto con una compagnia coreana?</i>


<i>- </i><i>&#x2663;</i><i> Vai!</i><i>◆</i><i>Se ti unisci</i><i>◆</i> <i>&#x2663;</i> <i>※</i><i>Avrai </i><i>☜☜</i><i>1 milione</i><i>&#x2668;★ </i><i>di contanti bonus</i><i>★</i>


<i>- Squadra Capo Kim Minyoung. ^^</i>


Grid avrebbe voluto che i messaggi fossero arrivati durante la sua conversazione con Yook Shihyun. Aveva chiesto in anticipo a Yura e a Peak Sword di mandargli un messaggio in quell’esatto momento. I messaggi di spam erano giunti a caso. Non si era iscritto ad un servizio per bloccare lo spam perché gli sarebbe costato 2,000 won al mese…


‘<i>Ecco perché dicono che i soldi non dovrebbero essere spesi.</i>’


Grid ebbe una nuova illuminazione e giurò che avrebbe ordinato solo jajangmyun piuttosto che kanjajang.


Oh mio Dio…! Il castello degli Stati Uniti è stato invaso!


Contro tutte le aspettative, ha vinto la Russia!


Lungo la strada verso l’Hotel Shang X Lila. Grid udì un frastuono provenire da un negozio davanti a cui stava passando e si girò verso i televisori all’interno del negozio.


‘<i>Ha vinto la Russia?</i>’


Tra l’altro, contro gli Stati Uniti? Grid strinse forte i suoi pugni. Non poteva sopprimere i suoi sentimenti dopo aver saputo che Kraugel aveva superato gli Stati Uniti.


‘<i>Kraugel…</i>’


Era superiore a Grid da ogni punto di vista? Grid non lo poteva accettare. Non voleva sviare il valore della persona chiamata Kraugel. Grid non riusciva a valutare il talento innato di Kraugel e suoi risultati. Tuttavia, Lauel era un giocatore con una classe normale che aveva sconfitto Grid!


Era una realtà dura per Grid. Grid sentì quanto fosse banale. La sua autostima, che aveva innalzato con molta difficoltà, venne distrutta in quel momento.
<p style="text-align: center">***</p>
Il 3° giorno della Competizione Nazionale terminò. La classifica della Competizione Nazionale venne aggiornata.


1° Corea del Sud (2 medaglie d’oro)


2° Russia (1 medaglie d’oro, 2 medaglie d’argento)


3° Stati Uniti (1 medaglie d’oro, 1 medaglia d’argento, 2 medaglie di bronzo)


4° Brasile (1 medaglie d’oro)


5° Inghilterra e Francia (1 medaglie d’argento)


6° Canada (2 medaglie di bronzo)


7° Giappone (1 medaglie di bronzo)






Fu molto diversa da ciò che si era aspettato il pubblico. Il paese più forte su Satisfy, gli Stati Uniti, erano al 3° posto, mentre la Corea e il Brasile erano rimaste fuori dal podio? Ma le persone non erano scosse. La Competizione Nazionale era appena iniziata. Rimanevano 16 eventi e mentre i giorni passavano, era chiaro che la classifica generale stava prendendo forma in base alle aspettative della gente.


Come pensavano tutti, la classifica generale si stabilizzò al 14° giorno della Competizione Nazionale.


1° Russia (4 medaglie d’oro, 3 medaglie d’argento, 2 medaglie di bronzo)


2° Stati Uniti (4 medaglie d’oro, 2 medaglie d’argento, 4 medaglie di bronzo


3° Canada (3 medaglie d’oro, 3 medaglia d’argento, 3 medaglie di bronzo)


4° Corea del Sud (2 medaglie d’oro)


5° Spagna (1 medaglia d’oro, 2 medaglie d’argento)


6° Giappone (1 medaglia d’oro, 2 medaglie di bronzo)


7° Brasile (1 medaglie d’oro)


8° Stati Uniti e Francia (3 medaglie d’argento)


9° Argentina e Cina (2 medaglie di bronzo)


10° Turchia (1 medaglia di bronzo)






La Corea del Sud e il Brasile non vinsero una singola medaglia dal terzo giorno, mentre i paesi considerati forti su Satisfy stavano costantemente vincendo medaglie. Era il momento in cui diventava evidente la differenza tra una squadra forte e una debole. Ora, rimanevano solo 5 eventi.


Il pubblico si chiedeva chi tra i tre paesi US, Russia e Canada avrebbe vinto. Ma nessuno riusciva a predirlo facilmente. Tutti i membri degli Stati Uniti potevano essere definiti dei fuori classe. La Russia era leggermente più debole degli americani, ma avevano il fiore all'occhiello di nome Kraugel.


Chris e Vantner stavano iniziando a mostrare una buona alchimia per il Canada. Erano troppo forti. Non sarebbe stato strano se avesse vinto uno di loro.


Stiamo dimenticando una cosa. Non dovrebbe esserci un altro paese a contendersi la vittoria?


Un altro candidato vincitore? Gli spettatori di tutto il mondo si interrogavano sulle parole degli esperti, quando si ricordarono di una persona. Grid. Il principale colpevole della distruzione del buon senso non aveva ancora partecipato a nessun evento solista.


- Forse la Corea del Sud è l’altra candidata a vincere?


- Ad ogni modo, vincere le medaglie d’oro è la cosa migliore da fare nella Competizione Nazionale. Se Grid vincesse la medaglia d’oro nell’evento assalto e nei suoi tre eventi da solista, la Corea vincerebbe. ㅋㅋㅋㅋㅋ


<i>-</i> Wow, è vero. Se Grid vincesse quattro medaglie d’oro e la Russia e gli Stati Uniti non ne vincessero nemmeno una, la Corea vincerebbe.


- Ma è impossibile. -_-;


Al momento, tutto il mondo era cosciente del potere di Grid. Non si poteva negare il fatto che fosse un fuori classe. Il problema era che c’erano troppi giocatori fuori classe comparabili a Grid. Kraugel della Russia, Chris del Canada, Damian della Spagna, Seuron dell’Argentina, Pon della Spagna, Regas dell’Inghilterra, Zibal degli Stati Uniti… Tutti loro erano forti.


Grid sarebbe riuscito a vincere quattro medaglie da solo contro gli specialisti di ciascun evento? Era impossibile.


E se… E se Grid vincesse davvero quattro medaglie d’oro e portasse la Corea del Sud alla vittoria?


Diventerebbe un mito.


Ma è impossibile. Il picco dei 2 miliardi di giocatori, Kraugel, si metterà sulla sua strada.


È discutibile che riesca a superare la montagna chiamata Kraugel. Inoltre, Zibal potrebbe sembrare debole, ma non è ottimizzato per gli assalti? C’è una possibilità sotto il 10% che la Corea del Sud possa sconfiggere gli Stati Uniti nell’evento assalto.


Tornavano a ripetersi queste parole. L’atmosfera del popolo della Corea del Sud, che aspettava l’apparizione di Grid, si fece solenne.




Traduzione di Blakriss


Editing di Libusemumei
                                                                



