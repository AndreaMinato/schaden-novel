---
weight: 4340
title: Capitolo 434
pubDate: 2025-03-17T08:49:02.544Z
tags:
    - overgeared
---


“Sono piena.”


Erano le parole di sua madre. Sua madre, che lo aveva cresciuto da sola in una terra fredda e sconosciuta. Aveva fame ogni giorno, permettendo lo scherno della pelle della sua pancia. Ma si era occupata dei tre pasti di suo figlio ogni giorno, senza fallire. Aveva sopportato numerose sofferenze affinché Kraugel non potesse nemmeno immaginarselo.


Solo questo.


Voleva ripagare la gentilezza che sua madre aveva mostrato crescendolo. Ma i cieli non glielo permisero. Perseguitarono sua madre, come se fosse stata destinata ad essere infelice.


***


Dopo il 14° giorno della Competizione Nazionale, ai giocatori vennero dati due giorni di riposo.


Era una specie di periodo di manutenzione. I giocatori iniziarono i loro preparativi per i restanti cinque giorni. Alcuni ottennero nuovi oggetti e aumentarono i loro livelli, altri completarono le missioni con ricompense elevate, altri ancora aumentarono le loro abilità di controllo nel duello.


Kraugel era uno di loro. Era entrato in un dungeon che altri giocatori trovavano difficile da fare da soli e cacciò i mostri. Stava ottenendo esperienza quando gli tornò alla mente il discorso del medico.


-<i> I sintomi di tua madre stanno peggiorando. Se non riceve la nuova medicina…</i>


Durante la Competizione Nazionale, Kraugel si trovò costretto ad ospedalizzare sua madre e a rimanere costantemente in contatto con il suo medico. E le notizie che riceveva ogni giorno erano spiacevoli. C’erano complicazioni fisiche e a sua madre potevano rimanere solo pochi giorni.


“…”


L’unica nuova medicina che poteva curare l’Alzheimer. Kraugel aveva bisogno di condurre la Russia alla vittoria per ottenerla. Aveva messo da parte l’orgoglio e la coscienza e aveva accettato un affare sporco. Nel periodo dell’assedio. Kraugel non poté rifiutare la proposta di Lauel di unirsi a Overgeared, in cambio della cessione del gioco da parte di Lauel.


Ma la corrente attuale non era ideale. A giudicare dai cinque eventi che rimanevano e dalla lista dei partecipanti, era probabile che la Russia potesse vincere. La Russia poteva puntare solo alla medaglia d’oro nel PvP, mentre gli Stati Uniti erano nella posizione di vincere medaglie d’oro nell’assalto al boss e nell’evento di produzione dei fabbri.


A meno che non ci fosse stato un particolare incidente, gli Stati Uniti avrebbero probabilmente vinto.


‘<i>Ci sarebbe una speranza se un altro paese vincesse l’assalto al boss o l’evento del fabbro, ma…</i>’


L’abilità di Zibal nel boss raid era senza eguali, mentre Panmir era il miglior fabbro dopo Grid. Inoltre, Grid aveva dichiarato che non avrebbe partecipato all’evento del fabbro. Era naturale che gli Stati Uniti avrebbero vinto le medaglie d’oro in questi due eventi.


Il Cielo si era dimenticato di sua madre?


I sentimenti di disperazione di Kraugel acuirono.


***


I membri di Overgeared conoscevano le capacità di Grid nei raid. In particolare, Peak Sword aveva visto Grid assaltare Hell Gao. In seguito, c’erano stati il Vampiro Conte Elfin Stone e il Vampiro Visconte Tiramet… Grid aveva sconfitto molti boss famosi.


Ma Zibal sapeva molto di più. Giravano voci per cui il numero di boss noti assaltati da Zibal si avvicinavano a 20. Envoy di Debirion possedeva un’abilità passiva che causava danno extra ai mostri e anche altre diverse abilità attive. Zibal era davvero uno specialista nei raid.


“Dio Grid! Puntiamo alla medaglia d’argento!”


Grid osservò i video dei raid di Zibal. Peak Sword immaginava fosse nervoso e urlò energicamente. L’ ‘Incompetente Peak Sword’ aveva fallito a vincere una medaglia durante la Competizione Nazionale, perciò poteva solo mantenere alto il morale di Grid.


<i>Ttiring~</i>


Mentre guardavano i video di Zibal che affrontava i boss e cercava di analizzare più approfonditamente le sue abilità da raid, i telefoni di Grid e dei rappresentanti coreani suonarono all’unisono. Era l’annuncio inviato a tutti i partecipanti della Competizione Nazionale dagli organizzatori.


『È stata rilasciata l’informazione sul raid. Per maggiori informazioni, si prega di controllare la televisione o internet.』


Grid confermò il messaggio e terminò il video che stava andando, girando sul canale del notiziario di Satisfy. Il conduttore di mezza età stava trasmettendo le ultime notizie che aveva ricevuto.


[È stata diffusa l’informazione sui boss che saranno assaltati dai 32 paesi. Diamo un’occhiata.]


La durata delle ultime notizie fu breve. Il conduttore si mosse velocemente nel caso potesse perdere spettatori per altre stazioni e l’informazione sul boss apparve sullo schermo.


[Drake]


Livello: 420


Un mostro volante con una piccola quantità di sangue di dragone.


La loro intelligenza è notevolmente ridotta in confronto alle viverne, ma il loro potere di combattimento e il potere del respiro sono nettamente superiori!


Hanno stati di resistenza alti, resistenza estrema agli attacchi fisici, resistenza agli attacchi magici, stamina relativamente alta e possono rimanere in aria all’infinito.


Oggetti ottenuti: cuore di Drake, pelle di drago, zanna di drago, ossa di drago.


『I draghi sono mostri anziani per i quali ancora non sono stati fatti dei raid. Significa che non è ancora stata rivelata una strategia. 』


『Non significa che tutte le squadre si trovano nello stesso punto di partenza? 』


『Esatto. Sembra che le organizzazioni saranno da considerare in modo eguale. 』


『Tuttavia, i giocatori si dispereranno. Per poter cacciare dei mostri volanti, sono necessari classi che provocano danni pesanti a distanza e maghi. Quanti maghi e giocatori che causano danni pesanti ci sono che siano in grado di ferire un drago? 』


『Bloccare l’abilità di volo è la chiave del raid. Ma come possono riuscire a farlo quando il mostro presenta una resistenza agli stati alterati…? 』


『Poiché si tratta di un mostro di livello 400, devono essere almeno al terzo avanzamento per causare danno. Chissà quanti paesi avranno successo nel raid? 』


“Come lo sconfiggiamo quello?”


“Non sarà difficile anche per gli Stati Uniti?”


I rappresentanti della Corea del Sud si stavano lamentando. Anche le espressioni di Yura e Peak Sword erano pessime. Solo sette persone avrebbero affrontato il mostro volante e la Corea del Sud aveva solo Grid e Peak Sword sopra il livello 300. Tutti giudicarono il raid impossibile e caddero nella disperazione.


“Sarò nella stanza delle capsule per i prossimi due giorni.”


Grid si alzò dal suo posto.


“Sì, andiamo a caccia. Devo guadagnare almeno un altro livello.”


Peak Sword si alzò insieme a Grid. Era impossibile pensare ad una strategia per sconfiggere questo boss. I rappresentanti della Corea del Sud erano stanchi e pensarono sarebbe stato meglio alzarsi prima e prepararsi per gli altri eventi. Valeva lo stesso per i rappresentanti riuniti negli altri luoghi.


Solo gli Stati Uniti, la Russia, il Canada e la Francia stavano pensando seriamente ad una strategia contro il drago.


***


17° giorno della Competizione Nazionale.


L’ultimo evento a squadre, l’assalto al boss, stava per avere inizio. L’interesse del mondo era al massimo.


Un drago. Le persone erano eccitate dell’a possibilità di sperimentare indirettamente il potere dei boss che erano difficili da incontrare. I giocatori erano motivati, a differenza di come si erano sentiti all’inizio. Gli organizzatori annunciarono che le squadre avrebbero tenuto gli oggetti raccolti dai draghi.


Era una misura estrema perché avevano paura che un comportamento demotivato da parte dei partecipanti avrebbe interferito con il risultato dell’evento. Il risultato fu degno di lode. I rappresentanti che si erano lamentati con un ‘Come possiamo catturare un drago’ e che intendevano mollare presto, si sentirono motivati. Avevano bisogno di avere successo nell’assalto per poter ottenere gli oggetti che avrebbe fatto cadere il drago.


Valeva lo stesso per i rappresentanti coreani. I materiali fatti cadere dal drago erano incomparabili rispetto a quelli distribuiti su Satisfy fino a quel momento. Sarebbe stato un profitto, anche se condiviso tra sette persone.


“Dio Grid! Facciamo del nostro megio! Anche se non riusciamo a vincere la medaglia, dobbiamo lottare fino alla fine e assicurarci che il drago muoia!”


Peak Sword urlò teso. Nel frattempo, Grid era rimasto calmo. Il suo atteggiamento mise a disagio Yura.


‘<i>Perché?</i>’


A Grid era stata promessa una valanga di soldi dalla Comet Group e l’aumento del suo valore in quanto giocatore di Satisfy. Nonostante si sentisse orgoglioso e compiaciuto, in qualche modo aveva una strana sensazione dato che aveva firmato con la Comet Group. Lei si chiedeva se lui avesse qualche preoccupazione di cui non era a conoscenza.


Nonostante la preoccupazione di Yura, il programma della competizione proseguì.


『Tutti i partecipanti dovrebbero andare nella stanza delle capsule! 』


I 224 partecipanti dei 32 paesi si mossero verso le capsule assegnate e si collegarono a Satisfy. I paesi apparvero su mappe diverse, ma apparve un drago davanti a tutti loro che ruggì.


<i>Kurarararara!</i>






[Il sangue di dragone provocherà paura a tutti i subordinati!]


[Ti troverai in uno stato rigido per 10 secondi.]


[Tutti i potenziamenti sono disattivati, con la difesa e la resistenza ridotti del 50%. Indietreggerai dal nemico.]


[Hai temporaneamente perso l’udito a causa del ruggito del drago!]


[Il tuo corpo si sente costretto dalla raffica delle ali del drago!]


[Finché le lai del drago continueranno a sbattere, tutte le velocità cadranno del 30%!]






In base al livello e alla resistenza di ciascun giocatore, la durata del depotenziamento era diversa. Ad ogni modo, tutti i giocatori di ciascun paese furono colpiti. In particolare, i giocatori che avevano precedentemente usato abilità di potenziamento, le persero prima che riuscissero anche solo a goderne degli effetti.


‘<i>Il sistema di controllo è crollato!</i>’


Anche gli Stati Uniti vennero sopraffatti. Il ruggito del drago aveva l’effetto di bloccare tutti i tipi di conversazione. Questo era un problema perché non importava cosa dicessero, i discorsi non venivano comunicati ai compagni. Un nemico sconosciuto, il drago.


Zibal comprese velocemente  grazie alla sua esperienza sui raid, ma fu inutile perché non poté comunicare con i suoi compagni di squadra.


“Kuak!”


“Ugh…!”


Il drago, che era lungo 5 metri, si mosse ad una velocità che non si adattava alla sua enorme stazza. Iniziò a devastare la squadra americana, mandando sotto shock il mondo.


『La squadra americana più forte è stata calpestata così facilmente…! È forte! Il drago è davvero forte! 』


『L’effetto del rallentamento del 30% è mortale. Anche Kraugel è stato colpito. Prima di tutto, la strategia è di bloccare quelle ali…』


『Ah! Hai appena parlato e Bondre della Francia ha usato la magia del ghiaccio e ha congelato una delle ali del drago! 』


『… Ma è stata neutralizzata in un istante. La sua resistenza alla magia è assurdamente alta. 』


Il quel momento, l’atmosfera si fece seria.


“Eh? La nuova capsula della Comet è nettamente migliore rispetto alle altre! Riesco a muovermi in modo fluido! Ehi! È incredibile!”


Il coreano Grid iniziò a parlare ad alta voce. L’attenzione dei commentatori e degli spettatori si focalizzò su di lui. Sulla parte superiore del busto del Triplo Strato di Grid, si poteva vedere il logo della Comet Group. Yura arrossì mentre guardava Grid e capiva.


Negli ultimi giorni, Grid non si era sentito a suo agio perché si sentiva imbarazzato al pensiero di dire queste parole.


“…”


Yura guardò Grid mentre gli spettatori  si sentirono infastiditi dall’evidente pubblicità perché aveva distrutto la concentrazione. Grid stava per essere incolpato di essere un mostro creato dall’era del materialismo. Fortunatamente, le voci degli spettatori non raggiunsero Grid.


Grid non rimase scosso e riuscì a concentrarsi sull’assalto. Tirò fuori un palo che era lungo 3 metri e aveva un diametro di 80 cm, e lo piantò nel terreno in profondità. Poi lanciò verso il drago il tridente attaccato al palo da una corda. Era l’abilità del Tiro della Lancia che aveva ottenuto dall’Arcipelago di Behen.


<i>Puok!</i>


Il tridente perforò la pelle del drago, che cercò di volare via. Ma la corda collegata al palo tirò forte e il volo del drago venne bloccato. Esatto. Ancora una volta, si trattava del potere degli oggetti. Negli ultimi due giorni di riposo, Grid aveva ideato oggetti che potessero neutralizzare la forza di mostri volanti.


Gliene vennero in mente diversi. Grid tirò fuori i nuovi oggetti.






Nota del traduttore: C’è stato un disguido nella traduzione inglese. Da adesso in avanti, tutti i draghi precedentemente nominati verranno cambiati in viverne. Perciò, il compagno animale di Huroi e tutti quelli usati durante la maratona dei compagni animali sono viverne, non draghi.






Traduzione di Blakriss


Editing di Libusemumei
                                


                                



