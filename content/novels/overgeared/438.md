---
weight: 4380
title: Capitolo 438
pubDate: 2025-03-17T08:49:02.545Z
tags:
    - overgeared
---


Scusate il ritardo!


Hwaruruk!


L’oscurità del mondo fu squarciata da un’immensa scintilla di luce. Un grande bagliore! Come una candela sul punto di spegnersi, il drago ferito fu avvolto dalle fiamme.


<i>Kwaaaaaah!</i>


Il sangue di drago nel suo corpo era debole. La pressione del ruggito del drago era enorme. Ostentava la sua natura di specie superiore, verso cui gli umani non potevano neanche permettersi di guardare. Ma il drago era solo un’esistenza insignificante per l’uomo di fronte a lui.


L’uomo si sollevò in volo e brandì il suo spadone blu senza mostrare alcun segno di nervosismo.


<i>Seokeok!</i>


Una luce blu nell’oscurità, come la Via Lattea. L’enorme testa del drago si spaccò in due e fiamme eruppero da ogni parte.


<i>Hwaduk.</i>


<i>Hwaduuk.</i>


L’uomo dai capelli corvini, con lo spadone blu che aveva tagliato il drago a metà con un solo colpo. L’uomo il cui corpo grondava dei resti del drago, il suo nome era Grid. Confermò che il drago si fosse trasformato in luce grigia e rivolse lo sguardo alla telecamera, dischiudendo le labbra.


“Gruppo Cometa.”


?


Che significava? Grid pronunciò solo due parole. Ma fu abbastanza. In quel momento, le centinaia di milioni di spettatori concentrati su Grid scoprirono il Gruppo Cometa. Che fosse positivo o negativo, il Gruppo Cometa godette di una pubblicità stratosferica grazie alle parole di Grid!


“Fantastico…!”


Gli impiegati del Gruppo Cometa guardarono la trasmissione in tempo reale e si alzarono in piedi, applaudendo. In particolare, il presidente si mise a ballare. Grazie alle parole di Grid, il Gruppo Cometa si costruì una riconoscibilità globale e mosse il primo passo per diventare una compagnia globale. Gli era così grato che avrebbe voluto presentargli sua nipote.


Quel giorno il comportamento professionale di Grid, che non si era dimenticato del PPL<b>1</b>, divenne la base della società capitalistica.


***


Stanza d’attesa della squadra statunitense.


“È pura fortuna!” 


Gridò Zibal rabbiosamente, quando vide il video dell’assalto di Grid dall’inizio. Non disse che era dovuto agli oggetti. Riconosceva che Grid possedeva un’eccellente abilità nell’usare i suoi oggetti. Ma c’erano cose che non poteva ammettere. Ad esempio, l’insensato potere d’attacco di Grid che aveva spazzato via metà della Salute del drago con un solo colpo.


“Chiaramente era stato attivato un attacco critico, così pure le opzioni dei suoi oggetti e del suo titolo!”


Significava che tutto il potenziale degli oggetti era stato sfruttato all’estremo. Era un fenomeno impossibile, equivalente alla fortuna di vincere la lotteria. Zibal era in uno stato di rifiuto.


“Quel… Quel maledetto bastardo è stato benedetto dal dio dei videogiochi…!”


Lo diceva perché non sapeva quanto Grid fosse sfortunato normalmente. Lauel rise in silenzio mentre ascoltava.


‘Se Grid fosse davvero benedetto dal dio dei videogiochi, tutti i suoi oggetti avrebbero già una classificazione Leggendaria.’


Il valore degli oggetti Leggendari, rispetto agli oggetti Unici, variava di dozzine o persino centinaia di volte. Per Lauel, un fabbro leggendario che non poteva produrre oggetti con classificazione Leggendaria era la persona più sfortunata del mondo. Occasionalmente la fortuna si manifestava, ma la sfortuna accumulata dava a Lauel da pensare.


‘Quanti paesi ti sei venduto nella tua vita passata?’


No, forse era stato un demone che aveva distrutto il mondo.


‘Allora tu ed io dobbiamo essere stati nemici in passato. Be’, va bene. I fantasmi della vita passata rinascono a nuova vita con un legame.’


Accadde mentre Lauel pensava alla sua vita passata.


『 Oh cielo! La Tailandia non si è arresa fino alla fine, ma ha fallito nell’assalto! 』


『 Dei 32 paesi partecipanti, solo 23 hanno avuto successo nell’assalto. 』


L’evento d’assalto terminò. La classifica finale era: Corea del Sud al 1° posto, Stati Uniti al 2° e Giappone al 3°.


‘Nessuno dei paesi a cui appartengono i membri di Overgeared ha fallito nell’assalto.’


Era un bene, dato i membri di Overgeared avrebbero acquisito gli oggetti lasciati dal drago. In effetti, Lauel non riusciva ad immaginare che Yura e Peak Sword non avessero ottenuto alcun beneficio, mentre si dirigeva alla conferenza stampa.


***


“Hai realizzato tu l’arpione che ha bloccato il drago?”


“Come ti è venuta l’idea di creare un’arma secondaria così grande? Inventare strumenti di riparazione per superare i limiti delle armi secondarie, sono impressionato. Ti dispiacerebbe mostrarci il processo di produzione di quell’arpione?”


“Cosa sono le Mani di Dio? Lascia che il pubblico veda le loro opzioni!”


“Quanto potere si guadagna quando due spade vengono combinate?”


“Hai ucciso il drago quando aveva ancora il 48% della sua Salute. Gli esperti hanno calcolato che Grid ha inflitto un danno di 20 milioni di punti, approssimativamente. È vero?”


“Quando la Salute del drago era al 50%, i giocatori più alti in classifica hanno constatato che perdevano un quarto della loro salute ogni volta che venivano colpiti dal drago, ma tu ne perdevi solo un decimo. Potresti rivelarci il livello approssimativo della tua Difesa e della tua Salute?”


“Qual è il principio dietro Oscuramento? È il potere di un artefatto?”


Alla conferenza stampa, erano riuniti tutti i rappresentanti della Corea, degli Stati Uniti e del Giappone. Ma i giornalisti, presenti a centinaia, facevano domande solo a Grid. Ciò testimoniava il fatto che l’attenzione del mondo era focalizzata su di lui. Grid non poteva svelare le sue abilità, perciò continuava a dichiarare ‘No comment’.


“Ad oggi, gli eventi a squadre sono finiti e rimangono solo quattro eventi individuali. Uno di questi è la gara di produzione dei fabbri. Grid, hai dichiarato che non parteciperai. Quella dichiarazione è ancora valida?”


E se invece…? Se davvero avesse vinto tre medaglie d’oro negli eventi individuali, si sarebbe creata una situazione in cui la Corea del Sud avrebbe potuto aspirare al primo posto. Era solo buon senso che Grid partecipasse ad un evento dove aveva alte probabilità di vincere una medaglia d’oro, e l’evento in cui era più probabile che ciò accadesse era la gara di produzione dei fabbri.


I giornalisti coreani volevano che Grid cambiasse idea e che dichiarasse che avrebbe partecipato alla gara. Ma Grid la pensava diversamente.


“Non parteciperò alla gara dei fabbri.”


No, perché? In quel momento, i giornalisti stavano quasi per strapparsi la lingua davanti alla testardaggine di Grid. Uno dei rappresentanti degli Stati Uniti, Panmir, il 1° fabbro in classifica, aprì improvvisamente bocca.


“Grid, mi stai evitando perché hai paura?”


Era un’ovvia provocazione. In quel momento, i cuori dei rappresentanti e della gente degli Stati Uniti gridavano a gran voce. Erano sorpresi dalla stupidità di Panmir, che permetteva a Grid di accaparrarsi la medaglia d’oro chiedendogli di partecipare alla gara dei fabbri.


Ma Panmir aveva il suo orgoglio. Era sicuro di essere un fabbro migliore di Grid, che aveva invece una classe leggendaria e avrebbe ottenuto buoni oggetti senza alcuno sforzo.


“Se sei un uomo, provaci. Non scappare come hai fatto l’anno scorso.”


Panmir voleva mettersi alla prova. Aveva migliorato le sue abilità di fabbro dall’inizio fino a quel momento. Aveva accumulato sforzi e passione! Perciò, continuò a provocare Grid.


“Dimostrerò al mondo che sei una leggenda solo nel nome!”


“…”


Panmir era un uomo di mezza età con i capelli grigi. Era una persona più vecchia di lui, perciò Grid si era limitato ad ascoltare, all’inizio. Ma non era più possibile. Una leggenda solo nel nome?


“Questo è oltraggioso.”


<i>Suuk.</i>


Grid si voltò in direzione della squadra statunitense. Il profilo del suo naso alto e della sua mascella affilata emanava un fascino virile che piaceva alle donne.


<i>Snap snap!</i>


Si udì il suono degli otturatori delle macchine fotografiche che scattavano all’unisono.


<i>Gulp!</i>


Che scoop avrebbero ottenuto? Mentre i giornalisti osservavano Grid e Panmir, Grid finalmente parlò.


“Lascia che ti mostri la differenza tra te e me.”


“…!”


In quel momento, la resa dei conti che le persone di tutto il mondo, esclusi gli Stati Uniti, desideravano si prospettò all’orizzonte.


‘Bene!’


Lauel, il rappresentante degli Stati Uniti, formò un pugno sotto il tavolo. Il suo sguardo si spostò oltre, dove Kraugel se ne stava in piedi da solo, appoggiato al muro.


‘Congratulazioni, Kraugel.’


Per lui c’era ancora speranza di ottenere la preziosa medicina per sua madre.


***


Il tema della gara di produzione dei fabbri era di realizzare una spada lunga. Non era una spada speciale. Era una spada ordinaria con un limite di livello di 300. Si trattava di una gara in cui i partecipanti avrebbero ricevuto tutti lo stesso metodo di produzione e gli stessi materiali.


Quella era la ragione principale per cui Grid non voleva partecipare. Alla fin fine, la produzione si basava sulla fortuna! Grid era un’icona di sfortuna, perciò voleva evitare qualunque gara che comprendesse una scommessa. 






[Spada Lunga Ordinaria]


Classificazione: Normale – Leggendaria






“…Sarà imbarazzante se creo un oggetto Normale.”


Nel caso degli oggetti creati da Grid stesso, la classificazione minima era Epico-Unico, mentre i metodi di produzione ordinari iniziavano da Normale-Raro. Grid aveva paura che accadesse il peggio, ma si affrettò a mettere sotto controllo la sua mente.


‘Ho realizzato più di 3000 spade lunghe.’


Le spade lunghe erano armi con equilibrio eccellente. Si trattava di una delle armi più richieste, perciò Grid aveva parecchia esperienza nel produrle.


I 1000 soldati di Reidan… No, erano quasi 2000 soldati adesso. Grid aveva prodotto regolarmente delle spade lunghe da distribuire loro.


Ad essere onesti, avrebbe potuto realizzare una spada lunga anche ad occhi chiusi. Grid aveva fiducia nella sua esperienza e nelle sue competenze tecniche.


‘Lasciate che ve lo dimostri.’


Era un fabbro leggendario e non aveva mai trascurato quel ruolo. Grid lavorava sodo più di tutti gli altri perché sapeva di non essere fortunato, perciò il suo orgoglio non era in alcun modo inferiore a quello di Panmir.


“Login.”


Si diresse alla capsula non appena tornò in hotel e si collegò a Satisfy. Per prima cosa, voleva verificare le informazioni degli oggetti lasciati dal drago.




PPL: Pay-per-lead, modalità di vendita della pubblicità online. L’inserzionista paga un costo unitario per ogni contatto diretto che clicca sul banner e arrivando nella pagina bersaglio rilascia informazioni all’inserzionista (ad esempio riempiendo un form.)


Traduzione di Martina Procida


Editing di Libusemumei
                                


                                



