---
weight: 4410
title: Capitolo 441
pubDate: 2025-03-17T08:49:02.546Z
tags:
    - overgeared
---


Ciao cari lettori,


Mi avete chiesto chiarimenti sulla frequenza dei capitoli. Stiamo cercando di incrementare qualche giorno in più con la speranza di arrivare ad una pubblicazione al giorno, inclusi i weekend. Cosa ne pensate?


[La produzione della ‘Spada Lunga’ è stata completata!]


[L’esperienza data da Abilità Artigiana Avanzata Livello 6 ha aumentato le statistiche dell’oggetto del 9%!]


[L’esperienza dell’Abilità Nano Intermediario Livello 1 ha aumentato le statistiche dell’oggetto del 3.2%!]


[L’abilità Nano Intermediario Livello 1 ha cercato di impiantare un flebile ego in questo oggetto!]


[Successo!]


[L’abilità Nano Intermediario Livello 1 ha cercato di impiantare una piccola funzione di cambio in questo oggetto!]


[Successo!]


[E’ stato creato un oggetto di classificazione unica e tutte le statistiche aumenteranno di 12 punti!]






Ttiring~






[Spada Lunga Potente e Nobile]


Classificazione: Unica


Tenuta: 450/450      Potenza di Attacco: 451


* C’è una probabilità molto rara che la lunghezza della spada cambi durante l’attacco.


* Gli attacchi normali infliggeranno un danno aggiuntivo del 15%.


* La precisione aumenterà del 7%.


* La tenuta non sarà facilmente danneggiata.


Una spada lunga creata con abilità delicate dal rinomato fabbro Panmir, che ha accumulato esperienza a Talima.


I valori della spada lunga sono evidenziati ed è molto stabile. Ha un aspetto irregolare a causa delle caratteristiche che possono modificarsi.


La tecnica dei nani ha impiantato nella spada il grande orgoglio del creatore. Non si romperà facilmente e soltanto i prescelti potranno utilizzarla.


Restrizioni per l’Utilizzatore: Livello 300 o superiore; Maestria della Spada Intermedia Livello 7; Forza: 1500; L’utilizzatore verrà scelto dalla spada.






‘Incredibile!’


I suoi tre anni e mezzo come fabbro! Secondo lo scorrere del tempo di Satisfy, Panmir aveva prodotto almeno 20.000 oggetti in 10 anni. Fra questi, in più di 500 vi aveva investito quasi 6 ore, ma nonostante avesse creato così tanto oggetti, erano pochi i lavori che Panmir poteva orgogliosamente affermare fossero dei ‘capolavori’. Ciò significava che fosse meno probabile produrre un oggetto di buona classificazione con effetti più efficaci.


Ma oggi! Davanti agli occhi del mondo, era nato un capolavoro! Un tempismo perfetto. Si sentiva come il protagonista di un film, essendo la prima volta in 50 anni di vita che provava una tale felicità.


“Bene!”


Panmir si dimenticò dell’età che aveva e gioì. Era così contento ad aver dato prova di essere il miglior fabbro contro Grid, che aveva avuto soltanto fortuna nel diventare una leggenda. Era emozionato al pensiero che gli ultimi anni non erano passati invano.


‘Ho vinto!’


Panmir non aveva dubbi. Era sicuro che Grid non avrebbe potuto sconfiggerlo, anche se avesse creato una spada di classificazione leggendaria. Potente e nobile; aveva combinato le abilità di un fabbro con quelle di un nano per creare la migliore spada lunga a doppia presa di livello 300. Sentì, poi, la voce del presentatore.


『 Il l-leggendario fabbro Grid è stato l’unico a creare una spada di classificazione normale...? 』


“...!”


Il presentatore confermò gli oggetti creati da ogni partecipante, e Panmir e gli altri fabbri rimasero sconvolti dalle parole della sua dichiarazione.


Il leggendario fabbro Grid aveva creato un oggetto di classificazione normale?


Si trattava di una situazione che non avrebbero potuto mai immaginare.


‘Anche i fabbri avanzati hanno creato almeno oggetti di classificazione rara...’


‘Un fabbro leggendario ha soltanto bisogno di premere il pulsante di produzione per far venir fuori un oggetto raro.’


Che assurdità aveva fatto Grid per creare un oggetto normale? Non aveva fortuna? C’era soltanto una spiegazione.


‘Ha dimenticato qualche ingrediente?’


‘Il processo di fusione sembrava perfetto...Forse ha commesso un grosso sbaglio durante la forgiatura?’


Mentre i fabbri facevano ipotesi, Steng, che aveva creato una spada di classificazione unica come Panmir, gridò come se non riuscisse a capire.


“Non è possibile per Grid creare un oggetto di classificazione normale!”


Steng aveva osservato le abilità e la concentrazione del leggendario fabbro accanto a lui.


“Nel tempo in cui io ho colpito l’acciaio una volta lui lo aveva colpito due volte in più. Quando stavo prendendo fiato per la stanchezza, la sua postura era immutata!”


Era la verità, senza alcuna esagerazione. Steng credeva che non poteva essere stato creato un oggetto di classificazione normale, a meno che Grid non fosse stato un cattivo distruttore della galassia in una vita passata.


“Controllate di nuovo le informazioni dell’oggetto! Questo è ovviamente uno sbaglio...!”


Accadde mentre Steng stava continuando a prendere le difese di Grid.


“...Merda.”


Grid, profondamente rabbuiato, si lasciò sfuggire un’imprecazione. Provava una rabbia tremenda. Sembrava che avesse davvero creato un oggetto di classificazione normale!


“U-una cosa del genere...”


Era venuto fuori un risultato che negava completamente le abilità e gli sforzi di Grid? Che si trattasse della vociferata manipolazione del gioco degli operatori? Steng fece una pausa e fissò il fabbro accanto a lui.


‘Grid è davvero sfortunato...’


Steng aveva compreso pienamente dopo qualche ora il personaggio di Grid, poi quest’ultimo gli chiese.


“La titolarità dell’oggetto creato...noi non la teniamo, giusto?”


La voce del fabbro leggendario era tremante. Steng fu in grado di capire quanto fosse arrabbiato e riuscì a malapena ad annuire.


“Esatto...Sarebbe permanentemente mostrato della Sala d’Onore della Competizione Nazionale.”


Significava che un oggetto di classificazione normale prodotto da un fabbro leggendario sarebbe stato messo in mostra al pubblico del mondo e, nella posizione in cui si trovava Grid, risultava imbarazzante. Non c’era nulla di più disonorevole.


‘Mi vergognerei e vorrei trovare un buco in cui nascondermi...’


Steng era dispiaciuto. Temeva che Grid si sarebbe innervosito e avrebbe abbandonato il gioco, ma poi il fabbro mugugnò facendo un profondo respiro.


“Hah, devo restituirlo. E’ ridicolo.”


“...?”


Steng realizzò presto che c’era qualcosa di strano. Grid non si stava arrabbiando per la cosa sbagliata? Il presentatore continuò a parlare.


『 Quanti di voi si aspettavano che un fabbro leggendario producesse un oggetto normale? Si, esatto! Nemmeno io me lo sarei aspettato! 』


I partecipanti si raggrupparono in un unico posto a guardare la spada creata da Grid. Panmir e Steng spalancarono gli occhi.


‘A prima vista, sembra una comune spada lunga senza niente di speciale, ma...’


‘Questo è più di quanto ci si aspettava!’


Quella era una spada lunga di classificazione normale? Oltre a Steng e Panmir, anche gli altri fabbri cominciarono a capire che la spada di Grid era inusuale, ma ne furono in grado perché erano fabbri eccezionali. Per il pubblico generale era diverso.


<i>- Che tipo di fabbro leggendario crea oggetti normali? Potrebbe essere stato diverso se l’avesse prodotta in 10 minuti, ma non ha lavorato per 8 ore?</i>


<i>- Stava martellando l’aria?</i>


<i>- Che stesse dormendo...? ㅋㅋㅋ</i>


<i>- Sono soltanto un fabbro novizio, ma la mia analisi è che Grid sembrava avere una destrezza molto bassa. Non ha esperienza nel lavoro manuale perché può creare facilmente oggetti con la sua classe, per cui non aumentando la sua destrezza.</i>


<i>- E’ per questo che il suo risultato è così scarso? No, non è possibile. Non importa quanto bassa sia la sua destrezza, non dovrebbe manifestarsi un effetto compensativo grazie alla sua classe leggendaria? Allora come ha fatto a produrre un oggetto di classificazione normale?</i>


<i>- Sembra che sia il risultato delle sue abilità insufficienti + la peggior fortuna.</i>


<i>- Abilità insufficientiㅋㅋㅋLe sue abilità nel combattimento sono aumentate dall’anno scorso, quindi deve aver trascurato l’artigianato.</i>


<i>- Smettetela di dire idiozie. Che prove avete per dire che a Grid mancano le abilità?</i>


<i>- Esatto. Guardate gli oggetti che sta indossando. Li ha creati lui stesso, perciò non ha senso dire che le abilità di Grid sono pessime. Questa volta è stato semplicemente sfortunato.</i>


<i>- Ci sono prove che gli oggetti indossati sono stati fatti da lui? Forse li ha ottenuti dai raid?</i>


Era in atto un accesa discussione sulle abilità artigiane di Grid. Ad essere sinceri, c’era molto criticismo e derisione da parte del pubblico, persone che non avevano dimenticato che il giocatore coreano aveva passato la notte con Yura e Jishuka, due delle donne più belle del mondo. In questo momento, gli anti-fans di Grid erano in modalità totalmente attiva. 


Nel frattempo, la Corea del Sud era in delirio.


(Ultime Notizie) Scioccante! Grid, il fabbro leggendario, ha creato un oggetto di classificazione normale!


(Ultime Notizie) La Corea del Sud ha perso la medaglia d’oro...Adesso è virtualmente impossibile ottenere il 1° posto! Grid si è goduto una vita privata promiscua dimenticandosi dei suoi compiti.


Era increscioso per un cittadino della Corea del Sud, un paese debole all’interno di Satisfy, che poteva sognare di arrivare primo in classifica soltanto grazie a quello stesso cittadino. I media, però, si erano dimenticati di questo particolare, scrivendo articoli incolpando Grid.


Grid, anzi, la famiglia di Shin Youngwoo era addolorata.


“E’ disgustoso...! Sono della feccia!”


“Oh cielo, caro. Non importa quanto tu sia arrabbiato, non usare simili parole davanti a Sehee!”


“Hum hum.”


I genitori di Youngwoo si dispiacquero per il figlio in televisione. Si trovava in un paese lontano per l’onore del loro paese, soltanto per ricevere scroscianti criticismi per colpa di un unico errore!


“Quanto amareggiato può essere!?”


“Ha pagato tutti i suoi debiti e anche quelli di suo padre.”


“N-no, cara...Quante volte ti ho detto che lo ripagherò? Se dici che di questo passo...”


Sehee, che stava osservando la televisione in silenzio affianco ai suoi genitori, sorrise.


“Oppa sta bene.”


Sehee si era preoccupata per quell’incompetente di suo fratello e si era presa responsabilità al posto suo per la maggior parte della sua vita. Non l’aveva mai esternato, ma lo aveva osservato da vicino. Vide l’espressione di suo fratello e seppe cosa stava pensando. 


‘E’ accigliato, ma ha il sopracciglio sinistro inarcato.’


In quel momento, suo fratello stava provando allo stesso tempo felicità e tristezza. L’analisi di Sehee riportava che non era accaduta la peggiore delle cose, e la sua intuizione era corretta.


『Un fabbro leggendario ha creato un oggetto di classificazione normale? Penso ci siano infinite persone che sono deluse dal risultato! Ma abbandonate la delusione! E’ per questo che una leggenda è una leggenda! Grid ha dato prova di far parte di una classe diversa rispetto agli altri partecipanti!! 』


Il conduttore espresse parole significative, e nello stesso istante, vennero rivelate le informazioni della spada di Grid.






[Spada Trascendente Sigillata]


Classificazione: Normale (In Crescita)


Tenuta: 360/360      Potenza di Attacco: 401


* Verrà aggiunto un effetto ogni volta che la classificazione aumenta.


Il leggendario fabbro Grid ha creato una spada lunga con abilità e dedizione oltre i limiti umani.


Una lama d’acciaio battuta più di 45.000 volte in un breve periodo di tempo, più che ideale e dalla potenza trascendente.


Tuttavia, è limitata dalla forma tipica, causando il sigillo della sua potenza.


Gradualmente troverà la sua forma adatta e rilascerà il suo vero potere durante il processo di essere colpita, colpire e venir rielaborata.


Restrizioni per l’Utilizzatore: Livello 300 o superiore; Maestria della Spada Intermedia Livello 7; Forza: 1500






“Heok!”


“Un oggetto di tipo crescita?!”


Panmir, Steng e tutti gli altri fabbri capirono. La forma tipica che credevano fosse ideale era, in realtà, un limite, e la loro missione era di superarlo. Non era possibile per loro sminuire le abilità di Grid soltanto per la sua fortuna o la sua classe. Semplicemente osservando lo spadone da lui prodotto, avevano scoperto la differenza fra le sue abilità e le loro.


‘Grid, ti ho mal giudicato.’


Grid doveva aver lavorato ed allenato come aveva fatto Panmir per raggiungere il suo attuale livello.


‘...Rispetto.’


Non era riuscito a giudicarlo a modo poiché sopraffatto dal suo stesso orgoglio e pregiudizio. Sentendosi imbarazzato dalla sua stupidità, in cuor suo Panmir accettò la sconfitta e chinò il capo. Gli altri fabbri fecero lo stesso.


Fu il momento in cui Grid regnò sui migliori fabbri del mondo. Le classifiche della Competizione Nazionale, ancora una volta, raggiunsero un nuovo record. C’era una sola persona a cui non importava.


‘Ah, merda. Mi sono agitato quando è apparso il Respiro del Fabbro Leggendario.’


Grid era triste.


Traduzione di MoonRoro29


Editing di Libusemumei


 




                                


                                



