---
weight: 4490
title: Capitolo 449
pubDate: 2025-03-17T08:49:02.547Z
tags:
    - overgeared
---


Scusate l'attesa




‘Ha usato il nascondiglio come attacco anche quando ha combattuto contro di me. Le specifiche sono eccellenti. Non può sfuggire alle limitazioni innate di un assassino?’


Sorprendentemente, Grid stava apprezzando lo scontro tra Kraugel e Tarma. Testimoniava il fatto che le abilità intellettive di Grid si erano evolute ad un nuovo livello dopo aver gareggiato con i giocatori d’élite e con i ranker più alti in classifica durante la Competizione Nazionale.


‘Non so per quanto riguarda l’assassinio, ma usare la furtività come attacco non è consigliabile in una guerra totale. Era ovvio che alla fine l’assassino sarebbe riapparso, e se avessero potuto prevedere dove sarebbe riapparso a seconda della situazione, la potenza dell’abilità di nascondiglio sarebbe diventata inutile. Può essere affrontata con un attacco ad ampio raggio.’


Tarma era un assassino ombra. Dato che poteva usare le ombre come mezzo di attacco e di difesa, era meglio lasciarle da parte come carta nascosta piuttosto che usarle per attaccare. Come l’assassino ombra che Grid aveva incontrato una volta a Winston. Non lo chiamavano Kasim, il re delle ombre? Non utilizzava solo la sua ombra, ma tutte le ombre dei PNG attorno a sé.


‘Anche la sua abilità nell’utilizzare la furtività era grandiosa…’


Quando aveva sentito per la prima volta il nome ‘Re delle Ombre’, aveva pensato ad un bluff. Adesso che ci pensava, Kasim era davvero forte.


‘…Un PNG identificato.’


E se quella volta Kasim avesse puntato un coltello contro di lui?


‘C’è una probabilità del 100% che sarei morto. Non è scappato via perché era spaventato.’


Aveva lasciato andare Grid. Era discutibile.


‘Perché?’


Grid ci pensò a fondo, ma non aveva modo di scoprire la verità. Esatto. Nonostante le sue statistiche e la sua Intuizione fossero cresciute molto rispetto al passato, Grid ancora non lo sapeva. Il grande re delle ombre faceva la guardia a suo figlio, Lord!


***


PvP.


L’area degli scontri uno-contro-uno, dove a nessuno era permesso intervenire. Solo l’abilità dell’individuo controllava il gioco. I vincitori del PvP potevano godersi le sensazioni di gioia e orgoglio, mentre ai perdenti restava la vergogna della sconfitta. Una scena dove i cuori si intrecciano.


“Waaaaaahhhhhh!”


La folla gridò a gran voce. Le spettacolari battaglie dei più grandi rappresentanti di ogni paese stavano facendo eccitare la folla.


“Ehi, chi è questo? Non è il 3° utente in classifica che è scappato via da me con la coda tra le gambe l’altro giorno?”


Il 31° scontro aveva luogo dopo dozzine di scontri.


Chris vs Seuron. I due uomini, entrambi capi di una delle sette gilde, si ergevano sul palco. Il Predatore di Anime Seuron prese la parola.


“Vedendo la tua debolezza, ancora una volta mi rendo conto che il concetto di classifica è inutile. Non ho ragione? Non importa quanto sia alto il tuo livello, le tue abilità sono scarse.”


L’incontro delle sette gilde che era avvenuto alcuni mesi prima. Seuron e Chris avevano combattuto dopo un litigio. Il risultato era stato la vittoria totale di Seuron. Chris era stato sconfitto senza neanche riuscire a reagire. Seuron era dunque più forte di Chris?


No. Era perché Chris nascondeva il suo potere. Al tempo, Chris si era rifiutato di unirsi all’alleanza delle gilde e lo avevano sospettato di essersi alleato con Grid, lasciandolo isolato nel mezzo di un territorio nemico. Rischiava la morte, e aveva accettato la vergognosa sconfitta per quel motivo.


Ma adesso la situazione era cambiata. Questo era uno scontro uno-contro-uno, non un territorio nemico. Nessuno poteva intervenire nella battaglia. 


“Come hai detto tu, le classifiche non sono una misura assoluta di forza. Altrimenti, Zibal non sarebbe al 2° posto al momento. Tuttavia, io sono diverso.”


“Uhuh uhuh, ti ho già completamente schiacciato una volta. Di che stai blaterando?”


“Allora da’ un’occhiata.”


<i>Clink!</i>


Chris estrasse lo Spadone di Grid, per il quale aveva speso 1,2 miliardi di won per potenziarlo a +9. La spada blu-nera era avvolta da una bruma bianca, appariva autoritaria, ma bellissima. Seuron si accigliò a quella vista.


“Stai usando la stessa arma di Grid! Allora è vero che sei in combutta con lui!”


“Chi dice che la mia arma è la stessa di Grid? Non lo è. Non è completamente diversa?”


Chris pronunciò una menzogna che sembrava assurda. Seuron alzò la voce.


“Sciocchezze! Lo spadone che stringi in questo momento assomiglia esattamente allo spadone di Grid! È la stessa arma!”


Chris fece spallucce.


“È diverso. Lo spadone di Grid è solo un +8, mentre il mio è un +9.”


“…”


Grid chinò la testa con espressione cupa, mentre guardava lo scontro dai posti riservati.


“Ah.”


Grid poteva solo sospirare. Il fabbro leggendario, il Discendente di Pagma, aveva un’abilità passiva che incrementava le probabilità di potenziamento degli oggetti. Grid avrebbe dovuto possedere oggetti più potenziati di chiunque altro. Ma era riuscito a potenziare oggetti fino a +8 all’incirca 15 volte. In particolare, aveva potenziato solo 3 oggetti fino a +9.


Raggiungere +10, che era il potenziamento massimo? Era solo un prodotto della sua immaginazione.


“…Non c’è possibilità con la sfortuna che mi ritrovo.”


Grid non riusciva a sollevare il capo perché si vergognava. Gli altri giocatori lo guardarono con compassione, mentre Chris e Seuron puntavano le spade l’uno contro l’altro.


“Ti mostrerò il potere di una classe di combattimento Unica!”


Seuron aveva già pestato Chris una volta, ma non poté fare a meno di urlargli rabbiosamente contro. Dall’altro lato, Chris era calmo.


“È inutile se non sostieni la tua classe con le abilità.”


Non erano necessarie altre parole.


<i>Peeng!</i>


Non appena il presentatore annunciò l’inizio dell’incontro, Seuron usò Esplosione dell’Anima come spinta per accorciare la distanza tra sé e Chris. Allo stesso tempo, la sua spada si mosse con estrema velocità. Le persone in grado di reagire all’attacco improvviso di Seuron potevano contarsi sulle dita di una mano, probabilmente.


Ma Chris era 3° in classifica. Non era cresciuto rapidamente di livello perché aveva una classe speciale ottimizzata per la caccia, come Zibal. Chris era paragonabile a Kraugel, non a Zibal. Era arrivato alla sua posizione attuale grazie alla sua maestria con la spada e alle sue abilità!


<i>Peeeeeeong!</i>


“…!”


Seuron spalancò gli occhi dalla sorpresa.


‘L’ha bloccato?’


A parte Grid, la maggior parte delle persone che usavano uno spadone possedevano bassa velocità d’attacco. Lo stesso valeva per Chris, che era in cima a tutti gli utenti con spadoni. Distribuiva i punti statistica basandosi su Forza e Stamina piuttosto che sull’Agilità e lo spadone stesso causava una diminuzione della velocità d’attacco.


Ma per Chris, il concetto di velocità d’attacco era privo di significato. Aveva superato gli svantaggi ricavando la massima efficienza con movimenti minimi. Non era abbastanza per fermare la spada di Seuron, quindi non appena le due spade si scontrarono, Chris concentrò la sua forza e spinse indietro il corpo di Seuron prima di contrattaccare.


‘Usare attacco e difesa allo stesso tempo…!’


Seuron era sbalordito, mentre evocava Armatura dell’Anima per minimizzare il danno causato dal contrattacco di Chris. Poi scagliò le Frecce dell’Anima.


<i>Pepepepepeong!</i>


Usare un attacco ad ampio raggio mentre ci si muoveva all’indietro era un modo molto efficace per tenere il nemico sotto controllo. Specialmente quando non si usava un movimento d’attacco. Le tecniche offensive di Seuron sfruttavano le anime, dunque era in grado di usarle senza muoversi e la sua velocità di lancio era anche molto elevata. Quella era la tremenda abilità di una classe di combattimento!


“Hup!”


Chris non riusciva a tenergli dietro e bloccò le Frecce dell’Anima con il suo spadone. Seuron si assicurò la distanza desiderata e usò Trasformazione dell’Anima per rinforzare la Brutale Spada Pesante.


<i>Wuuuong…</i>


Come Chris, la Brutale Spada Pesante era stata potenziata a +9 ed era avvolta da un’intensa luce blu. Poi la luce schizzò all’improvviso.


<i>Swaeeeeeek!</i>


Grid ne fu convinto.


‘Andrebbe evitata ad ogni costo.’


Era un attacco potente, il cui danno non poteva essere completamente assorbito, neanche se un tanker l’avesse bloccato con uno scudo. Se Chris l’avesse bloccato con lo spadone, avrebbe ricevuto un forte colpo e la spada ne sarebbe uscita danneggiata. Grid l’avrebbe evitato ad ogni costo piuttosto che fronteggiarlo direttamente. L’attacco era così affilato e rapido che sarebbe stato difficile usare Rotazione.


Ma Chris la pensava diversamente. In primo luogo, un utente con lo spadone dotato di bassa agilità era piuttosto scarso nell’evitare gli attacchi! Audacemente, lasciò perdere la difesa e agitò lo spadone per contrattaccare!


<i>Seokeok!</i>


“Ack…!”


“Hup!”


Chris e Seuron gemettero nello stesso momento. Tuttavia, fu Chris a subire il danno maggiore. Lo spadone di Chris aveva colpito Seuron alla spalla, mentre la spada di Seuron era penetrata profondamente nel petto di Chris. In quel momento, Seuron fu sicuro della sua vittoria.


Recuperò il suo scudo, evocò Lancia dell’Anima per bloccare i movimenti di Chris e causare ulteriori danni e tentò di pugnalarlo di nuovo. Tuttavia, la resistenza di Chris andava oltre ogni immaginazione, grazie alla sua seconda classe di classificazione Unica, Tiranno. Vinse la rigidità dovuta al colpo mortale. Poi, ignorò il bombardamento di anime e concentrò il suo potere nelle mani che stringevano lo spadone. 


<i>Ttududuk!</i>


“Kuaaaaak!”


Lo spadone di Chris scavò più a fondo nella spalla di Seuron, facendolo urlare e cadere in ginocchio. A causa di quella mossa, la traiettoria della sua spada venne deviata e non riuscì a raggiungere Chris. Le sorti della battaglia si rovesciarono bruscamente. Chris usò l’oppressione del Tiranno per sferrare una combo fatale. Sueron usò Prigione dell’Anima per bloccare Chris e cercare di sistemare la situazione. Tuttavia, la sua Salute si esaurì in fretta a causa dell’immenso potere dell’avversario.


『 Vittoria! Chris! 』


“Wahhhhh!”


“Questo sì che è un ranker di alto livello!”


“Non come Zibal!”


La feroce battaglia aveva scaldato l’atmosfera dello Stade de France.


『 Adesso! Introduciamo i giocatori che si scontreranno nel prossimo round! 』


『 Il miracolo del continente! Il dragone della Cina! ‘Il genio della lotta’ Hao! 』


『 Un giocatore mostruoso che ha vinto quattro medaglie d’oro e ha portato la Corea del Sud in cima alla classifica globale! La prima classe leggendaria! Il Discendente di Pagma, Grid! 』


“Entra in scena il protagonista.” 


Grid salì sul palco. La bellissima spada Iyarugt abbagliò gli spettatori, diffondendo una preziosa luce color rosso sangue. Hao dichiarò davanti a tutti.


“10 minuti. Ti stenderò in 10 minuti.”


Grid voleva essere il nuovo cielo? Non era neanche divertente. Kraugel era l’unico cielo e un giorno, Hao l’avrebbe battuto.


Grid rispose ad Hao, che bruciava di spirito combattivo.


“Mi prenderò un’ora. Ti metterò al tappeto poco prima della fine del tempo limite.”


“…?”


Perché si avvertiva la sensazione che i due uomini fossero cambiati? Grid sconfiggeva sempre i suoi avversari in poco tempo, perciò la sua dichiarazione sconcertò i commentatori e la folla.






Traduzione di Martina Procida


Editing di Libusemumei
                                


                                



