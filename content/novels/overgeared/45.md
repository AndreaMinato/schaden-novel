---
weight: 45
title: Volume 1 - Capitolo 45
pubDate: 2025-02-27T07:44:20.602Z
tags:
    - overgeared
---


Dungeon del Castello di Winston.


Ero stato intrappolato in isolamento in una stanza al terzo piano sotterraneo, ma ero stato salvato da Euphemina ed ora stavo cercando Huroi.


“Dannazione! Ho cercato ovunque, ma non riesco a trovarlo. Dov’è rinchiuso quel bastardo di Huroi?”


“Non penso sia su questo piano. Forse dobbiamo scendere ancora?”


“Cosa? Il terzo piano non è l’ultimo?”


“Secondo le mie informazioni, ci sono quattro piani.”


“Devo scendere al quarto piano…”


Il tempo limite per salvare Huroi era un’ora e 10 minuti. Mi stavo arrabbiando sempre di più. Se avessi superato il tempo limite e avessi fallito nel salvare Huroi, avrei ricevuto una penalizzazione importante. Dovevo trovare e salvare Huroi il più velocemente possibile.


Ma il dungeon del Castello di Winston era molto grande e i corridoi erano intricati come un labirinto, e ciò rendeva difficile trovare la via. Avevo deciso di seguire il parere di Euphemina, ma non era facile trovare il modo di scendere al quarto piano.


“Hey, tu! Sei sicura che il quarto piano esista davvero? Il terzo piano non è l’ultimo? Forse Huroi è al secondo o primo piano…”


“Sono passata al secondo e primo piano mentre ti cercavo e non ho trovato prigionieri di nome Huroi. E il quarto piano esiste per davvero. Ho ricevuto questa informazione da una persona affidabile.”


“Uhh…Ma non riesco a trovare il modo di scendere al quarto piano…”


“Basta frignare. Mi infastidisce.”


“…Sì, scusa.”


Il tempo continuava a passare mentre vagavamo per quel luogo. Prima che me ne rendessi conto erano rimasti solo 50 minuti. Nel frattempo, l’inseguimento dei soldati non si fermava e, per di più, c’erano trappole installate nei corridoi.


‘Ma sono felice. Le trappole sono così tanto ovvie che è impossibile cascarci.’


La prigione era fatta di roccia. I pavimenti, i muri e i soffitti, tutto era fatto di roccia. In più, era sottoterra, quindi la luce del sole non riusciva a raggiungerla. In altre parole, era un luogo dove l’erba non riusciva a crescere.


Stranamente c’erano punti sul pavimento dove crescevano fiori ed erba. In più, c’erano frutti e pane appesi ai soffitti. C’erano anche oggetti di alta qualità appesi ai muri, che non combaciavano con l’ambiente della prigione.


Ovviamente era innaturale!


‘Sono tutte trappole.’


Anche una persona con l’intelligenza di un bambino della scuola elementare sarebbe stata in grado di notare trappole così ridicole.


“Credo che dovresti abbassare la testa. Altrimenti potresti morire.”


“Eh?”


Udii la voce di Euphemina e velocemente mi inchinai. Nello stesso istante, alcune frecce affilate volarono sopra la mia schiena. Osservai le frecce incastrate nel muro e urlai.


“H-Heok! Così all’improvviso? Sono stato quasi colpito!”


Mentre mi asciugavo il sudore e sospiravo di sollievo, Euphemina mi spinse, urtandomi la schiena. Persi l’equilibrio e caddi a terra, mentre una lancia colpì il punto dove mi trovavo prima. Se Euphemina non mi avesse spinto, sarei stato trafitto.


Avevo la pelle d’oca.


“Hik! Hiyaaaack! Che diavolo significa?!”


“Scusami. Ho accidentalmente attivato una trappola.”


Euphemina rise mentre camminava. Aveva molti fiori colorati nella sua mano.


…Questa era follia.


“Non è strano che dei fiori crescano in questo posto? È ovvio che è una trappola! Perché hai raccolto quei fiori? Eh? Come puoi cadere in una trappola, stupida ragazza? Sono quasi morto! E perché hai raccolto fiori in questa situazione, prima di tutto? Dannazione! Persona incapace. Se fossi morto per colpa tua, ti avrei fatto prendere la responsabilità. Non fare niente di non necessario, trova solo la strada!”


…Questo era quello che avrei voluto urlare, ma non lo feci.


‘Paziente, sii paziente.’


Riuscii a sopprimere la mia rabbia a fatica. Euphemina aveva grandi abilità rispetto al suo aspetto fragile. Le sue abilità combattive erano equivalenti alla Strega Sanguinaria Yura. In più, possedeva una classe epica e solo tre persone ne avevano una. Non osai mettermi contro una persona così potente.


Per di più, avevo bisogno della sua forza per salvare Huroi. Non potevo garantire la salvezza di Huroi con solo la mia forza. Non importava quanto poteva avere torto, dovevo continuare ad adularla.


“F-Fai attenzione. Non so usare la magia difensiva come te.”


“Sì, sì, mi dispiace.”


Euphemina si scusò in una maniera poco sincera. Mi infuriai ancora una volta.


“Questa donna! Come puoi comportarti così tanto spudoratamente con il rischio di uccidere qualcuno? Inginocchiati e scusati subito!”
…Era quello che avrei voluto urlare.


“Pazienza… Kuoh… Huh?”


Provai nuovamente una sensazione di ansia. Euphemina stava fissando delle banane appese al soffitto.


‘Sicuramente non sta pensando di raccogliere una cosa così sospetta da mangiare? Ah, impossibile. Non è una scimmia…’


In quel momento! Euphemina saltò agilmente e afferrò una banana.


No, perché?


<em>Crack! </em>


Subito dopo che Euphemina afferrò la banana appesa al soffitto… Il pavimento sotto ai miei piedi cominciò a sbriciolarsi.


“Kiaaaack!”


Riuscii a scappare per un soffio al pericolo, rotolandomi da un lato e alla fine scoppiai urlando contro Euphemina.


“Che stai facendo? Perché stai mangiando delle banane in una situazione del genere?”


Euphemina rispose con la bocca piena.


“<em>Chew Chew. Gulp</em>. Volevo mangiare una banana perché era di fronte a me.”


“Ascolta, è solo buon senso! È strano che una banana sia appesa in un dungeon. È ovviamente una trappola!”


“Non è strano che sia una trappola? Le banane potrebbero essere appese per i soldati di pattuglia per uno spuntino.”


Euphemina sospirò. “Poverino. Vivi guardando il mondo da una prospettiva negativa. Scommetto che non hai amici su cui fare affidamento.”


“...”


Ne ero sicuro. Euphemina era sicuramente molto arrabbiata. Stava attivando intenzionalmente le trappole.


‘Posso capirlo.’


Euphemina era venuta a salvarmi per una missione da cui avrebbe tratto dei vantaggi. Ma salvare Huroi non aveva niente a che fare con lei. Stava protestando con le sue azioni perché non le piaceva salvare una persona che non aveva legami con la sua missione. Ecco perché attivava trappola di proposito!


‘Ha un caratteraccio…’


Senza dubbio, era raro per una bella ragazza avere buon cuore. La maggior parte delle belle ragazze venivano protette come delle principesse.


‘Ma Ahyoung è bella e ha buon cuore.’


Mi sentii purificato nell’animo come ripensai al mio amore perfetto, Ahyoung.


“Ahyoung… Voglio vederti…”


“Quaggiù! Sono qui!”


“…Osate disturbare il mio momento di raccoglimento?”


Stavo immaginando una bella scena di Ahyoung quando udii un rumore da entrambi i capi del corridoio e i soldati non tardarono ad arrivare. Erano circa 50 persone.


Sospirai.


“Come fanno a continuare ad arrivare senza sosta? Che fastidio.”


Euphemina sbuffò<strong>. </strong>


“Bah, tanto sono l’unica che se ne sta occupando comunque, no? Tu te ne starai comunque a guardare o scapperai, giusto? Non pensi che sia vergognoso lamentarsi quando non stai facendo nulla? Non lo capisco visto che hai quell’arma. Dovresti combattere.”


“Combattere? Io? Non posso farlo.”


Avevo il pugnale di classificazione unica che Euphemina mi aveva dato. Ovviamente, il potere di attacco di quel pugnale poteva tranquillamente affrontare quei soldati. Ma non potevo combattere. Perché?


Era semplice.


“Non ho nessuna armatura.”


“…”


I vestiti che stavo indossando non avevano difesa. Non potevo combattere contro i soldati senza difesa! Alla fine Euphemina mi stava aiutando così io avrei potuto concentrarmi sul salvataggio di Huroi senza combattere.


“Anche se non hai armatura, non è semplice per te affrontare dei soldati?”


“No. Non sono forte come pensi. Perciò… lascio questo lavoro a te.”


“Huh? Cosa dovrebbe significare…?”


Diedi una pacca sulla schiena di Euphemina e corsi verso un buco creato dalla trappola che aveva attivato prima. “Andrò avanti e salverò Huroi. Trattienili nel frattempo!”


“H-Hey!”


Euphemina, confusa, cercò di prendermi ma era troppo tardi. La ignorai e mi tuffai nel buco.


<em>Ku tang tang tang!</em>


“Wah!”






[Sei caduto da un punto alto e hai subìto 200 punti di danno]






Lasciai i soldati ed Euphemina, cadendo da solo verso il quarto piano.


“Cough! Cough! Uhh… Per fortuna non ho subìto danni seri.”


Mi alzai dal pavimento impolverato e mi guardai intorno. La battaglia tra Euphemina e i soldati era già cominciata a giudicare dai lampi di luce e le urla dei soldati che riuscivo a sentire.


“Bene, Euphemina. Stai facendo un buon lavoro.”


Se avesse combattuto più rumorosamente che poteva, i nemici avrebbero creduto che io ed Euphemina fossimo al terzo piano, mandando tutte le difese lì. Quindi le difese al quarto piano sarebbero state scarse.


“Huhut, posso trovare e salvare Huroi in questo lasso di tempo. Non sono sorprendentemente intelligente?”


Mi sentivo in colpa per avere lasciato combattere Euphemina mentre io salvavo Huroi? Beh, no. Io non avevo una coscienza. Ero il genere di persona che usa gli altri per i propri vantaggi.


Ero preoccupato che Euphemina stesse combattendo da sola? Ovvio che non lo ero. Lei era la prima classe epica ed era così OP [1] da poter usare tutti i tipi di incantesimi senza prima cambiarli. Sarebbe sopravvissuta anche se avesse avuto centinaia di soldati e dozzine di cavalieri come avversari.














[1] OP= Overpowered, “troppo potente”. Spesso usato in modo dispregiativo nei confronti di giocatori con oggetti o classi talmente potenti da garantire la vittoria, soprattutto in situazioni in cui la solabravura non basterebbe.




                                


                                



