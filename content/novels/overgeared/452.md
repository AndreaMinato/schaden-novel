---
weight: 4520
title: Capitolo 452
pubDate: 2025-03-17T08:49:02.548Z
tags:
    - overgeared
---


‘Può risanare il 150% del danno arrecato?’


‘Dev’essere qualcosa che può sfruttare una volta sola.’


Chiunque nel mondo stava prestando attenzione a Grid. Sia giocatori che stavano partecipando al PvP in quel momento, sia i guaritori che non partecipavano alla Competizione Nazionale.


Grid. Combinava un potere di prima classe con le migliori abilità del fabbro, ed era anche capace di esercitare una forza tremenda come capo di Overgeared. C’erano infinite forze nel mondo che non si erano ancora dimostrate troppo soverchianti, ma che venivano osservate attentamente. Quella era una grande occasione per analizzare i punti di forza e le debolezze di Grid, perciò le persone si concentrarono su di lui, specialmente Kraugel.


‘Grid…’


Se Kraugel pensava a sua madre, sperava che Grid non raggiungesse le finali. Ma il suo cuore voleva il risultato opposto. Voleva competere con Grid. Voleva combattere e progredire con lui e godersi il combattimento.


‘…Un’avidità da egoista.’


Kraugel represse dolorosamente ciò che aveva nel cuore e lasciò la sala d’attesa. Doveva prepararsi per il secondo round che sarebbe iniziato di lì a 30 minuti.


***


<i>Boo!</i>


<i>Boooooo!</i>


La folla fischiava. In mezzo ai fischi, si sentivano imprecazioni cinesi.


“Ni chi fan le ma<b>1</b>!”


Quello era senza dubbio un coreano. Ad ogni modo, la folla non poteva nascondere la propria rabbia nei confronti di Hao. Alcune persone stavano persino lanciando della spazzatura.


“Perché ti sei arreso?!”


Dopo essersi scollegato, Grid rifiutò l’intervista del presentatore e corse da Hao. Perché si era arreso dopo aver pestato Grid per 20 minuti? Era un ovvio schiaffeggiare e colpire! A Grid non sembrava di aver vinto. Soprattutto, avrebbe voluto combattere più a lungo per ridurre il tempo di ricarica di Assimilazione e guadagnare esperienza per gli oggetti.


<i>Peok!</i>


Hao, che era stato appena colpito in faccia da una bottiglia di plastica lanciata da uno spettatore cinese, si voltò verso Grid. I suoi occhi erano limpidi quando incontrò il suo sguardo, nessun segno di rabbia, risentimento o rimorso.


“È sciocco aggrapparsi ad una battaglia già persa.”


Le cose sarebbero andate diversamente se non fosse stato un incontro ufficiale. Hao avrebbe lottato contro Grid senza arrendersi, fino all’ultimo minuto. Avrebbe ‘imparato’. Ma quella era la Competizione Nazionale. C’erano tante persone che stavano assistendo allo scontro e correva un grande rischio a rivelare tutte le sue abilità. 


“Ho combattuto con te per 20 minuti, ma il problema è stato il mio atteggiamento fin dall’inizio. Mi vergogno di non aver riconosciuto le tue abilità.”


Grid era superiore a lui. Hao si rese conto della verità e chinò umilmente il capo.


“Ti ammiro molto.”


Pensaci. Perché Grid si è definito stupido? Poi Hao si guardò dietro. Al passato di Grid. Tutte le informazioni su di lui. Poi riuscì ad arrivare ad una conclusione. Grid aveva raggiunto la sua attuale posizione grazie al suo duro lavoro. Altri ranker avevano dalla loro l’arma del ‘talento innato.’


“…Tu sei speciale.”


La passione di Hao si accese. Il secondo dopo Kraugel. Era anche l’esatto opposto di Kraugel.


‘Il genio Kraugel era il cielo fin dall’inizio.’


Lo sciocco Grid era una torre. Accatastava le pietre pezzo dopo pezzo e puntava verso il cielo. Hao non aveva altra scelta che provarne ammirazione. Tuttavia, c’era una cosa che lo preoccupava.


“Non lasciarla cadere.”


La torre sarebbe crollata prima o poi. Più cresceva in altezza, più diventava rischiosa. Se Grid si fosse trovato davanti ad un disastro che non poteva essere superato con l’impegno, era improbabile che sarebbe riuscito a sfuggire all’impatto. Hao non sapeva se Grid avrebbe ammesso la sconfitta o si sarebbe arreso.


‘Non so di chi dovrei preoccuparmi al momento.’


Hao sorrise e voltò le spalle a Grid.


“Se Grid spezza il cielo, dovrò servirlo.”


Le parole forti di Lauel risuonarono di nuovo nella sua mente. Questa volta, Hao non si sentì offeso.


***


32 partecipanti avanzarono al secondo round. Tra loro c’erano i concorrenti più forti: Kraugel della Russia, Chris del Canada, Damian e Katz del Giappone, Skull degli Stati Uniti, Pon della Spagna, e Regas della Gran Bretagna.


『 E c’è il coreano Grid. 』


『 Ehi… Non mi aspettavo che Hao della Cina venisse eliminato al primo round. Ed è stata anche una rinuncia? Non si è mai sentito di un incidente del genere. 』 


『 Le abilità di migliorare e recuperare di Grid andavano oltre le aspettative di Hao. Non importa quanto duramente Grid venga picchiato, è come uno zombie e il suo potere d’attacco diventa persino più forte. 』


『 Ma Hao si è comunque arreso troppo facilmente. Forse la sua Stamina era troppo debole. 』


Il secondo round cominciò mentre i commentatori parlavano. Gli incontri non furono affatto male. Ognuno dei probabili candidati alla vittoria sconfisse l’avversario per avanzare al round successivo.


Kraugel vinse senza sforzo, non lasciando all’avversario neanche un singolo attacco. Skull faceva del suo meglio, nella convinzione che avrebbe condotto gli Stati Uniti alla vittoria. Katz era intossicato dalla sua stessa forza. Pon vinse, mentre fantasticava di diventare il miglior lanciere. Accadde quando gli indici d’ascolto cominciarono a scendere leggermente, a causa del fatto che non c’erano state grandi sorprese.


『 È qui finalmente! 』


『 Il 15° incontro del secondo round! 』


“Waaaaahhhhhhh!”


L’atmosfera tranquilla dello Stadio Nazionale Stade de France cambiò drasticamente. Gli indici d’ascolto delle emittenti internazionali salirono vertiginosamente. Era solo un piccolo indizio di quanto fosse alto l’interesse per il 15° incontro.


『 I protagonisti dell’incontro che tutti stavano aspettando! 』


『 Damian e Regas! Regas e Damian! 』


Il primo utente papa, Damian. Era specializzato nell’arte della spada e nella magia, aveva un travolgente potere di tanking e diversi potenziamenti, in aggiunta al suo potere di recupero. Vantava un perfetto equilibrio di combattimento ed era paragonabile a Kraugel e Grid. Neanche Regas poteva essere facilmente ignorato. 


Era sempre stato tra i più forti, sin dai giorni in cui la Gilda Overgeared era stata la Gilda Tzedakah. Era stato per molto tempo l’idolo di tutti gli specialisti di arti marziali del mondo e attirava attenzione in quanto possedeva l’unica classe ‘Asura’.


『 La classe Asura è parecchio complicata, no? 』


『 Si dice che abbia il più alto livello di difficoltà tra le classi di 3° avanzamento. Preferirei una classe nascosta piuttosto che una Asura. 』


『 Alcune congetture dicono che la classe Asura di 4° avanzamento sarà collegata ad una classe nascosta. Per questo, molti specialisti di arti marziali non sono passati ad una classe di terzo avanzamento e si sono concentrati sulla missione di classe Asura. 』


『 La forza di un Asura è straordinaria… Ogni abilità ha un’accuratezza incredibilmente elevata e ogni colpo aggiunge danni combo. 』


『 C’è anche un altro aspetto: quando si combatte contro un nemico, infligge dei danni elettrici extra. 』


『 Ma è in dubbio se possa collegare una combo con Damian… 』


Nessuno poteva prevedere il vincitore. Damian e Regas si salutarono sul palco.


“È strano incontrarti in un posto come questo.” 


“Già.”


Due uomini sorridenti. Di solito erano buoni amici. A Damian piaceva Regas, che non lo aveva mai disprezzato perché era un otaku, mentre Regas era semplicemente amichevole con le persone. Ma i loro sguardi cambiarono non appena ricevettero il segnale di inizio.


“Protezione Divina, Incarnazione della Luce, Benedizione della Dea.”


Fin dall’inizio, Damian usò potenziamenti che aumentavano il suo potere d’attacco, la sua difesa e tutte le statistiche ed estrasse uno scudo. Non era possibile affrontare Regas senza potenziamenti.


“Grande! Ahah!”


Damian era avvolto da un’aura d’oro e d’argento che emanava un fulgore splendente. Regas non riuscì a trovare un’apertura e corse selvaggiamente verso di lui. Kraugel, che era ritornato nella sala d’attesa e guardava l’incontro, raramente si sentiva colpito.


‘Non è troppo avventato?’


Se l’avversario usava dei potenziamenti, era consigliabile guadagnare tempo fino a che non si fossero esauriti. Specialmente se l’avversario era qualcuno forte come Damian. Kraugel non riusciva a capire perché Regas avesse tentato uno scontro frontale. Persino lui pensava che sarebbe stato troppo difficile toccare Damian in una condizione di potenziamento totale.


Fu come si aspettava. Regas corse all’impazzata e subì un contrattacco. Lo scudo di Damian assorbì il danno e liberò un attacco veloce ed elaborato. Un Asura aveva una difesa pessima, che veniva facilmente infranta.


‘…Non può essere.’


Regas rispose allo scudo di Damian, permettendo diversi attacchi e non preoccupandosi della sua barra della Salute che scendeva rapidamente. La sua velocità d’attacco stava lentamente ma senza dubbio aumentando. Ma l’unica persona che si accorse di quel dettaglio fu Kraugel. Infatti, neanche Damian notò il leggero cambiamento in Regas e prima che potesse accorgersene, gli permise un forte contrattacco.


“Cough!”


Damian non ebbe tempo di sollevare lo scudo, in quanto venne colpito allo stomaco, e cadde a terra. Il suo volto venne poi colpito dal ginocchio spietato di Regas.


“Kkuk!”


Il danno del secondo colpo fu diverso dal primo: fu più doloroso. Il terzo colpo lo sarebbe stato persino di più. 


‘Non posso permettergli di realizzare una combo…!’


Damian sollevò in fretta il suo scudo. Il tempismo e l’angolazione erano perfetti per bloccare il pugno di Regas. Subito prima che il suo pugno venisse bloccato dal grosso scudo quadrato…


<i>Peeok!</i>


“Keok!”


Damian tossì di nuovo sangue. Era stato colpito dal calcio di Regas!


‘Quand’è che ha calciato…?’


Regas poteva muovere liberamene braccia e gambe senza alcun intervallo di tempo? Nessuno fu sorpreso dalle abilità di Regas.


『 Regas, che ha sconfitto il 3° classificato Chris nella Competizione Nazionale dello scorso anno e che si è giocato un bell’incontro con Grid…! È cresciuto ancora di più! 』


『 Ha delle buone abilità di controllo, paragonabili a quelle di Hao, ed è andato oltre la mera esistenza come specialista di arti marziali. Posso solo provare ammirazione per lui. 』


Regas avrebbe vinto questa volta? Mentre tutti si facevano con prudenza la stessa domanda, il successivo attacco di Regas colpì Damian al mento.


“Wow…”


Esclamò la folla. Più combo venivano collegate, più il danno inflitto da Regas aumentava. La barra della Salute di Damian era notevolmente ridotta. Ma Damian era un papa.


“Respiro della Dea.”


Un’abilità di recupero assoluto. La più potente abilità di cura che ripristinava il 100% della sua Salute e il 70% della Salute di un membro del suo party.


“Protezione della Dea.”


<i>Peeeeeeong!</i>


Uno scudo, che annullava una volta l’attacco del nemico, bloccò completamente la combo di Regas. Poi Damian usò un’abilità offensiva.


“Ira della Dea.”


<i>Puaaaaaaah!</i>


Un bagliore di luce si abbatté su Regas.


***


『 Il vincitore è Damian! 』 


Damian contro Regas fu l’incontro più intenso del primo e del secondo round. I due uomini lottarono per 31 minuti e 20 secondi, mettendo su uno spettacolo che emozionò il pubblico e gli spettatori televisivi. I commentatori non riuscivano ad esprimere la ricchezza e la profondità di quel confronto.


Forse era quello il perché? Le persone non riuscivano a riemergere da quella sensazione piacevole. Non riuscivano a concentrarsi su nulla di ciò che il presentatore stava dicendo sul palco. Ma fu solo per un breve momento.


Grid e Chris. Nell’istante in cui i due grandi nomi vennero pronunciati dal presentatore, il pubblico concentrò di nuovo l’attenzione sul palco.




“Ni chi fan le ma” (你吃飯了嗎) è un’espressione cinese traducibile come “Hai già mangiato?” o, in un contesto più generale, “Come va?”. Alle orecchie di un coreano però tale espressione ha un suono simile a quello di un’imprecazione in coreano.


Traduzione di Martina Procida


Editing di Libusemumei
                                


                                



