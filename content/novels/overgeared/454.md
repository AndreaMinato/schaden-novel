---
weight: 4540
title: Capitolo 454
pubDate: 2025-03-17T08:49:02.548Z
tags:
    - overgeared
---


Scusatemi ragazzi!!


Chris vacillò a seguito dello shock causato dallo scambio fra lui e Grid. La parte superiore del suo corpo tremava mentre bloccava i continui attacchi del coreano, a significare che quando si trattava di forza lui veniva dopo.


‘Chris viene respinto in una battaglia di forza?’


Nella sala d’attesa assegnata ai partecipanti del terzo round Kraugel, seduto da solo, rimase sorpreso osservando lo scontro fra Grid e Chris. Non credeva esistesse un giocatore in grado di poter battere quest’ultimo in fatto di forza. Se ci pensava, era naturale.


‘Chris ha una statistica della forza unica.’


Nessuno di loro poteva vincere contro di lui con la forza, nemmeno Kraugel. Eppure Grid aveva vinto.


‘Più vengo a sapere, più lui è incredibile...’


Ogni persona aveva un certo spessore, e questo spessore aveva un limite. Più una persona veniva esposta, più le loro basi venivano svelate. Per Grid, però, era il contrario. Fatti nuovi ed incredibili venivano scoperti di lui ogni volta.


Kraugel era eccitato.


“Forse...”


Che fosse possibile per lui, completare per primo la missione ‘Sconfiggere il Contraente di Baal’? Agnus. Grid sarebbe potuto essere l’unico in grado di affrontare il mostro attualmente in rapida crescita.


Certo.


“E’ una storia lontana.”


Grid aveva mai incontrato Agnus? Improvvisamente, Kraugel era curioso.






***






Il design generico di uno spadone presentava una struttura lineare e, per questo motivo, possedeva un fascino unico e selvaggio. Tuttavia, lo spadone blu di Grid era sottile come la pinna di uno squalo, con dei dettagli curvi in ogni zona della spada. Era più tridimensionale e bella. Se uno spadone comune era Rambo X, lo spadone di Grid era PeXri! Era ancora più potente. A prima vista, era migliore dello Spadone di Grid.


“Perché il suo nome è Failure?”


Chris veniva respinto in quanto a potenza di attacco.


<i>Jjejeong! Jjang!</i>


I suoi occhi tremavano fortemente mentre, a poco a poco, indietreggiava difendendosi dagli attacchi di Grid. Vi era un grosso impatto fisiologico.


‘Non posso essere come Kraugel.’


Chris sapeva di non essere perfetto, perciò aveva seguito un unico percorso – quello in cui si sentiva più sicuro – la potenza di attacco. Non sapeva di nient’altro, ma promise di essere bravo in quello. Dopo aver ricevuto la seconda classe ‘Tiranno’ e lo Spadone di Grid, era sicuro di aver raggiunto il suo obiettivo.


La realtà, però, era diversa. Veniva respinto dagli oggetti di Grid.


“Cos’è quell’arma? Perché uno spadone che hai creato più di un anno fa è migliore dello Spadone di Grid?”


Chris aveva le migliori conoscenze per quanto riguardava gli spadoni. Basandosi su di esse e sulla sua esperienza, lo spadone blu utilizzato da Grid al momento era l’arma più forte. Il giocatore coreano spiegò ad un confuso Chris.


“Failure è all’origine dello Spadone di Grid. In parole povere, lo Spadone di Grid e la versione prodotta in serie di Failure.”


“Cosa...?”


Lo Spadone di Grid, considerato fino a due minuti fa l’arma più potente, era soltanto un pezzo di una produzione in serie? Chris digrignò i denti.


“Capisco. E’ per questo che non lo hai portato a +9. Non c’è motivo di investire tanto denaro in oggetti prodotti in serie.”


Chris gli aveva chiesto di creargli la migliore delle armi, ma in realtà era una prodotta in serie...


Si sentì truffato, e aveva un formicolio dietro la testa. Grid si agitò quando vide il tradimento negli occhi dell’avversario.


“Sembra esserci un fraintendimento. Lo Spadone di Grid in realtà è migliore di Failure, perché le sue opzioni sono di molto superiori. Failure è migliore solamente in quanto a potenza d’attacco.”


“La cosa più importante di un’arma è la potenza di attacco!”


<i>Chaaeng!</i>


I due continuarono ad agitare le loro spade mentre cercavano di portare avanti il dibattito. C’era uno scoppio di energia ogni volta che Failure colpiva lo spadone di Chris.


“...Beh, forse è vero. Ha un’alta potenza d’attacco.”


Ma Failure restava comunque un fallimento. Non c’era giocatore in grado di incontrare le sue condizioni d’uso, perciò non poteva essere commercializzata.


‘Ma Chris...’


Non sarebbe stato in grado di utilizzare Failure nel giro di un anno?


‘In quel momento, starei usando un’arma molto migliore.’


Una sensazione di superiorità, abbastanza da farlo eccitare. Un ampio sorriso si distese sul volto di Grid. Per lui, che aveva vissuto una vita di sconfitte e frustrazione, il sentimento di superiorità era davvero bello e una sensazione felice. Non era stupido, però. Aveva il compito di cercare di fare del suo meglio per abbattere Chris.


“Arte della Spada di Pagma.”


<i>Jjejeong! Jjang!</i>


Grid cominciò la sua danza di spada. Mentre si spostava in avanti e, contemporaneamente, fendeva orizzontalmente, il suo bacino ruotò leggermente.


“Assassinio Collegato.”


Era diverso da un anno fa. Altre persone erano cresciute come lui ed erano diventate forti. Perciò, Grid provò una felicità maggiore. Una volta sconfitto una vera testa di serie, il suo valore sarebbe aumentato!


<i>Peeng!</i>


Fu come se venisse sparato un colpo di cannone. La risposta di Chris alla spaventosa lama d’energia fu semplice ed ignorante; fermarla. Una scelta inevitabile, dato che la velocità di attacco di Grid era così alta che Chris non avrebbe potuto evitarla con la sua scarsa agilità. Inoltre, l’agilità del coreano andava oltre i 2000 punti.


“Distruzione!”


<i>Peeeeeong!</i>


Nel momento in cui l’abilità della classe unica ‘Distruzione del Tiranno’ colpì Assassinio Collegato, scaturì una reazione violenta, come un terremoto. L’enorme stadio rettangolare tremò così tanto che non sarebbe stato strano se in quel momento fosse collassato. 


“La potenza di attacco dei due...Quanto è alta?”


I cronisti e gli spettatori erano meravigliato mentre commentavano le impareggiabili potenze distruttive di Grid e Chris.


“Spada da 200 tonnellate!”


Kwa kwa kwa kwang!


Il secondo colpo di Assassinio Collegato si scontrò con l’abilità di Chris, provocando un boato. I mantelli che i due combattenti stavano indossando svolazzavano come intrappolati in un tifone.


“Mani Divine!”


Grid urlò mentre partì il terzo colpo consecutivo di Assassinio Collegato. Le Mani Divine reagirono immediatamente, attaccando Chris con le loro armi. Quest’ultimo sopportò il dolore e utilizzo Spada da 300 tonnellate, annullando il terzo Assassinio Collegato.


“Kuk...!”


Grid gemette. Era stato sopraffatto da Chris nel momento in cui aveva utilizzato Spada da 200 tonnellate, sarebbe stato difficile sopportare la versione da 300.






[La tenuta di Failure è diminuita di 20 punti.]






‘Un danno gigantesco!’


Grid ammirava Chris, mentre l’apprezzamento di quest’ultimo nei confronti del giocatore coreano era più di quello.


‘Una grande montagna...!’


Chris lo aveva capito sin dall’inizio; non poteva sconfiggere Grid, ma non si sentì frustrato. Si era divertito. Era stata un’esperienza travolgente combattere qualcuno in un contesto di forza, facendogli ribollire il sangue nelle vene.


“Spada da 1000 tonnellate!”


Avrebbe utilizzato l’attacco distruttivo finale come risposta al quarto Assassinio Collegato. La quantità di moto superava il livello di Assassinio. Già, l’abilità finale della terzo avanzamento di classe aveva tanto potere quanto un’abilità leggendaria.


“E’ assurdo...!”


Che Grid avesse dovuto utilizzare Oscuramento? Il volto del coreano impallidì mentre si preparò all’impatto.


<i>Kwaaaaang!</i>


La Spada da 1000 tonnellate perforò letteralmente il quarto Assassinio Collegato e colpì il petto di Grid.






[Hai subito un danno di 25.900 punti.]


[La tenuta di Tre Strati è diminuita di 55 punti!]


[La tenuta di Elmo Spesso è diminuita di 21 punti!]


[La tenuta di Guanti più Grandi è diminuita di 15 punti!]


[La tenuta di Pantaloni Brillanti è diminuita di 34 punti!]






“Kuak!”


In quel momento, venne dimostrata l’esplosiva sinergia fra l’abilità passiva ‘Penetrazione della Difesa’ e l’abilità passiva della seconda classe unica ‘danno aggiuntivo inflitto proporzionatamente alla difesa dell’obiettivo’. Grid non riuscì ad evitare un enorme danno nonostante fosse equipaggiato con un’armatura che diminuiva il danno fisico.


Il corpo del fabbro leggendario era ricoperto di sangue, ma mostrava segni di vita.


“Questo è interessante...Sarei morto se si fosse attivato 3 Attacchi Congiunti? Si, vediamo chi cadrà per primo.”


Occhio per occhio! Ci siamo! Avrebbe ripagato il danno ricevuto, e quando Grid aggiustò la postura in procinto di utilizzare l’Arte della Spada di Pagma, Cuspide Assassina...


『 Chris è stato sconfitto! 』


“...?”


Chris diventò grigio. Nel mezzo del suo scambio con Grid, continuava ad essere colpito dalle Mani Divine, finendo per terminare i punti salute.


“...Ah.”


Grid era di pessimo umore. Aveva vinto, ma non sembrava per niente una vittoria.






***






“Non potevi morire dopo un altro colpo?”


Era ingiusto che fosse stato colpito così tanto senza riuscire a ribattere. A differenza dell’irritato Grid, Chris aveva un’espressione rinvigorita in volto. Aveva combattuto in uno scontro frontale senza alcun inganno. Poteva aver perso, ma si sentì compiaciuto. 


“Se ci sarà un’altra occasione, combattiamo ancora.”


“...”


Chris sorrise, e tese la mano per una stretta. Grid lo fissava come un’aquila, e alla fine rise.


“Usciamo insieme un giorno.”


Era una sensazione rinfrescante.






***






Nella sala d’attesa per lo scontro degli 8 partecipanti, Katz era in compagnia di una persona inaspettata.


Si trattava di Lauel.


“Dovrei dirti come battere Grid, adesso?”


Lauel chiese non appena il confronto fra Grid e Chris arrivò al termine. Katz grugnì.


“Posso sconfiggerlo semplicemente perché sono più forte.”


“...Sei affidabile, ma se vuoi incrementare le probabilità di vittoria, dovresti tenere a mente il mio consiglio.”


Lauel iniziò la sua spiegazione. Aveva più familiarità con Grid di chiunque altro, e adesso stava passando le informazioni a Katz. Quest’ultimo chiese dubbioso dopo aver prestato ascolto alla spiegazione.


“Non stai esponendo troppe debolezze di Grid? E se più in là dovessi essere un suo nemico?”


Lauel alzò le spalle.


“Vuoi gli oggetti di Grid, quindi la probabilità che tu possa diventare ostile nei suoi confronti è molto bassa...”


Quello era un motivo secondario. Lauel credeva davvero in Grid.


“Grid sta maturando bene in questo momento. E’ presto da immaginare per gli altri, ma prima o poi supererà le debolezze che attualmente conoscete.”


“...”


A Katz, Lauel ricordava Damian. Era la presenza di un adoratore di Grid.


Traduzione
                                


                                



