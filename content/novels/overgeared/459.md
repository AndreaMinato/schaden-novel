---
weight: 459
title: Capitolo 459
pubDate: 2025-03-17T08:49:02.549Z
tags:
    - overgeared
---


『 Vittoria di Grid! 』


‘Questo è ridicolo.’


Aveva colpito solo un paio di volte prima che Dean morisse! Grid era sbalordito.


‘Come aveva fatto ad arrivare alle semifinali se era così debole?’


Al momento, Iyarugt aveva un’esperienza del 98,3%. Non mancava molto ad un ulteriore aumento di livello. L’obiettivo di Grid era di accumulare più esperienza possibile prima di incontrare Kraugel. Ma Dean era troppo debole. Aveva incassato solo qualche colpo prima di morire. Era imbarazzante perché era stato involontario.


‘Avrei dovuto controllare il mio potere.’


Hao, Chris, Damian e Pon. Aveva perso ogni contatto con la realtà perché aveva avuto a che fare solo con persone molto forti durante il PvP. Il suo errore era stato quello di non aver adeguato la sua forza a Dean.


“Cough…”


Grid si schiarì la gola, mentre si scollegava. L’espressione di Lauel era frustrata quando si sedette con i rappresentanti degli Stati Uniti. 


‘Ora tutto dipende da Kraugel.’


Era corretto dire che si era tornati al punto di partenza. Senza fare affidamento su nient’altro, lottando solo con le sue forze per ottenere il risultato desiderato. Kraugel era sempre stato così.


‘Abbi forza.’


Se vuoi salvare tua madre. Lauel serrò i pugni quando iniziò l’incontro per determinare il terzo posto. Era l’incontro tra Skull, che era stato sconfitto da Kraugel, e Dean, che era stato sconfitto da Grid. Il vincitore, naturalmente, fu Skull. Skull aveva sostenuto una feroce battaglia contro Kraugel e le sue abilità, come 8° utente in classifica, non erano scarse in confronto agli altri candidati alla vittoria.


“Bello scontro, Skull!”


“Non dimenticherò la tua performance!”


Gli americani nella folla cominciarono a urlare il nome di Skull. Questi, che aveva lottato fino alla fine per far arrivare il suo paese primo in classifica, lasciò un’ottima impressione sul popolo americano.


“L’anno prossimo… L’anno prossimo andrà diversamente…”


L’immagine di Skull in lacrime, risentito per la sua stessa impotenza, rimase scolpita nelle loro menti. Anche Lauel si sentiva in colpa. Aveva perso deliberatamente nell’assedio in modo da poter portare Kraugel dentro Overgeared. La sua coscienza ne soffriva perché era stato lui la causa per cui il suo paese aveva perso il primo posto nella classifica globale. Ma Lauel era il capo dello staff di Overgeared. Era naturale per lui rimanere fedele a quel ruolo.


“Questo è il destino di coloro che portano avanti una missione… Pagherò questo prezzo nella mia prossima vita…”


Le mani e i sentimenti dei rappresentanti degli Stati Uniti si ripiegarono quando Lauel parlò nella sua lingua.


***


Le tanto attese finali del PvP!


Era l’evento principale della Competizione Nazionale, che andava avanti da quasi un mese, dunque l’interesse e le aspettative della gente erano molto alte. Persino i più anziani restavano fissi sui canali della competizione di Satisfy. In particolare, la Russia e la Corea del Sud erano quasi in rivolta.


Quella gara avrebbe deciso il primo paese in classifica. Perciò, c’era un tifo piuttosto acceso per Grid e Kraugel.


『 Sono così fiero di Grid. La reputazione della Corea del Sud in Satisfy non è forse aumentata grazie a lui? Mi sento così eccitato quando vedo che i giocatori stranieri non possono più prendersi gioco della Corea del Sud su Internet. 』


『 Non avevo mai neanche sognato che la Corea del Sud potesse arrivare prima! Grazie a Grid, mi sto davvero godendo la Competizione Nazionale. 』 


『 Le vendite di polli sono aumentate del 2000% durante questo periodo! Grid ha salvato il nostro negozio, che era quasi in rovina! È il benefattore della mia famiglia! 』 


『 I miei genitori sono piuttosto vecchi e non sono interessati a Satisfy… In questi giorni, hanno cominciato a mostrare interesse dopo aver guardato le notizie su Grid. Grazie a lui, adesso ho una capsula a casa. Naturalmente, l’ho acquistata dal Gruppo Cometa. 』 


『 Recentemente, le iscrizioni a Satisfy delle persone over 70 sono in rapido aumento. Gli anziani dicono che Satisfy è come vivere una seconda vita… 』


『 Mentre i prezzi delle azioni del Gruppo S.A. e del Gruppo Cometa salgono rapidamente, anche l’economia della Corea del Sud si sta risollevando. Gli esperti lo chiamano ‘Effetto Grid’… 』


『 Di recente, il numero di turisti giapponesi e cinesi è aumentato notevolmente. Visitano soprattutto l’area dei sobborghi di Seoul, dove si stanno costruendo edifici che portano i nomi di Grid e dei membri di Overgeared. Gli economisti dicono che si tratta di un fenomeno che suggerisce una nuova strada principale. 』


『 Il miglior gruppo K-pop, ‘We are Legendary Class’, ha annunciato che rilascerà una nuova canzone prima delle finali del PvP. Il titolo sarà ‘Canzone di Lode al Dio Grid’ e il testo, che augura a Grid di vincere la Competizione Nazionale, sta ricevendo recensioni favorevoli. Due minuti dopo la distribuzione, aveva già raggiunto il primo posto su vari siti di musica in tempo reale. La loro agenzia discografica, Urek Entertainment, è sicura che la Canzone di Lode al Dio Grid entrerà anche nella classifica di Billboard. 』


『 Ho ricevuto un’informazione che dice che la top star Song Yekyo, che è molto amata per il suo aspetto grazioso e il corpo da modella, è partita in gran segreto per Parigi la notte scorsa. La signorina Song ha anche pubblicato dei post sulle sue pagine social in favore di Grid. Dopo aver avuto notizia che la signorina<b>1</b> Song sta andando direttamente a Parigi per sostenere Grid, i netizen<b>2</b> sono preoccupati che la signorina diventerà la sua nuova conquista, dopo Yura e Jishuka.


『 Durante un pranzo con i rappresentanti dei partiti al governo e dell’opposizione il presidente ha detto che dovremmo addestrare un secondo e un terzo Grid. Inaspettatamente, i membri di entrambi i partiti si sono trovati d’accordo. La Politica di Addestramento dei Ranker di Satisfy verrà portata in parlamento in un prossimo futuro… 』 


L’onda generata da Grid stava travolgendo l’intera Corea del Sud. I genitori di Grid e sua sorella Sehee cominciarono a preoccuparsi quando le cose divennero troppo grosse. Erano preoccupati che l’eccessivo interesse della gente potesse mettere Grid sotto pressione. C’era anche la possibilità che le persone si attaccassero a lui e lo portassero sulla strada sbagliata.


Ma non c’era bisogno di preoccuparsi. Grid si era già abituato all’attenzione della gente, da quando era diventato Signore di Reidan. Sapeva come gestire la situazione. E inoltre, quando le persone cambiavano, anche l’ambiente cambiava. Adesso, molti talenti si erano raccolti attorno a Grid e lo assistevano attivamente.


***


『 Chi osa ancora dubitare delle abilità di Grid dopo che ha fatto una scalata invidiabile fino alle finali sconfiggendo tutti i migliori candidati alla vittoria? Grid è il più forte. 』


『 Tuttavia, ciò vale solo con la premessa di ‘dopo Kraugel’. Nel sondaggio sulla previsione del vincitore che si è tenuto di nuovo, solo il 5% si aspetta che Grid vinca. Quasi tutti sono sicuri che vincerà Kraugel. 』


『 È inevitabile. Il mito imbattuto di Kraugel è ben noto e le abilità che ha dimostrato vanno ben oltre quelle di Grid. 』


『 Una variabile è rappresentata dal fatto che Grid possiede un’abilità immortale. Credo che quella sia la chiave di questo incontro. 』


“…”


Fu concessa una pausa di 30 minuti prima dell’inizio delle finali e Kraugel era nella sala d’attesa. Meditava ad occhi chiusi, pensando solo a sua madre.


‘Madre.’


L’unica cosa insostituibile al mondo. Sua madre aveva perso il marito in giovane età a causa di una malattia e aveva sacrificato la sua vita per crescere suo figlio. 


‘Posso sacrificare tutto.’


“L’effetto di questo nuovo medicinale è certo. I trial clinici sono stati effettuati. Tuttavia, non ci sono ancora piani per metterlo in commercio. Perché? Perché conosco il suo tremendo valore. Questa medicina diventerà un potente strumento di negoziazione per la Russia. Ahah, la medicina dovrebbe essere usata per guarire le persone? Hai ragione. Tuttavia, solo per le persone che abbiano un qualche valore.”


Se la voleva, doveva migliorare il suo prestigio in Russia! Kraugel pensò ancora una volta alla proposta del governo russo. Poi aprì il ciondolo con la foto di sua madre che si portava sempre dietro.


“Madre…”


Kraugel non ricordava che sua madre fosse mai stata in salute. Aveva usato il suo corpo debole per allevare suo figlio da sola, diventando una malata donna di mezz’età. Questa era l’occasione per ripagare tutto ciò che aveva fatto per lui. Sì, si trattava di un’opportunità unica.


“…Assolutamente.”


Avrebbe fatto in modo di poter rivedere il suo sorriso.


‘Vinci.’


Non poteva assolutamente fallire. Kraugel mando giù tutto il veleno che aveva nel cuore e si alzò. Mancavano cinque minuti all’inizio delle finali.


***


“Lauel, perché non dici la verità a Grid? Se gli spiegassimo la situazione di Kraugel, il problema non si risolverebbe facilmente? C’è in gioco la vita di una persona. Grid sceglierà la sconfitta e Kraugel si unirà alla gilda.”


Questa era l’opinione di Vantner. Jishuka rispose alla sua sciocca domanda.


“Lauel non vuole mettere Grid sotto pressione.”


Lauel voleva reclutare Kraugel solo per Grid e per Overgeared. Inoltre, sapeva quanto Grid avesse atteso l’occasione di poter vincere contro Kraugel. Se avesse saputo della situazione di Kraugel, il suo sogno si sarebbe infranto e avrebbe ricevuto un brutto colpo psicologico.


Questo andava contro la ragione per reclutare Kraugel; Lauel sperava in un risultato naturale a cui Grid potesse adattarsi.


“Oggettivamente, sarebbe bene pregare che il desiderio di Lauel si avveri.”


Ma il cuore di Jishuka credeva diversamente.


“Grid, vinci.”


Non era necessario demoralizzare Grid con le faccende di Kraugel. Jishuka sapeva quanto Grid avesse lavorato sodo e si augurava che il suo sogno si avverasse.


***


『 Ci sono molti modi per descrivere questa persona, ma questo sarà sufficiente. Il migliore tra due miliardi di utenti! Kraugel! 』


“Waaaaahhhhhh!”


“Il cielo al di sopra del cielo! Il cielo al di sopra del cielo! Il cielo al di sopra del cielo!”


“Mostraci la dignità del 1° utente in classifica!”


La folla cantava mentre Kraugel saliva sul palco. Erano suoi fan, indipendentemente dal paese da cui venivano. Anche il tifo per Grid era incredibile.


『 La furia della Corea del Sud! La prima classe leggendaria! Grid! 』


“Vai Grid!”


“Mostraci che non esiste una maestosità eterna.”


“…”


<i>Duguen! Duguen! Duguen!</i>


Grid non sentiva le grida entusiaste. Riusciva a sentire solo il potente battito del suo cuore. Esatto. Grid era nervoso. Cercava di non darlo a vedere. Non voleva apparire teso davanti a qualcuno che considerava un rivale.


“Kraugel.”


Prima che il presentatore annunciasse l’inizio dell’incontro, Grid fronteggiò Kraugel, con un’espressione solenne sul volto, e dichiarò.


“Sarò io ad ottenere il titolo del più forte.”




Nel testo compare il termine Song-ssi, dove -ssi indica rappresenta l’espressione onorifica usata più comunemente in Corea tra persone sullo stesso piano che non siano in confidenza.


Netizen: persona che partecipa attivamente alla vita di Internet, contribuendo e credendo fermamente nella libertà di espressione di questo mezzo. 




Traduzione di Martina Procida


Editing di Libusemumei
                                


                                



