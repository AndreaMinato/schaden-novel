---
weight: 460
title: Capitolo 460
pubDate: 2025-03-17T08:49:02.549Z
tags:
    - overgeared
---


“Sarò io ad ottenere il titolo del più forte.”


Una sfida contro il cielo! Le parole provocatorie di Grid fecero scaldare lo Stadio Nazionale Stade de France.


“Grid! Grid! Grid!”


“Credi di poter vincere contro Kraugel?!”


Alcuni esultarono per Grid, altri lo denigrarono. Questi ultimi erano la maggior parte. Significava che la popolarità di Kraugel era assoluta. Era naturale. Kraugel era oggetto di venerazione, senza che nessuno osasse provarne invidia o gelosia, e questo lo rendeva speciale agli occhi delle persone.


Innanzitutto, considerando la situazione in modo oggettivo, Grid non era l’avversario di Kraugel. La gente lo vedeva come un tipo che non riusciva a capire contro chi si stava mettendo. Nel bel mezzo di quel trambusto, Kraugel parlò.


“Questa volta, non perderò. No, non posso mai perdere.”


Erano parole scioccanti.


“…”


La folla si ammutolì all’istante. Tutti chiusero la bocca e dubitarono delle loro orecchie.


‘Questa volta non perderò…?’


‘Questa volta…?’


‘Non può essere!’


Kraugel era già stato sconfitto da Grid? I disordini si spensero come se si fosse trattato di una bugia e l’incontro cominciò nel più completo silenzio. Fu la finestra di notifica del sistema ad informarli dell’inizio dell’incontro, piuttosto che il presentatore.


“Arte della Spada di Pagma.”


Grid cercò di calmare il suo cuore tremante e si mosse.


“Passi di Luce Bianca.”


Kraugel parlò con un’espressione determinata. I due uomini dai capelli neri si mossero nello stesso momento. Ogni passo di Grid era magnifico, con quella luce rosso sangue che si diffondeva ovunque ad ogni sua mossa. Nel frattempo, Kraugel era più elegante e furtivo. Scomparve dal campo visivo di Grid in un istante.


Passi di Luce Bianca. Era un’abilità che incrementava la velocità di movimento e migliorava l’abilità di adattarsi al terreno. Poteva essere usata come abilità di carica o di evasione, a seconda della competenza dell’utente. Sotto un sole intenso o un limpido chiaro di luna, aveva una funzione di furtività. E in quel momento, il sole splendeva sul palcoscenico.


Fu un frangente in cui le abilità di Kraugel vennero sfruttate a pieno.


“Whoa!”


“Scomparso!”


La folla spalancò gli occhi per la sorpresa. Ciò che era sorprendente era vedere Kraugel scomparire davanti a Grid. Sarebbe riapparso come un fantasma, assestandogli un colpo fatale? Tutti se lo aspettavano.


Grid usò la magia, mentre eseguiva la sua danza della spada.


“Rivelazione Magica, Collegamento.”


Rivelazione Magica (Potenziata). Era diversa dalla normale Rivelazione Magica. Il Grande Mago Braham aveva completamente rovesciato la formula, minimizzando il tempo di lancio e massimizzando l’effetto. Grazie a quell’abilità, Grid individuò immediatamente la posizione di Kraugel e sparò una dozzina di lame di energia.


Kraugel fallì nel suo attacco a sorpresa e si mise sulla difensiva.


<i>Chaeng!</i>


<i>Chaeeeeeeng!</i>


Veloce e forte. La luce rossa di Iyarugt e la luce bianca di Zanna Bianca si scontrarono diverse volte al secondo, creando un’intensa tempesta di energia. Scintille si sparpagliarono dappertutto, bruciando parte del palco. Gli effetti generati dai due migliori concorrenti erano accattivanti.


Dall’altro lato però, i commentatori e persino Peak Sword di OGC non furono in grado di leggere i movimenti di Grid e Kraugel. 


“È pazzesco.”


L’arciera divina Jishuka. Solo il giocatore con l’agilità più elevata e con Occhi di Falco poteva riuscire a seguire i movimenti di Grid e Kraugel. Ma poteva solo vederli. Non sarebbe riuscita a reagire se si fosse trovata a fronteggiarli.


“Non è solo veloce. La spada cambia continuamente traiettoria…”


Uno dei soprannomi di Kraugel era Controllo Divino. Era un soprannome attribuito a coloro che dimostravano abilità di controllo che trascendevano il regno dell’umano. Ma Grid? Nemmeno Jishuka sapeva che le abilità di controllo di Grid fossero cresciute fino a quel punto.


‘È migliorato ancora in questa Competizione Nazionale?’


In effetti, aveva affrontato le persone più forti nel PvP.


<i>Jjejeoong!</i>


Dopo l’ultimo colpo con Collegamento, Grid e Kraugel furono sbalzati lontano l’uno dall’altro. I sentimenti dei due uomini, mentre si fissavano, erano completamente opposti.


‘È incomparabilmente più forte di prima.’


Kraugel provava solo ammirazione.


‘Pazzesco… Bloccare l’abilità in quel modo?’


Grid era scioccato. Ogni volta che Kraugel si scontrava con Collegamento, ne deviava la traiettoria verso il lato a lui più favorevole, indebolendo l’attacco.


‘È davvero umano…?’


In effetti, Kraugel era un mostro che aveva sorpassato persino Piaro, durante il suo picco come grande spadaccino, al tempo in cui Kraugel aveva gareggiato con Piaro a Reidan.  Piaro aveva definito Kraugel ‘un genio, candidato a diventare un maestro di spada.’ Non c’era nulla di cui sorprendersi.


‘Non potrei mai vincere in una lotta puramente fisica.’ Bisognava utilizzare attivamente il Controllo della Folla.


Grid decise di usare Restrizione, mentre evocava le Mani di Dio per tenere Kraugel sotto controllo. Mentre era occupato con le Mani di Dio, Grid avrebbe potuto completare tranquillamente Restrizione. Il piano andò esattamente come aveva pianificato. Brandirono le loro spade e lanciarono Missili Magici, facendo sprecare a Kraugel all’incirca 1,5 secondi. In quell’intervallo, Grid completò Restrizione.


Ma c’era un problema. Nel momento in cui l’effetto di Restrizione venne attivato, uno dei dieci anelli sulle dita di Kraugel brillò e un messaggio scioccante apparve dinanzi a Grid.


[Il bersaglio ha resistito all’effetto ‘sopraffatto’!]


“…Oggetti!”


Sì, il potere degli oggetti non era esclusivo di Grid e dei membri di Overgeared. In particolare, Kraugel aveva sperimentato più avventure e assalti di chiunque altro. Aveva acquisito infiniti oggetti ed accessori resistenti a determinate condizioni di stato.


Kraugel si precipitò contro Grid, rimasto sconvolto, e agitò Zanna Bianca. Mirò al cuore, usando l’effetto passivo di Selezione del Cuore, ma Grid aveva la Benda del Macellaio e Iyarugt. Non lasciava passare così facilmente un attacco.


<i>Jjejeong!</i>


Zanna Bianca e Iyarugt si incontrarono di nuovo.


[L’esperienza di Iyarugt è aumentata dello 0,1%!]


“Ah…!”


L’esperienza di un oggetto Unico era salita così tanto per un solo colpo? Non era solo a causa della maestria di spada di Kraugel. Anche la loro differenza di livello giocava una grossa parte. 


‘Comunque, grazie!’


Se fosse riuscito a resistere, era possibile che il livello di Iyarugt sarebbe salito nel giro di pochi minuti e a quel punto avrebbe potuto capovolgere la battaglia…


[Hai subito 2100 punti di danno.]


“…!”


Quando? Lo sguardo di Grid tremò quando venne pugnalato al fianco da un pugnale che Kraugel aveva estratto. Kraugel proseguì nella sua offensiva, con Zanna Bianca in una mano e nell’altra un pugnale con una coda di drago scolpita sulla lama.  


<i>Jjejeong!</i>


<i>Jjeejeeeong!</i>


“Ku…ock!”


L’arte della spada di Kraugel divenne più minacciosa quando cominciò ad usare due lame. L’intervallo tra gli attacchi era minimo e la traiettoria divenne più complicata. Era difficile rispondere agli attacchi, che erano persino più irregolari di quelli di Regas.


Grid cominciò a lasciar passare dei colpi.


[Hai subito 1950 punti di danno.]


[Hai subito 5130 punti di danno.]


Il danno del pugnale non era molto gravoso, grazie all’aumento di livello della cintura di Tiramet. Grid indossava anche l’armatura più forte, Triplo Strato! Il problema era Zanna Bianca.


[Vera Zanna Bianca +9]


Grid conosceva il suo potere. Se avesse lasciato che Kraugel raggiungesse la terza combo, non avrebbe potuto evitare una ferita grave. Cercò di fermare l’attacco in qualche modo, ma fallì.


[Hai subito 4900 punti di danno.]


[Il tuo punto debole è esposto!]


[Hai equipaggiato l’Anello di Doran.]


[Sei stato colpito da un taglio affilato e hai subito 12900 punti di danno!]


[La Salute è stata assorbita grazie all’effetto opzionale dell’Anello di Doran.]


“Cough…!”


Grid si ricoprì di ferite e tossì sangue. La folla e gli spettatori da casa reagirono a quella vista.


“La violenta battaglia è diventata a senso unico in un istante…”


“Grid è migliore di quanto pensassi, ma è finita ora.”


“Già! Il cielo al di sopra del cielo non perderà con Grid!”


In origine, la forza era relativa. Grid aveva mostrato la sua eccellenza in passato, ma riusciva a diventare scandaloso davanti al ‘migliore’. Esatto. Adesso le persone lo stavano sottovalutando. Grid era una persona che non poteva essere valutata!


“Haaaap!”


Grid lasciò che Kraugel lo colpisse e sollevò una mano in aria. Una delle Mani di Dio volò verso di lui e gli porse lo Spadone di Grid.


[Hai equipaggiato lo Spadone di Grid +8 come arma secondaria]


[Sarà applicato solo il 50% del potere d’attacco dell’arma a causa della penalità della doppia arma.]


[Il potere d’attacco dello Spadone di Grid è aumentato del 30% e il suo danno da abilità è aumentato del 20%.]


Grid era specializzato anche nella doppia arma. Fronteggiò Kraugel, tenendo Iyarugt nella mano destra e lo Spadone di Grid nella sinistra. Kraugel divenne teso.


‘Una tale velocità d’attacco con uno spadone…’


Quanto era alta l’Agilità di Grid? Inoltre, lo spadone blu-nero non sembrava subisse una penalità di abbassamento della velocità di attacco.


<i>Jjejeong!</i>


“Hup…!”


Il corpo di Kraugel venne sospinto da quel potere offensivo e fu sbalzato in aria. Non poteva resistere quando Grid usava tutta la sua forza. Era un’occasione d’oro per Grid. Mentre Kraugel era incapace di controllare adeguatamente il suo corpo, Grid usò Arte della Spada di Pagma, Cuspide Assassina.


Si trattava di un’abilità mirata che non poteva essere evitata. Kraugel scoprì che era in grado di sprigionare un potere immenso che rendeva ogni difesa insignificante, perciò cercò di usare un contrattacco.


‘Non posso lasciare che mi colpisca.’


Il potere era troppo forte. A differenza di Grid, l’abilità di contrattacco di Kraugel era ordinaria e venne travolta dal potere d’attacco di Cuspide Assassina. Doveva usare la Super Sensibilità? Non poteva perché era altamente probabile che sarebbe stata una lunga battaglia contro Grid. 


Alla fine, la scelta di Kraugel fu un calcio a distanza ravvicinata.


“Jajinmori.”


<i>Peeeeeeeeeong!</i>


Il calcio ‘caricato’ colpì con precisione l’addome di Grid. Tuttavia, Grid non venne spinto via e usò con sicurezza Cuspide Assassina. L’espressione di Kraugel si contorse. Il suo calcio era stato bloccato da una Mano di Dio.


<i>Seokeok!</i>


Una potente pugnalata trafisse l’addome di Kraugel.


<i>Puok!</i>


La pioggia rossa che si riversò dal cielo scioccò il mondo.


Traduzione di Martina Procida


Editing di Libusemumei
                        


                                



