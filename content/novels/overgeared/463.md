---
weight: 463
title: Capitolo 463
pubDate: 2025-03-17T08:49:02.550Z
tags:
    - overgeared
---


[La durata di Immortalità è terminata.]


La peggior finestra di notifica comparve mentre Kraugel stava per colpire il collo di Grid con Zanna Bianca. Avrebbe perso? Grid, però, aveva ancora un asso nella manica.






[L’anima di Braham, che ha perso una grande quantità di potenza dalla chiusura della porta dell’inferno, si è destata dal suo sonno!]


[Il tempo di ricarica di Assimilazione è terminato!]






“Scudo.”


<i>Jjeejeeeong!</i>


Nel momento in cui venne utilizzata Assimilazione, uno scudo bloccò l’attacco di Kraugel e Grid fu convinto della sua vittoria. Questo finché Braham non aprì bocca.


“È un talento divino, ma sei ancora giovane.”


‘Finiscila di parlare e usa un incantesimo!’


Grid strepitò, ma Braham si fidava del suo scudo. Credeva che non si sarebbe mai rotto ed evocò una fiamma. Non era una magia dalla forma particolare, erano semplici fiamme fatte di puro potere magico. Il mana di Grid era quasi terminato, perciò era impossibile utilizzare un incantesimo.


‘Beh, questo basta.’


Anche l’uomo davanti a Braham si trovava in condizioni pessime. Era possibile usare un attacco leggero, ma nel momento in cui il grande mago sorrise…


<i>Tak!</i>


Kraugel posò la mano sullo scudo. Era una tecnica simile a quella di Regas, che aumentava temporaneamente il peso corporeo utilizzando il proprio potere rotatorio.


‘Non dirmi che...!’


Grid e Braham si agitarono nello stesso istante.


“Tigre Ruggente.”


<i>Peeeng!</i>


Un’energia intangibile attraversò lo scudo e colpì il petto di Grid. Il danno non era grave, ma il giocatore coreano aveva recuperato soltanto 400 punti salute dall’effetto del Colpo di Lancia e dell’Anello di Elfin Stone. Non fu in grado di sopportare il colpo e morì immediatamente. Ancora una volta, non aveva potuto godere dell’effetto del Potere di Tiramet scaturito dalla Runa dell’Oscurità. 


Nei suoi istanti finali, vide il corpo di Kraugel bruciato dalle fiamme.


***


Kraugel si sentì a disagio durante tutto il combattimento contro Grid. Alla fine, avrebbe perso? Non sarebbe riuscito a curare la malattia di sua madre? Il suo avversario era così forte da far avere anche a Kraugel, il giocatore più forte, questi pensieri.


Il signore del campo di battaglia, Ares. Le sorelle Black e White. Il contraente di Baal, Agnus.


Grid non era meno abile delle quattro persone che lavoravano sulla storia centrale di Satisfy e non veniva lasciato indietro in quanto a possibilità di sviluppo. In particolare, alla fine.


“Assimilazione.”


Il cuore di Kraugel si gelò mentre i capelli di Grid diventavano bianchi e Oscuramente veniva annullato. La versione di Grid dai capelli bianchi aveva sconfitto il Primo Servitore di Yatan con Sfera di Fuoco. Sarebbe dovuto essere per alcune missioni, ma questo potere poteva essere usato nei PvP? Era fuori dalla portata di Kraugel, e doveva affrontare una grande crisi.


Alla fine, però, aveva vinto. La Tigre Ruggente di Kraugel era un passo avanti alle fiamme del Grid dai capelli bianchi. La differenza era sottile come un foglio di carta. Se il suo avversario non fosse stato così sicuro di sé e avesse utilizzato la magia subito dopo Scudo, il risultato sarebbe cambiato.






[Hai vinto una battaglia contro una leggenda.]


[Hai ottenuto la classe leggendaria, ‘Maestro di Spada’.]


[Sei tornato al livello 1.]






“Madre...”


Provò un’ondata di emozioni. Sarebbe riuscito a liberare sua madre dalle sue sofferenze, ripagando l’amore che gli aveva donato in tutta la vita. Ancora una volta, sarebbe potuto venir chiamato ‘Figlio’. Kraugel tremò mentre le lacrime gli sgorgavano dagli occhi. Erano lacrime di gioia.


***


Come mostrato dal video dei replay, si scoprì che Grid era morto prima di Kraugel, con una differenza di 0.1 secondi.


『 Soltanto 0.1 secondi...Il momento in cui i destini della Corea del Sud e della Russia, di Grid e Kraugel sono cambiati. 』


『 Il vincitore è Kraugel! La Russia ha preso il primo posto nelle classifiche globali! 』


『 E’ davvero deludente dal punto di vista di Grid e della Corea del Sud. Se la sua magia fosse stata di 0.1 secondi più veloce, la Corea del Sud avrebbe vinto il primo posto. 』


Già, era stata davvero combattuta. Come risultato, Grid era stato sconfitto, ma il cielo era caduto. Chi mai avrebbe potuto etichettare Grid come un perdente?


『 Il titolo di cielo non è più un’esclusiva di Kraugel. 』


『 Esatto. Anche Grid merita di essere definito il migliore. 』


『 In questo momento, Satisfy ha due soli. 』


I telecronisti di varie emittenti cominciarono a lodare Grid e la maggior parte del momento era d’accordo. Tuttavia, per Grid era diverso.


‘Alla fine, ho perso.’


Realizzò che aveva ancora delle mancanze per ottenere quel titolo, ma non era frustrato. Era contento, poiché era vero che la distanza fra lui e Kraugel si stava gradualmente accorciando.


‘La prossima volta.’


La prossima volta sarebbe andata diversamente. Allora avrebbe vinto il titolo di più forte. Grid giurò con un sorrisetto mentre osservava Kraugel.


‘E’ così felice per aver vinto contro di me?’


Kraugel si stava afferrando il petto con le lacrime agli occhi. Grid fraintese completamente il significato di quelle lacrime.


‘Gioire così tanto dopo avermi battuto...’


<i>Huhuhu!</i>


Grid era orgoglioso nonostante avesse perso.


***


1° posto. Russia (5 ori, 3 argenti, 2 bronzi.)


2° posto. Corea del Sud (5 ori, 1 argento.)


3° posto. Stati Uniti (4 ori, 4 argenti, 6 bronzi.)


4° posto. Canada (3 ori, 3 argenti, 3 bronzi.)


5° posto. Spagna (1 oro, 2 argenti, 1 bronzo.)


6° posto. Giappone (1 oro, 3 bronzi.)


7° posto. Brasile (1 oro.)


8° posto. Regno Unito (4 argenti.)


9° posto. Francia (3 argenti.)


10° posto. Argentina, Cina (2 bronzi)


12° posto. Turchia (1 bronzo)






La classifica finale della Competizione Nazionale venne resa nota. Gli Stati Uniti e il Canada, forti candidati per la vittoria, erano finiti rispettivamente terzi e quarti. La maggior parte delle persone non aveva previsto questo risultato, in particolare, era stato scioccante che la Corea del Sud – valutata come uno dei paesi più deboli – fosse finita seconda nel mondo.


『 La Corea del Sud è un caso veramente straordinario. Grid da solo ha vinto cinque delle sei medaglie. 』


『 Per di più 4 d’oro e una d’argento. 』


『 Se dovessi scegliere l’MVP (*) di questa competizione, sceglierei decisamente Grid. 』


Ovviamente, anche il lavoro di Kraugel è stato impressionante. Il solo impatto gli ha permesso di venire paragonato a Grid. Nonostante questo, la persona che aveva vinto più medaglie è stata il sudcoreano. Poche persone sarebbero state in disaccordo se venisse scelto come MVP.


***


La 2° Competizione Nazionale, il miglior festival della durata di un mese tenutasi a Parigi, era giunto al termine. I partecipanti da tutto il mondo erano in piedi sul palco per la spettacolare cerimonia di chiusura. La persona con più attenzioni era Grid. Il nuovo migliore! Il secondo sole! E così via.


Il giocatore sudcoreano aveva nuovi soprannomi di ogni genere, e l’attenzione dei media su di lui era enorme. Bellissime… In particolare, affascinanti giornaliste volevano intervistarlo riguardo il Grid dai capelli bianchi, così che Yura lo picchiettò su un fianco.


“Stai sbavando.”


“Heok.”


Incredibile! Stava sbavando mentre il mondo intero lo stava osservando!


‘Perché ci sono delle coppe D...!?’


Aveva lavorato duramente per tenere sotto controllo la sua immagine, ma questo l’aveva fatta saltare via all’istante. Grid provò imbarazzo e arrossì, facendo tirar fuori a Yura un fazzoletto con cui gli pulì la bocca.


“...”


Davvero, era una donna che si comportava in maniera fuorviante. La folla e i giocatori di tutto il mondo lo osservavano con invidia.


“Le persone fraintendono perché continui a comportarti così. Fallo con moderazione, o inizierò a pensare che ti piaccio.”


“...”


Le labbra di Yura tremarono. Questa era una grande occasione per confessare i suoi sentimenti a Grid, ma non riusciva ad essere onesta. Aveva ricevuto innumerevoli dichiarazioni d’amore, ma era strano ed imbarazzante perché lei non si era mai dichiarata a nessuno.


“È molto movimentato.”


Peak Sword rise. Quando vide Grid e Yura gli sembrò di stare osservando dei bambini innocenti, perciò era divertente. Certo, anche lui si sentiva frustrato. Ad esempio, Peak Sword era solo da quando uscito dal grembo di sua madre. Mentre la storia d’amore (?) fra Yura e Grid stava causando un putiferio, il Presidente Lim Cheol Ho e il Gruppo S.A. salirono sul palco.


Osservò Grid con espressione indecifrabile e parlò alle telecamere.


“Salve? Sono lo sviluppatore e operatore di Satisfy, Lim Cheol Ho. Vorrei ringraziare tutto lo staff e i giocatori che hanno lavorato duramente per questa competizione...Adesso, recapiterò delle liete notizie a tutte le persone che ci guardano alla tv.”


Le belle notizie date dal presidente furono le seguenti:


Prima di tutto, per commemorare la Competizione Nazionale, ogni giocatore di Satisfy avrebbe ricevuto un aumento dell’esperienza del 10%. Secondo, potenziamenti aggiuntivi sarebbero stati regalati ai giocatori partecipanti alla Competizione Nazionale. I potenziamenti avrebbero dipeso dalla posizione del paese in classifica.


Alcune persone gridarono che fosse ingiusto. Troppo benefici sarebbero stati donato ai giocatori che avevano vinto medaglie all’interno della Competizione Nazionale. L’obiettivo del Gruppo S.A. era aumentare l’influenza della Competizione stessa. Era ragionevole provvedere ad una ricompensa adatta per rendere più importanti la 3° e la 4° Competizione Nazionale.


In ogni caso, i giocatori coreani avrebbero atteso un potenziamento che aumentava la loro esperienza e il tasso di ottenimento oggetti del 27% per le prossime due settimane. Come risultato, Grid era diventato un vero eroe nazionale. I giocatori coreani avevano ottenuto l’opportunità di crescere rapidamente grazie a lui.


Grid aveva vinto quattro medaglie d’oro e una medaglia d’argento, perciò aveva ottenuto quattro pezzi di adamantio e una pietra sangue come ricompensa per fabbri. In più, una grande somma di 20 miliardi di won era stata accreditata sul suo libretto bancario, ovvero la tassa pubblicitaria depositata dal Gruppo Cometa.


Una volta passato l’autunno, Grid realizzò che sarebbe stato colpito da un'altra bomba fiscale del 38% nel rapporto sull'imposta sul reddito complessivo dell’anno a venire, e pianse lacrime di sangue. Cercò di confortare se stesso pensando che le tasse pagate sarebbero state utilizzate per lo sviluppo del paese, ma i miliardi di won persi in tasse erano comunque un fardello troppo grande. Gli sarebbe ritornata la perdita di capelli?


Alla fine della cerimonia di chiusura, Lauel si avvicinò ad un preoccupato Grid.


“Ho qualcosa da dirti.”


“...?”


***


“Hee~~ Questo è il Regno del Clan dell’Acqua di cui ho sentito parlare. Un bel posto? Mi rende furioso.”


“Hihihi! Yihihihi!”


Regno del Clan dell’Acqua, Siren.


Ospiti indesiderati erano arrivati nel luogo in cui la Duplicatrice Euphemina era rimasta già per diversi mesi. Accadde molto prima di quanto Euphemina si aspettasse.






Traduzione di MoonRoro29


Editing di Libusemumei




                                


                                



