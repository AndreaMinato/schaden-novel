---
weight: 4640
title: Capitolo 464
pubDate: 2025-03-17T08:49:02.550Z
tags:
    - overgeared
---


“Di cosa vorresti parlarmi?”


Dopo la cerimonia di chiusura.


I membri di Overgeared si riunirono presso un ristorante vicino alla Torre Eiffel. In quanto gilda multinazionale, la pelle e gli occhi di ciascuno erano diversi, ma davano un senso di incongruenza quando stavano tutti insieme. Si guardarono tra di loro con fiducia e affetto, sembrando una famiglia.


“Pelato.”


“Silenzio! Non sono pelato, mi sono rasato!”


Ovviamente, c’erano le eccezioni come Pon e Vantner.


“Ho portato Kraugel in Overgeared.”


Lauel pronunciò parole incredibili nel mezzo del frastuono. Alcuni membri si agitarono.


“Il cielo al di sopra del cielo si unirà a Overgeared?”


“Come?”


Chiesero Pon e Regas. A differenza degli altri membri di Overgeared, loro non conoscevano il piano per reclutare Kraugel. Ovviamente, lo stesso valeva per Grid. Lauel iniziò a spiegare la storia a chi non sapeva nulla.


“… Questo è ciò che è successo. Così, abbiamo il diritto di reclutare Kraugel.”


“…”


Lauel raccontò l’intera storia senza esagerazioni. La sua espressione era solenne. Lauel credeva che Grid e i membri di Overgeared sarebbero stati felici del progetto di reclutamento di Kraugel. Tuttavia, l’espressione di Grid non era felice. Grid pensò per un momento, svuotandosi il bicchiere di birra, prima di mostrare una reazione inaspettata.


“Non reclutare Kraugel.”


“… Uh?”


Fu inaspettato. Perché non reclutare la forza migliore? Lauel e la maggior parte dei membri di Overgeared erano confusi.


“Dobbiamo reclutare Kraugel! Il sangue di Kraugel scorrerà tra le arterie di Overgeared! La Gilda Overgeared diventerà più forte che mai…!”


Lauel iniziò a parlare del valore di Kraugel, ma Grid lo interruppe.


“Puoi obbligare qualcuno a diventare nostro compagno?”


Pon annuì.


“Kraugel è il tipo di persone che ha sempre giocato da solo. Non lo sanno tutti che odia appartenere ad un gruppo? Potremmo ottenere il suo vero cuore se lo reclutassimo in questo modo? Potrebbe esserci una rottura nella relazione e un giorno questo sarebbe pericoloso.”


Lauel rispose.


“Le persone cambiano. Guardaci ora. Il motivo per cui siamo diventati compagni non era puro. Ci siamo uniti perché c’era qualcosa che volevamo. Nel corso della realizzazione di ciò, i nostri cuori si sono aperti e siamo diventati dei veri compagni di squadra. Lo stesso vale per Kraugel. Potrebbe ribellarsi ora, ma un giorno…”


“No, va bene così.” Grid fu irremovibile. “Non è solo una persona che non dovrebbe essere rinchiusa, noi non siamo così deboli da dover essere ossessionati da lui.”


Da quando aveva iniziato Satisfy, Kraugel era stato un giocatore solitario e questo gli aveva permesso di raggiungere l’apice. Il suo modo di giocare era appropriato a lui. Se fosse stato rinchiuso nella struttura di un gruppo e avesse cambiato modo di giocare, non sarebbe più stato Kraugel. Non c’erano molti esempi simili nei videogiochi? Il nemico si indeboliva dopo essersi unito al gruppo!


“Queste sono solo supposizioni!”


Fu Lauel a reagire alla fine. La maggior parte dei membri di Overgeared comprese i suoi sentimenti. Questa era l’occasione per reclutare il potere più forte, ma c’era il rischio di perderla a causa di opposizioni interne. Quanto sarebbe diventato fastidioso Lauel? Grid vide il cuore di Lauel e parlò apertamente, senza nascondere nulla.


“Lauel, io ho perso contro Kraugel.”


Kraugel era l’obiettivo di Grid. Era il cielo che Grid voleva raggiungere. Alla fine, aveva fallito in questo.


“Alcune persone potrebbero ridere, ma io mi considero un rivale di Kraugel. Voglio continuare a competere fino al giorno in cui lo sorpasserò.”


“… Ah.”


Lauel capì.


‘<i>Non… non riesco mai a comprendere la mente di Grid!</i>’


Era davvero sconfortante e dannoso per l’orgoglio avere sotto di lui qualcuno che non poteva sconfiggere. Lauel comprese la situazione di Grid e annuì.


“Ho capito… Non farò l’accordo con Kraugel.”


Grid chiese come se non avesse capito.


“Perché no?”


“… Non hai detto di non reclutarlo?”


Grid rivolse a Lauel un sorriso malvagio.


“Non reclutarlo non significa non fare un accordo.”


***


Dopo la cerimonia di chiusura, l’interesse delle persone verso la Competizione Nazionale iniziò a disperdersi, mentre altri argomenti divennero popolari nei vari mass media. Il nome di Kraugel che spariva dalla lista dei giocatori migliori scioccò il mondo. Pertanto, Kraugel fu costretto a rifugiarsi tra i giocatori russi dopo essere stato inseguito dai giornalisti.


‘<i>Lauel aveva detto che mi avrebbe contattato entro 30 minuti.</i>’


Si sarebbe connesso a Satisfy per un po’. Kraugel si collegò a Satisfy usando la capsula installata nell’aereo. Poi aprì la finestra di stato.






Nome: Kraugel


Livello: 1


Classe: Maestro di Spada


* Le armi di tipo spada possono essere usate senza restrizioni.


* Porterai a galla gli effetti nascosti delle armi di tipo spada quando le equipaggerai.


* Puoi creare nuove tecniche di spada. Il numero di volte che si possono creare aumenterà ogni volta che avanzerà il livello di ‘Maestria di Spada Competa’.


Titolo: Colui che è diventato Leggenda


Titolo: Pioniere del Continente Est


Titolo: Re dei Troll…


Titolo: …


…


…


Salute: 1,485/1,485


Mana: 100/100


Forza: 50 (+120)  Stamina: 15 (+50)


Agilità: 30 (+60)  Intelligenza: 10 (+10)


Autocontrollo: 10  Indomabilità: 10


Dignità: 10  Intuito: 10 (+40)


Rigenerazione: 30


Super Sensibilità: 0.1






‘<i>Va oltre l’immaginazione…</i>’


Kraugel rimase scioccato dalla classe di Maestro di Spada. Il suo livello era sceso a 1 e le sue abilità e le sue statistiche, per le quali si era allenato tanto, erano tornate all’inizio. Fortunatamente, i suoi titoli erano rimasti e le sue abilità base e le abilità di Maestro di Spada erano straordinarie. La Russia aveva ricevuto un potenziamento per l’esperienza del 30%, grazie al primo posto nella classifica globale, perciò non sarebbe stato difficile riottenere il suo livello. In particolare, l’abilità passiva di Kraugel Sensi Scrupolosi era scomparsa e quella attiva, Super Sensibilità, si era trasformata in una statistica.


<i>‘</i>La Super Sensibilità passiva…’


Si poteva considerare come una passiva che poteva essere allenata senza limiti. In sostanza, la prestazione era più debole in confronto alla vecchia Super Sensibilità. Tuttavia, questo sarebbe cambiato a lungo andare. Se avesse sviluppato bene la statistica, Kraugel sarebbe diventato un essere assoluto che poteva trovarsi sempre nello stato di Super Sensibilità. Certo, era probabile che la prestazione sarebbe scesa in confronto all’iniziale Super Sensibilità, quando era un’abilità attiva.


- Kraugel! Puoi uscire un attimo?


Una voce venne dall’esterno della capsula quando Kraugel si connesse al gioco. Alexander. Lo skinhead Alexander. In quanto nazionalista estremo, inizialmente aveva ignorato Kraugel e mostrato risentimento. Ora, si comportata come il leale cane di Kraugel. Questo perché provava un rispetto infinito per Kraugel, che aveva portato la Russia come primo paese classificato.


-<i> Cosa?</i>


Alexander spiegò a Kraugel.


- <i>Quella scimmia… No, un coreano dice di volerti incontrare.</i>


- <i>Chi?</i>


- <i>G- Grid. Perché è venuto dopo aver perso contro di te nel PvP? Cosa dovrei fare? Rimandarlo indietro?</i>


- <i>No, aspetta.</i>


Kraugel si scollegò immediatamente. Sapeva perché Grid era venuto a fargli visita.


‘Lauel gli ha raccontato tutto.’


Ora Grid aveva appreso la verità. Era venuto per ricevere il giuramento di alleanza. Di base, un gruppo aveva sempre una gerarchia. Kraugel sorrise amaramente mentre emergeva dalla capsula. Poi, fu testimone di una scena incredibile.


“Ugh…!”


“Hnng~~”


All’ingresso dell’aeroplano. I giocatori della Russia, con fisici enormi, stavano cadendo imponenti. Il motivo non era chiaro. Non sapeva perché, ma questo fenomeno avveniva ogni volta che le dita di Grid toccavano i loro corpi.


“H- Huaaaat~~!”


Un altro giocatore russo fece un gemito strano quando venne toccato da Grid. Nello stesso momento, arrossì e guardò lentamente verso il basso…


Omesso.


“C- Che diavolo sta facendo?”


Alexander era terrorizzato e nascose il suo corpo enorme dietro Kraugel. Aveva paura di Grid, che aveva offerto estati ai suoi compagni solo con un dito.


“Ciao?”


Grid trovò Kraugel e lo salutò. Kraugel tolse il traduttore e rispose in coreano.


“È bello vederti. Sono passate solo due ore.”


“Il tuo coreano non è male.”


“Non posso essere scarso nella mia lingua nativa.”


“Hmm…”


Grid tolse il traduttore inutile e guardò dubbioso Kraugel. I lineamenti del corpo erano corretti, ma Kraugel assomigliava troppo ad una donna. Era anche una bella donna. Grid guardò le lunghe ciglia e giunse ad una conclusione.


“Amici.”


“… Cosa?”


Kraugel si aspettava che Grid gli chiedesse di unirsi a Overgeared, perciò rimase perplesso alle sue parole. Grid si avvicino a lui e gli allungò una mano.


“Aiutiamoci quando ci saranno delle difficoltà. In futuro, non dovrai combattere così da solo.”


Grid lo sapeva. C’erano dei limiti nell’essere soli. Grid anticipò quel giorno, Kraugel avrebbe avuto bisogno del suo potere.


“Non ti sto invitando ad unirti alla gilda. Semplicemente, ci aiuteremo quando ne avremo bisogno.”


“… Perché?” Kraugel non riusciva a crederci. “Perché mi stai trattando così bene?”


Perché Grid non lo stava obbligando ad unirsi alla gilda? Lo poteva fare nella sua posizione. Perché fare un favore del genere?


Grid rispose con semplicità a Kraugel.


“Ho bisogno di un rivale in futuro. Voglio il tuo miglioramento. Se lottassi contro di te mentre diventi più forte, anche io migliorerei. Innanzitutto, sono già soddisfatto di avere Piaro in gilda.”


“…”


L’attuale Grid era completamente diverso da quello che Kraugel aveva incontrato a Reidan. Non c’erano ombre sul suo volto e i suoi occhi erano solenni. Emanava un senso di affidabilità. Kraugel si sentì emozionato e strinse la grande e ruvida mano di Grid.


“Sono felice.”


‘Correrò ogni volta che mi chiamerai. E grazie.’


Kraugel mandò giù quelle parole. Pensava che Grid lo sapesse anche se non le avesse dette. E anche Grid sapeva.


“Ringraziarmi? Promettimi una cosa. Ogni volta che chiamerò, corri. Potrai curare la malattia di tua madre grazie a Lauel. Non dovresti ripagare il favore?”


“… Ho capito.”


Qual era il concetto di amicizia di cui stava parlando Grid? Kraugel provò un serio interesse mentre Grid gli dava le pacche sulle spalle.


“Una volta che tua madre si sarà ripresa, vieni a giocare in Corea del Sud. Ti farò vedere qualcosa.”


“… Sì.”


Grazie. Kraugel mostrò un sorriso raro, sembrando più bello che mai. Kraugel desiderava la salute e il benessere di tutte le madri del mondo.


In questa giornata. I giocatori che avevano partecipato alla Competizione Nazionale partirono per i loro paesi. Una nuova avventura li attendeva.




Traduzione di Blakriss


Editing di Libusemumei
                                


                                



