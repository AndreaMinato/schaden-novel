---
weight: 4650
title: Capitolo 465
pubDate: 2025-03-17T08:49:02.550Z
tags:
    - overgeared
---


Ringraziamo Federico per la donazione!


Davanti a Grid c’erano molte sfide che doveva superare: Aslan, con l’Impero di Saharan dietro di lui, l’uomo che aveva tenuto Reidan sotto controllo e lo aveva falsamente accusato di aver ucciso il Principe Ren. C’erano anche le città dei vampiri che dovevano essere completamente conquistate prima dell’inizio della guerra.


Inoltre, doveva scoprire cosa stesse pianificando il terzo principe dell’Impero di Saharn e trovare un modo per avere la meglio sull’Arcipelago di Behen. L’intero processo probabilmente era collegato all’inferno, perciò intendeva avviare i preparativi necessari come impegnarsi nel far crescere Yura.


Prima di tutto, Grid aveva una cosa personale da fare.


‘Fondere l’adamantio e la pietra del sangue.’


Il momento di creare il suo quindicesimo oggetto leggendario si stava avvicinando. Avrebbe sperimentato una crescita ulteriore con il terzo evento speciale. Secondo Lauel, Kraugel aveva ottenuto la più forte classe di combattimento. Tuttavia, Grid non pensava che stava rimanendo indietro.


Era riuscito a trovare un uso migliore degli oggetti attraverso la Competizione Nazionale.


‘<i>Kraugel, il più forte sei tu, il più forte diverrò io.</i>’


Ma prima di tutto!


‘<i>Innanzitutto, mi sposterò!</i>’


La costruzione che gli era costata sia 10 miliardi di won che 13 mesi di costruzione, stava finalmente per completarsi. Grazie alla stima che aveva sviluppato durante la Competizione Nazionale, le richieste di trasferirsi lì non erano cessate e l’area commerciale circostante aveva iniziato a svilupparsi. Aveva sentito che il valore dell’immobile di 10 miliardi di won ora si era innalzato a 15 miliardi!


‘<i>Ora sono un proprietario di alto livello!</i>’


Avrebbe ricevuto un affitto mensile e non si sarebbe dovuto preoccupare di morire di fame per il resto della sua vita! Il trono che nessuno poteva sognare, Grid si sentiva come se stesse in cima al mondo intero!


“Padre, Madre! In futuro, proteggerò sia voi che Sehee!”


Grid giurò fiducioso di fronte ai membri della sua famiglia, che lo abbracciarono con le lacrime agli occhi. Finalmente, compresero che questa era la fine delle difficoltà e l’inizio della felicità. Grid e la sua famiglia fu occupata per un po’ mentre si trasferivano dalla vecchia casa, nella quale avevano vissuto per circa 30 anni.


***


“Eh~~? Kraugel è scomparso dalla classifica?”


Il Regno di Belto era un regno molto povero che offriva ogni anno ingenti tributi all’Impero di Saharan.


Alcuni dei due miliardi di giocatori sfruttavano il Regno di Belto come punto di partenza, poiché era stata classificata come una zona remota, per la sua distanza geografica dal centro del continente e per la sua natura sottosviluppata. Era naturale che ci fosse un esiguo numero di giocatori.


Tuttavia, questo posto di recente aveva iniziato a cambiare in quanto era gradualmente diventato più forte, assorbendo i regni deboli circostanti. Com’era possibile questo quando il Regno di Belto non aveva fondi per allenare un esercito? Era il risultato del ranker non ufficiale Ares e dei suoi soldati.


“Finalmente ha ottenuto una classe nascosta?”


Ares, che stava organizzando i rifornimenti provenienti dai nemici, rispose all’urlo di Luck. Luck fece un’espressione frustrata.


“Ah~~ Quella persona è diventata più forte e questa è la tua unica reazione? Dovresti essere più nervoso, più nervoso!”


“Perché dovrei essere nervoso per una persona che ha quasi perso contro un fabbro? Non è mai stato mio rivale fin dall’inizio.”


“Uuh~ La tua memoria non fa un po’ schifo? Non hai perso contro di lui?”


“Quella volta, ero più debole. Avrei vinto se le mie condizioni fossero state perfette.”


“Hmm~ Comunque, è vero che è un tipo duro.”


“Quindi? Dovrei tremare di paura?”


“Uh~ No, dovresti tenere sotto controllo Kraugel. Non sarebbe spaventoso se diventasse più forte?”


“Ah, farmi preoccupare di qualcosa del genere. Libera i bambini e occupatene.”


“S~~~sì!”


Il numero ‘due miliardi’ era troppo grande per poter valutare facilmente la scala. I migliori giocatori di alto livello che avevano rappresentato il proprio paese nella Competizione Nazionale? Sarebbero stati deboli contro gli innumerevoli giocatori solitari sparsi in tutta Satisfy.


Tutti questi eremiti avevano un obiettivo in comune: diventare maestri. Ares era uno dei suddetti eremiti ed il suo fine era di diventare il sovrano del continente! Sognava di costruire il suo paese e di conquistare un giorno l’Impero di Saharan.


***


Regno del Clan Acquatico, Siren.


La grandezza di questo misterioso regno subacqueo era piuttosto contenuta. La sua popolazione era di sole 100,00 forze e la terra era simile a Reidan in grandezza. C’erano pochi terreni di caccia e delle missioni, perciò il numero di giocatori era scarso.


Tuttavia, questo luogo era il paradiso per la prima esploratrice di Siren, Euphemina. Grazie al titolo ‘Amica del Clan Acquatico’, aveva facilmente accumulato affinità con il clan acqua ed era riuscita a sperimentare molti episodi nascosti. Quattro mesi prima, aveva ricevuto una missione nascosta.






[Distruzione in arrivo]


★Missione Nascosta★


Il cuore del clan acquatico contiene un enorme potere magico.


Il profeta ‘Miong’ ha profetizzato che gli umani cattivi invaderanno Siren per il loro scopo.


Possiedi una connessione con il clan acquatico attraverso il discepolo di un grande mago, Mumud.


Difendi Siren contro i nemici sconosciuti!


Condizioni per completare la missione: Proteggere Siren dall’invasione nemica.


Condizione per fallire la missione: Più del 70% di Siren viene distrutta o la popolazione di Siren viene ridotta a meno del 40%.


Ricompensa per il completamento della missione: Ottieni il titolo di ‘Difensore di Siren’. Ottieni il libro di incantesimi di Mumud. Affinità massima con la famiglia reale del clan acquatico.






Mentre Euphemina non conosceva quale effetto avesse il titolo di ‘Difensore di Siren’, dato che si trattava di un titolo ottenuto per aver salvato un regno, i suoi effetti di sicuro non sarebbero stati bassi. Euphemina giudicò che avrebbe fatto mostra di una prestazione incredibile. Soprattutto, Euphemina si aspettava molto dal libro di incantesimi di Mumud.


‘<i>Infine, affinità massima con la famiglia reale.</i>’


Nel corso degli anni, Euphemina aveva costantemente costruito l’affinità con il re del clan acquatico, Maxong. Doveva essere amica con Maxong per poter ottenere le sue lacrime e il risultato fu un successo. Ma gli altri principi erano un problema. I principi conservatici non erano amichevoli nei confronti degli umani e ci furono diversi scontri.


E se avesse difeso Siren e l’affinità avesse raggiunto l’apice? Tutti i principi avrebbero mostrato un atteggiamento favorevole verso Euphemina e sarebbe potuta essere l’occasione per stabilire un’alleanza con Overgeared e Reidan.


‘<i>Devo continuare a guardare.</i>’


Due mesi prima della Competizione Nazionale, Euphemina aveva riportato la missione a Grid e lui aveva promesso di aiutarla attivamente. Fu il giorno in cui Euphemina inviò un bisbiglio a Grid e lui fece un sorriso pieno di significato. Ma c’era un problema.


‘<i>L’invasione è più rapida di quanto mi aspettassi!</i>’


L’invasione ebbe luogo un mese prima della data profetizzata, significava che il supporto di Grid sarebbe giunto in ritardo.


‘<i>Grid ha detto che avrebbe inviato delle truppe tre settimane dopo…!</i>’


Doveva sbrigarsi. Euphemina inviò in fretta un bisbiglio a Grid.


- <i>Grid!</i>






[L’obiettivo non è connesso.]






“Cosa?”


Inizialmente, Grid era il tipo che si connetteva sempre al gioco, tranne quando dormiva. Doveva essere l’ora in cui Grid era sveglio. Allora perché non era collegato? Euphemina, confusa, inviò un altro bisbiglio, ma il risultato fu lo stesso.


‘<i>È successo qualcosa?</i>’


Era una situazione disperata. Euphemina provava preoccupazione piuttosto che risentimento nei confronti di Grid, che al momento era assente. In quanto membro di Overgeared, aveva molto rispetto e adorazione verso Grid.


- <i>Lauel!</i>


Euphemina mandò in fretta un bisbiglio a Lauel. Stava di nuovo portando un pesante carico di lavoro, nonostante la Competizione Nazionale si fosse appena conclusa? Lauel replicò con voce impotente,


- <i>Sì… Dimmi, nostra gemma nascosta, Euphemina.</i>


Euphemina urlò con urgenza,


- <i>Invia il supporto a Siren…!</i>


<i>Leccata!</i>


“Kyak?!”


Qualcosa di ruvido, soffice e appiccicoso aveva leccato le guance pallide di Euphemina. La ragazza urlò dall’orrore per la sensazione confortevole.


“Ihihihih! Ihihihih!”


Una donna non identificata, dagli occhi rotondi come una rana, aveva avvicinato il suo viso a Euphemina.


“Tu! Hai leccato la mia guancia poco fa?”


Euphemina fissò la donna dalla lunga lingua con espressione incredula.


“Ihh! Ihih! Soffice!”


“Mi sento male.”


Euphemina corrucciò il volto e usò immediatamente la magia. A giudicare dalla situazione attuale, era normale attaccare senza fare domande.


“Trono d’Acqua!”


Era l’incantesimo del primo Principe Paong del clan acquatico, che possedeva un talento magico eccezionale. La magia di classe S era la più forte da usare contro un nemico. Tuttavia…


“Ihh! Ihihihih!”


<i>Peeng!</i>


La donna dagli occhi rotondi sorrise stranamente e si innalzò in aria. Il giocatore con l’ID di ‘Black’ affrontò in modo diretto Trono d’Acqua e agitò artigli affilati verso Euphemina.


“Bah!”


Euphemina fu la prima dei due miliardi di giocatori ad ottenere una classe nascosta epica grazie alla sua esperienza, alle abilità e allo sforzo. In particolare, da quando era diventata un Duplicatore, aveva visto molte grandi battaglie nell’inseguimento di giocatori di alto livello. Signfiicava che non era il tipo che permetteva facilmente gli attacchi frontali del nemico. Evitò l’attacco della donna e decise di prendere seriamente la situazione.


‘<i>Forse sta indossando l’armatura e artefatti con alta resistenza all’attributo dell’acqua?</i>’


Era la prova che i nemici erano pienamente preparati ad invadere Siren.


- <i>Invia aiuto a Siren…!</i>


Euphemina mandò ancora una volta un bisbiglio a Lauel, solo per vedere una terribile finestra di notifica.






[Hai fallito ad inviare un bisbiglio!]


[Il ‘Campo Caotico’ sta bloccando il contatto con il mondo esterno!]






“Ah, sei davvero preparata.”


Avevano organizzato molte cose per poter compiere un attacco a sorpresa. Euphemina tirò fuori una nuova abilità duplicata mentre fissava il pendente nero che scendeva tra le curve di Black.


***


“Fratello! Gli umani cattivi hanno sfondato il muro esterno e sono entrati in città! Stanno calpestando le nostre case e le persone!”


1° Principe Paong si sentì oltraggiato dalle parole del 3° Principe Gulong.


“Questo è tutto a causa di quella umana chiamata Euphemina!”


Quella umana maledetta aveva scoperto Siren, facendolo diventare il bersaglio degli avidi umani. Maledì con risentimento mentre ordinava all’esercito di tirare fuori le lance e le sfere.


“Andate e combattete! Difendete il nostro regno e il suo popolo contro il nemico!”


“Ohhh!”


Dalla perdita del principe avvenuta l’anno prima, Re Maxong si era rinchiuso. Per questo, stava a Paong far salire il morale dei soldati. Ma la guerra non era qualcosa che si poteva vincere solo con l’entusiasmo. L’esercito umano che invase Siren era forte. I soldati non furono in grado di opporsi.


In particolare, la donna dai capelli bianchi, che assomigliava ad un fantasma. Anche Paong, che era in grado di usare sia la magia che la lancia, non riuscì ad opporsi a lei.


“Il dio delle onde ci ha abbandonati…!”


Perché aveva permesso l’invasione del nemico? Le urla terribile e la vista delle loro famiglie e dei loro compagni che morivano davanti ai loro occhi…


“È un bene che siamo stati scelti come avanguardia. È vero che gli occhi di LAuel sono eccezionali. Gioca un ruolo attivo durante l’assenza del signore.”


“Ehi! Smettetela di dire assurdità e sdraiatevi! La viverna non riesce a mantenere l’equilibrio!”


“Wow… Questo è quasi un troll al livello di Vantner.”


Cinque persone erano in groppa alla viverna di Huroi e stavano attraversando l’infinito oceano. Huroi, Peak Sword, Pon e Regas. In più, il Guerriero Sanguinario Katz.


Nel frattempo.


“Ah… È dura.”


Grid era occupato a trasferirsi. Non aveva sentito suonare il telefono, che si trovava nell'angolo. Al centro della nuova stanza di Grid, la capsula diamante della Comet Group brillava in risalto.


Traduzione di Blakriss


Editing di Libusemumei
                                


                                



