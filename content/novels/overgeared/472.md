---
weight: 472
title: Capitolo 472
pubDate: 2025-03-17T08:49:02.552Z
tags:
    - overgeared
---


Scusate il ritardo


“Hihit, quanti oggetti di rimpiazzo hai?”


Grid non cambiò espressione alla domanda di Black.


“Non sono almeno di più del tuo numero di vite?”


Difatti, il fabbro leggendario non temeva che l’avversaria avesse vite infinite. Sarebbe bastato uccidere, uccidere, e uccidere ancora. Poteva aumentare l’esperienza dei suoi oggetti, perciò era come prendere due piccioni con una fava.


“Hi...Hihit...”


Il volto di Black divenne teso. I giocatori incontrati finora si erano ritirati davanti alle sue infinite resurrezioni. Aveva paura di Grid, che mostrava un atteggiamento di ‘vediamo quante volte puoi tornare in vita’. Il suo avversario era molto più ignorante di Kraugel, ma esercitava più pressione.


“Kihit!”


Alla fine, Black optò per la ritirata. In una situazione del genere, giudicato Grid un avversario temibile, l’orgoglio non era un problema.


<i>Hwaruruk!</i>


Black evocò una barriera di fuoco per bloccare il cammino di Grid e la sua visuale e, contemporaneamente, utilizzò Volo per spostarsi in aria. Tuttavia, il fabbro leggendario non la perse di vista. Il set di Luce Sacra riduceva il danno della magia, perciò volò attraverso il muro di fuoco con la sfavillante armatura e la inseguì. L’orribile scenario della distrutta Siren si distendeva sotto di loro.


<i>Peng!</i>


<i>Pepepeng!</i>


“Hiit! Hihihit!”


Mentre stava per raggiungerla, Black sparò delle scintille infuocate alle sue spalle per tenere sotto controllo Grid, ma fu inutile. Il suo avversario aveva molta salute e non si preoccupava delle piccole ferite provocate dal bombardamento magico, e non sprecava nemmeno tempo per schivarlo.


“Le tue fiamme sono spazzatura paragonate a quelle di Laella.”


“Hi...”


Il tempo passava, e mentre Grid si affidava alla sua alta agilità per accelerare, la velocità di Black diminuì bruscamente. L’agilità e la stamina mostrata nella classe assassina non erano più presenti.


‘E’ naturale che le statistiche si modifichino ogni volta che cambia classe.’


Grid volò in coda e utilizzò gli Occhi del Fabbro. Allora il perfetto fondoschiena di Black...No, cominciò ad analizzare gli oggetti che la ragazza stava indossando.


‘La bacchetta e il mantello hanno un livello alto...’


Non era possibile l’esistenza di oggetti che permettevano la resurrezione o il cambio classe. In altre parole...


‘E’ l’abilità specifica di una classe.’


Ovviamente, poteva anche essere un’abilità collegata ad un titolo. Tuttavia, quella possibilità aveva una scarsa percentuale. Non aveva senso avere abilità così fraudolente come ‘resurrezione’ e ‘cambio classe’ grazie ad un titolo. Perciò, Grid suppose che Black avesse una classe leggendaria.


‘Una truffa.’


Si trattava di una classe che permetteva di tornare in vita almeno quattro volte e con cui si poteva cambiare classe.


‘Presumendo che ci sia una penalità ragionevole, rimane poco bilanciata.’


Si, proprio come Pagma.


“Cuspide.”


Grid accorciò la distanza da Black e utilizzò Cuspide. La ragazza usò la magia per creare uno scudo, ma era impossibile gestire la potenza di attacco del giovane con uno scudo. Il suo avversario era talmente potente da risultare assurdo.


“Hihit!”


Aveva una bocca davvero grande. Black rise, rivelando denti bianchi mentre il suo petto veniva squarciato dalla Cuspide di Grid che, combinata con l’effetto combo di Iyarugt, decretò la sua fine. Il fabbro leggendario si accertò che la sua avversaria fosse diventata grigia e utilizzò immediatamente la magia. Localizzazione Magica (Potenziata) Livello 2 localizzava ogni forma di vita nel raggio di 13 metri. Il consumo di mana ammontava a 2000 punti, rendendola un peso usarla. Tuttavia, si rivelò chiaramente efficace perché dimostrò il potere di Localizzazione Magica di livello master.


Grid cercò di trovare il corpo di Black basandosi sulle speculazioni di Euphemina, che li reputava dei cloni.


‘Clan dell’Acqua. Clan dell’Acqua. Clan dell’Acqua. Clan dell’Acqua. Clan dell’Acqua. Clan dell’Acqua...’


Venne localizzata soltanto una forma di vita spenta come fiamme al vento. Quanto peccato era stato fatto uccidendo un innocente? Grid pensò a questo rabbuiandosi, prima di scovare un nuovo essere. Si trattava di un giocatore che si stava spostando nella direzione opposta a quella di Black.






Nome: ???


Livello: ???


Classe: ???


Razza: Umana


Status: Giocatore






“Bene!”


Siccome Localizzazione Magica era ancora al livello 2, era in qualche modo spiacevole il non poter vedere i dettagli dell’obiettivo. Al momento, poteva identificarne soltanto l’ubicazione, ma non era un grosso problema.


“Movimenti Rapidi.”


Il profondo mare si trasformò nel cielo e i pesci erano come nuvole. Grid vide lo scenario misterioso mentre la sua agilità aumentava e la sua velocità di movimento estremamente alta. Attraversò lo spazio ad una velocità spaventosa, puntando alla persone che credeva essere il corpo principale di Black.


Dopo un po’, vide una donna magra che si spostava sfruttando le rovine come copertura.


‘Il davanti e il dietro sono uguali...’


La donna che si stava muovendo sotto la scogliera non aveva senso del volume. Il suo volto era troppo asciutto, così da sembrare un teschio, i cui incisivi – inoltre – sporgevano. Le sue braccia e le sue gambe erano come secchi rami invernali, e indossava un ampio vestito nero che enfatizzava il suo corpo magro.


‘Black.’


Il corpo era completamente diverso, ma Grid ne era sicuro. Questo perché le caratteristiche della donna magrolina erano simili a quelle di Black, prima fra tutte, anche il suo ID era Black.


‘Quante persone ha ucciso?’


Schioccò la lingua e discese rapidamente verso di lei.


“Hiik!” Black rimase sorpresa quando Grid le piombò davanti improvvisamente, bloccandole il passaggio. “C-come hai...?”


La classe di Black era quella dell’illusionista, che aveva il potere di trasformare le illusioni in realtà. Era in grado di creare l’essere e il luogo più ideali, donando alla creatura da lei creata abilità di resurrezione infinita. Era come una divinità. La Black che Euphemina aveva combattuto era un’illusione creata dalla Black che aveva adesso difronte.


“Puoi spiegarmi le tue straordinarie abilità?”


Black indietreggiò davanti all’espressione interessata di Grid.


“C-chi parlerebbe con un uomo arrapato come un cane!?”


Urlò coprendosi il petto. Grid lo trovò assurdo.


“Come un cane? No, non mi piace questo tipo di seno.”


Il giovane coreano aveva gusti chiari! Il voltò di Black si fece rosso.


“N-non prendere in giro il mio corpo!”


“...Hah.”


Grid stava per dirlo chiaramente. Black aveva un profondo complesso di inferiorità.


‘Proprio come il vecchio me stesso.’


Provò pietà, e cercò di parlare piuttosto che ucciderla subito. Che avesse pensato di risparmiarla a causa della sua compassione? No. Grid non era abbastanza caritatevole da essere generoso col nemico. In particolare, la donna aveva cercato di uccidere Euphemina, sua preziosa compagna. Il capo di Overgeared intendeva punire duramente Black così che non avrebbe più infastidito la sua gilda. Non voleva sembrare un pollo. Aveva intenzione di farle sapere perché non avrebbe più dovuto dare fastidio ad Overgeared.


Tuttavia, era curioso. Voleva conoscere la sua classe e le sue abilità. Aprì lentamente la bocca.


“Qual è la tua classe? Ha una classificazione leggendaria, giusto?”


“...”


Grid lo chiese direttamente, senza alcuna intenzione di volerla convincere a rivelare la sua identità. Black pensò che fosse assurdo.


“Non te lo dirò!”


“Lo so. Beh, lo scoprirò certamente quando combatteremo.”


“Aih!”


Non poteva morire senza opporre resistenza, e non per una questione di orgoglio. Non aveva paura di perdere esperienza, ma cosa sarebbe accaduto se fosse morta mentre la sua cattiva fama era agli albori? Era sicura che avrebbe droppato uno degli oggetti riposti nel suo inventario, custodia di ogni tipo di oggetti eccellenti da far equipaggiare alle sue illusioni.


‘Manifestazione dell’Illusione!’


Black utilizzò il mana che le rimaneva per evocare una nuova illusione.






[Il numero di illusioni create oggi ha superato le 5 unità.]


[Il prezzo del sacrificio è cresciuto. Il tuo livello è diminuito di 1.]






Perdere un livello era una penalità terribile. Esatto. Black perdeva esperienza ogni volta che evocava un’illusione. Se il numero di evocazioni in un giorno era troppo alto, perdeva un livello. Nonostante questo, oggi era la seconda volta che evocava così tante illusioni da scendere di livello. La prima volta fu quando incontrò Kraugel.


‘Ci sono due mostri come White...’


E si trattava anche di un uomo!


<i>Kwaduduk!</i>


Una donna incantevole si materializzò davanti alla furiosa Black, rappresentante la sua visione di ‘donna ideale’. Il numero totale delle statistiche era lo stesso della sua evocatrice, tuttavia la distribuzione di queste variava in base alla classe. Questa volta, la Black evocata aveva stamina e forza estremamente elevate.


Spadaccina magica; il mezzo con il quale Black aveva pensato di sconfiggere Grid.


“H-hit! Che ne dici di questo? La combinazione di potenza di attacco e potenza magica renderà inutili i tuoi oggetti!”


Avrebbe indossato il set di Luce Sacra o Tre Strati? Black obbligò Grid a scegliere, e quest’ultimo la schernì.


“Sei stupida?”


Grid rimpiazzò l’Armatura di Luce Sacra con Tre Strati. Tuttavia, indossava ancora i Guanti e la Corona di Luce Sacra, mezzi con cui rispondeva per mantenere difesa e resistenza magica nella media.


“...”


Black era rimasta senza parole. Si trovava nella peggiore delle situazioni, e si sentì disperata quando la sua illusione venne spezzata da Ondata di Assassinio Collegato e poi da Cuspide Assassina. Certo, la sua resistenza non era terribile. Era più forte degli utenti nella parte alta della classifica che avevano partecipato nella Competizione Nazionale, ma non era ad un livello col quale poteva affrontare Grid utilizzando la capsula della classe di diamante.


“Kiyaaaaak!”


Alla fine Black, che aveva sconfitto centinaia di persone comportandosi come se fosse alla cima della piramide alimentare, venne divorata dalla bestia sopra di lei. Naturalmente, la bestia era Grid.






[La giocatrice Black è stata uccisa!]


[La punizione di questa persona malvagia ha aumentato la tua reputazione di 2000 punti!]


[Iyarugt è passata dalla classificazione unica a quella leggendaria!]


[Le informazioni di Iyarugt sono state aggiornate.]






“Bene!”


Durante le finali dei PvP, l’esperienza di Iyarugt si era fermata al 99.98%, e adesso si era finalmente evoluta. Lo spadone vibrò, e nel mentre, la luce rossa come il sangue che emetteva si fece più intensa e bella che mai.


“...Huh?”


Grid distolse lo sguardo da Iyarugt, spostandolo per terra. Un anello stava brillando dove Black era morta.


“E’ passato un po’ di tempo da quando ho raccolto un oggetto droppato da un giocatore.”


Già, e qual era l’oggetto fatto cadere da Black che si presumeva avesse una classe leggendaria? Il cuore di Grid batteva forte mentre faceva un profondo respiro prima di controllare l’oggetto.


‘No, non aspettarti troppo.’


Le cose erano mai andate bene quando aveva avuto alte aspettative?


‘Sarà un oggetto spazzatura.’


Grid si calmò il più possibile e controllò le informazioni dell’anello, poi tremò.


“P...Pro...!”


Esatto.


“...Profitto! E’ un profitto!”


Grid assaggiò l’eccitazione che si provava quando si vinceva ad un gioco.


Traduzione di MoonRoro29


Editing di Libusemumei


                                



