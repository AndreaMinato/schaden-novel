---
weight: 480
title: Capitolo 480
pubDate: 2025-03-17T08:49:02.553Z
tags:
    - overgeared
---


Durante l’inaspettata battaglia tra il party di Grid e Maxong. Fuori dal palazzo, i membri del Carnevale di Sangue erano stati completamente spazzati via. Era il risultato della cooperazione tra i membri di Overgeared e il Clan dell’Acqua.


“Non ci sono molti oggetti costosi? In particolare, gli oggetti che infliggono danni addizionali nel PvP e quelli con difesa addizionale. Non si trovano facilmente.”


“Perché c’è molta gente che va matta per i contenuti del PvP. Ma generalmente, il limite di livello è troppo basso per noi.”


“La maggior parte dei Cavalieri d’Argento non sono intorno al livello 200? Dateli a loro, per un prezzo economico.”


“Mostrali a Grid prima. Forse possono aiutarlo ad imparare nuovi metodi di produzione.”


“Sì, naturalmente.”


La maggior parte dei membri del Carnevale di Sangue avevano un livello molto alto di infamia, il che significava che lasciavano molti oggetti. Alcuni di questi erano inutili, ma ce n’erano un paio sorprendenti che erano di alto valore. Il Primo Principe Paong e il Terzo Principe Gulong andarono dai membri di Overgeared, che stavano controllando il bottino.


“Grazie. Davvero, grazie.”


“Grazie a voi, il nostro regno…! La gente è salva! Bambini, genitori, amanti e anziani! Sono salvi grazie a voi! Davvero…! Grazie infinite!”


I principi continuavano a fare cenni di assenso con la testa. Si inchinarono persino fino a toccare il pavimento. Apprezzavano sinceramente i membri di Overgeared che avevano salvato la vita alla loro preziosa gente. Caddero persino alcune lacrime.


“Il nostro Clan dell’Acqua vi ripagherà di sicuro.”


“Esatto! Vi aiuteremo sicuramente un giorno!”


La grazia sarebbe stata ripagata con la grazia, giurarono sul loro onore di principi.


I soldati e i cittadini sopravvissuti si stavano riunendo con i loro cari. I bambini piangevano quando ritrovavano i loro genitori. I genitori ritrovavano figli che credevano persi e correvano ad abbracciarli. Gli anziani si rattristavano di non essere morti al posto dei loro figli. Gli amanti si abbracciavano stretti gli uni agli altri. Quelli che si ritrovavano soli restavano sgomenti.


I membri di Overgeared osservavano coloro che erano sopravvissuti al crudele massacro del Carnevale di Sangue con espressioni complicate. Si sentivano fieri, ma anche tristi per non essere riusciti a proteggere quelli che erano morti. In quella solenne atmosfera, Katz fece schioccare la lingua.


‘Sono solo PNG morti…’


Non stava cercando di essere indelicato. La reazione di Katz era piuttosto comune. I PNG erano solo grafica e intelligenza artificiale. Avevano emozioni e perdevano sangue come gli umani, ma esistevano solo nella realtà virtuale. Era raro che qualcuno provasse empatia verso i PNG.


I membri di Overgeared erano un caso unico. Naturalmente, era dovuto all’influenza di Grid. Si poteva definire un buon punto oppure no… Era un valore non misurabile.


“Andiamo ad incontrare Sua Maestà! Verrà preparato un grande banchetto in vostro onore!”


“A quest’ora il vostro signore starà conversando con il nostro re. Andiamo.”


I membri di Overgeared si lasciarono guidare dai principi e si recarono al palazzo. Jishuka si mise in testa, mentre Piaro e Asmophel la seguivano.


Dopo un po’.


Il party rimase sorpreso quando arrivò al palazzo. Era stato distrutto in una battaglia. Al centro del campo di battaglia, il Re del Clan dell’Acqua Maxong giaceva a terra. Era una vista sanguinosa. L’ovvia causa era il party di Grid.


“Sua Maestà!”


“Padre!”


Il Primo Principe Paong e il Terzo Principe Gulong corsero avanti. Rabbia e tradimento infiammarono i loro occhi, mentre sollevavano Maxong.


“Voi…! Perfidi umani! Hanno fatto finta di aiutarci mentre in realtà miravano a Sua Maestà!”


“Merda…! Mi sono fidato di voi! Vi ho sinceramente ringraziato!”


“…”


I membri di Overgeared non poterono rispondere. In effetti, neanche loro comprendevano la situazione.


“Che cosa è successo?”, chiese Jishuka.


Grid stava cercando di spiegarle, quando si bloccò. Qualcuno aveva inaspettatamente preso la parola prima di lui. Era Maxong.


“Sto bene.”


<i>Flop!</i>


Maxong venne aiutato dai suoi figli e si inginocchiò davanti a Grid. Il re del Clan dell’Acqua si stava inginocchiando davanti ad un umano. Mentre tutti assistevano. La reazione fu enorme. I principi e i soldati non capivano cosa stesse succedendo. Anche i membri di Overgeared erano confusi. Il trambusto si fece più forte.


Eccetto che per una persona. Grid non agì da sciocco. Fissò Maxong in silenzio e aspettò che parlasse. Poi Maxong si inchinò profondamente. “Umano. Ho compreso perché tu fossi infuriato con me durante il nostro combattimento. Ti sei sacrificato per il bene di un solo uomo. Perciò, non puoi riconoscere un re arrogante e che trascura la sua gente.”


“…”


“Esatto. Non sono adatto a fare il re. Un re dovrebbe prendersi cura dei suoi sudditi come se fossero suoi figli, ma io ho fallito.”


Aveva usato il dolore per la morte di sua figlia come scusa e aveva voltato le spalle alle persone che avrebbe dovuto proteggere. Adesso che si guardava indietro, si accorgeva di essere stato un cattivo re. Si dispiacque per la sua gente e provò vergogna per non essere stato da esempio per i principi.


“Prima di tutto, mia figlia, che ci ha lasciati per i profondi abissi del mare, si rattristerebbe al vedere un padre così patetico.” Maxong guardò Grid con rispetto. “Nonostante tu sia un umano, sei in grado di controllare le creature e i demoni. Tieni più alla vita di un altro uomo che alla tua, e questo ti rende adatto ad essere re.”


Il potere del mare risuonava nella voce del re. Ogni volta che Maxong parlava, il Mana attorno a lui si tramutava in vorticose onde blu.


<i>Sururuk.</i>


Le onde avvolsero gentilmente il corpo di Grid, che sentì la sua mente e il suo corpo tornare stabili.


“Provo un profondo rispetto per te. Spero che i miei figli imparino da te e diventino dei buoni sovrani, al contrario del loro sciocco padre. Spero che Siren, che è rimasta stagnante per lungo tempo e si è sentita indifesa in questa invasione, progredisca e diventi più forte.”


Era il suo desiderio.


“Siren. Insegna e guida la famiglia reale di Siren. Noi ti seguiremo.”


<i>Bururu.</i>


I membri di Overgeared, Piaro e Asmophel, tremarono nello stesso istante. Il re di un’altra specie stava giurando fedeltà al loro signore. Che onore! Come i suoi compagni, Grid cercò di far rallentare il suo cuore. Respirò profondamente prima di agire. Prima di tutto, fece rialzare Maxong, che si era inginocchiato davanti a lui. Poi gli porse la mano.


“Un re non dovrebbe provare vergogna.”


Non era solo Maxong. I membri di Overgeared erano riuniti lì, Piaro, Asmophel, Jude, Noe e Randy. Credevano tutti in lui e avevano giurato di seguirlo.


‘Non deluderò coloro che hanno riconosciuto il mio valore. Starò attento a non sprecare i loro sforzi.’


La base era stata costruita a partire da un desiderio di notorietà e non sulla vergogna. Il cammino verso il trono dell’egoista ma onesto e ‘operoso’ Grid cominciò in quel momento.


***


[La Gilda Overgeared ha firmato un trattato di alleanza con Siren, del Regno del Clan dell’Acqua.]


[La Gilda Overgeared e Siren interagiranno in tutti i campi, incluso il campo militare, la letteratura, la magia, il commercio e la religione.]


[Durante i prossimi due anni, la Gilda Overgeared sosterrà Siren, donando 100000 monete d’oro al mese per il suo sviluppo. Tuttavia, dopo due anni, la Gilda Overgeared prenderà il 20% dei profitti di Siren ogni mese.]


[La Gilda Overgeared ha il diritto di radunare soldati a Siren in ogni momento, per provvedere alla difesa di Siren. Tuttavia, se Siren desidera spostare il proprio esercito, dovrà ottenere il permesso del Capo di Overgeared, Grid.]


[Se Grid ottiene il titolo di re, Siren sarà incorporata del territorio di Grid. Fino ad allora, Siren non tradirà Grid.]


Sotto la guida di Lauel, fu firmato un nuovo trattato. Fu consegnato a tutti i membri di Overgeared sparsi in tutto il continente, inclusi Reidan, Winston, Bairon e l’Isola di Cork. Il morale dei quasi 300 membri di Overgeared salì alle stelle.


“Questo non è un trattato di alleanza. Non ha più senso dire che Grid è diventato totalmente il proprietario di Siren?”


“Kuoh… Le nostre forze si espanderanno a passi da gigante. Il Dio Grid è straordinario.” 


“È un bene che ci siamo uniti a Overgeared!”


Le cosiddette Sette Gilde possedevano un solo territorio. Esistevano migliaia di gilde, la maggior parte delle quali non aveva alcun territorio. E allora Overgeared? Possedeva già tre territori e Winston, che apparteneva ad Irene. Adesso aveva inglobato l’intero regno di un’altra specie.


Era tutto? Avevano un’alleanza piena con il Conte Steim, uno dei maggiori nobili del Regno di Eternal. Due anni dopo la sua creazione, in tempo reale, mostrava un incredibile tasso di crescita che la qualificava ad essere considerata la migliore gilda. I membri di Overgeared, specialmente quelli provenienti dalla Gilda dei Cavalieri d’Argento, ammiravano ed elogiavano il potere politico di Grid.


“Ha sposato Irene ed è diventato genero di una delle migliori famiglie.”


“Ha acquisito la Gilda Tzedakah.”


“Ha fatto sviluppare la sua proprietà, accettando allo stesso tempo le minoranze.”


“Adesso il Regno del Clan dell’Acqua…”


Era davvero il Dio Grid. L’orgoglio della Corea del Sud. I membri dei Cavalieri d’Argento analizzavano ed apprezzavano Grid a modo loro. In tutto il continente, i membri di Overgeared ballavano e gioivano. I giocatori che assistevano al loro comportamento diffusero la voce che ‘c’erano sempre più pazzi in Overgeared’.


I membri del Carnevale di Sangue cominciarono ad avere paura quando arrivò loro quella voce.


“Più pazzi?”


“Ce ne sono già parecchi…”


“Cough, è meglio non immischiarsi con Overgeared.”


Katz il Guerriero Sanguinario, Toon l’Uomo Bestia, Vantner il Pelato, Huroi il Bestemmiatore, ecc. I membri del Carnevale di Sangue tremarono d’orrore quando ripensarono ai membri un po’ fuori di testa di Overgeared. Le personalità dei membri di Overgeared spaventavano persino i più cattivi. 


Naturalmente, non tutti i membri del Carnevale di Sangue si tirarono indietro. In particolare, le sorelle White e Black erano motivate.


“Il risultato sarebbe stato diverso se avessimo lottato insieme!”


“Esatto! Dateci l’opportunità di vendicarci! Prestateci un po’ di forza.”


Chiesero al capo del Carnevale di Sangue. Ma il capo rifiutò.


“Avevamo solo un accordo da cui ricavare mutui benefici. L’atto di aiutare non è appropriato.”


“Merda! Vi pagheremo! Non importa quanto costerà, quindi vi prego, cercate dei volontari per abbattere Reidan!”


“Avete dimenticato la regola assoluta di non accettare nulla che non abbia un’elevata probabilità di successo?”


“Kuk…!”


Quello fu il giudizio del capo del Carnevale di Sangue.


‘Non è ancora il momento.’


Sì, non ancora. La crescita non poteva essere infinita. C’erano dei limiti. La Gilda Overgeared stava sperimentando una grossa impennata in quel momento, ma presto sarebbe arrivata la stagnazione. Per esempio, il ‘contadino leggendario’ che si vantava di una forza unica non sarebbe stato così speciale ancora a lungo.


‘Piaro… Al momento, devo trovare e reclutare PNG identificati che siano paragonabili a lui.’


Era per il suo bene.


***


“Vorrei coltivare qui.” Dichiarò Piaro a Siren.


Lauel rimase perplesso. “Che tipo di coltivazione può crescere in un luogo dove il terreno è composto di sabbia invece che di terra? È impossibile coltivare qualcosa qui.”


“No. L’agricoltura è la fonte di tutto. Non c’è limite alla coltivazione. Ve lo dimostrerò. Farò crescere delle colture che possono svilupparsi solo a Siren e aiuterò il Lord. Per favore, datemi il permesso.”


Grid sapeva meglio di chiunque altro quanto Piaro fosse testardo. E aveva completa fiducia in lui. Piaro era una leggenda. Era più vicino lui ad essere una leggenda perfetta, che Grid. Nel suo campo, nulla era impossibile per Piaro.


“Sì, non vedo l’ora di vedere i risultati.”


“Mio Signore! Se Piaro non è presente, chi sarà il guardiano di Reidan?”


Il potere di Piaro non poteva essere rimpiazzato. Se doveva lasciare Reidan, Lauel avrebbe dovuto essere molto cauto con la difesa di Reidan e avrebbe dovuto aumentare il numero di impieghi. Grid ascoltò l’obiezione di Lauel e guardò Asmophel.


“Il posto vacante di Piaro sarà riempito dai nostri soldati.”


“Ugh…!”


Asmophel aveva una personalità forte. Non capiva bene le battute. Non sapeva che Grid lo stava elogiando come sostituto di Piaro ed era ossessionato solo dalla parola ‘soldato’.


‘Il mio Signore si fida di me solo al livello di un soldato…!’ Se era così… ‘Ricomincerò di nuovo dall’inizio!’


Sarebbe stato davvero un soldato.


‘Migliorerò le mie abilità!’


L’abilità di Asmophel Determinazione del Numero Due si attivò con successo. Fu un momento che più tardi avrebbe scioccato il mondo, la nascita della ‘leggenda di un soldato’.


Traduzione di Martina Procida


Editing di Libusemumei
                                


                                



